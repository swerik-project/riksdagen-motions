<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-01801">
  <teiHeader>
    <fileDesc>
      <titleStmt>
        <title>Skydd av marina områden</title>
        <author corresp="i-3L2NmwsjEcuGo8fdwvHsQi">av Magnus Manhammar (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1801 av Magnus Manhammar (S)</title>
          <idno type="rdwebb">H5021801</idno>
          <rs type="number">1801</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5021801/text</ref>
          <ref type="dokument_url_html">http://data.riksdagen.se/dokument/H5021801</ref>
          <ref type="dokumentstatus_url_xml">http://data.riksdagen.se/dokumentstatus/H5021801</ref>
          <ref type="docx">http://data.riksdagen.se/fil/77DF558A-7E4D-4EDD-8D64-C61A1597EF38</ref>
          <ref type="pdf">http://data.riksdagen.se/fil/F5D24D97-2524-4582-88EA-CA29D0F0848D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3L2NmwsjEcuGo8fdwvHsQi</idno>
            <name>Magnus Manhammar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6ZNa7eQVkvsyjuuHfGK6Vu" type="signed"/>
        <correspContext corresp="i-6ZNa7eQVkvsyjuuHfGK6Vu">
          <note type="signatory" corresp="i-3L2NmwsjEcuGo8fdwvHsQi"/>
        </correspContext>
        <correspAction xml:id="i-PpGxprLd7uUMceWXtjvWHZ" type="submitted">
          <date when="2017-10-03"/>
          <time when="14:10:49"/>
        </correspAction>
        <correspAction xml:id="i-MyF9ZTNWPjFCBk5EF6uK3b" type="reviewed">
          <date when="2017-10-03"/>
          <time when="15:12:07"/>
        </correspAction>
        <correspAction xml:id="i-GSirDwaaXAjx6fJjC8LSr" type="referred">
          <date when="2017-10-13"/>
        </correspAction>
        <correspAction xml:id="i-eGxTSY2gLt74JXjFjBd1L" type="assigned">
          <date when="2018-10-09"/>
          <time when="15:48:05"/>
        </correspAction>
        <correspContext corresp="i-eGxTSY2gLt74JXjFjBd1L">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-TdwyHkangvTHm7LPbzCm9L" type="behandlas_i"/>
        <correspContext corresp="i-TdwyHkangvTHm7LPbzCm9L">
          <ref type="uppgift">2017/18:MJU9</ref>
          <ref type="ref_dok_id">H501MJU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU9</ref>
          <ref type="ref_dok_titel">Naturvård och områdesskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1801 av Magnus Manhammar (S) Skydd
          av marina områden
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-3H5nzQXySSbMcC1NimNV9q">
            Förslag till riksdagsbeslut
          </head>
          <list>
            <item xml:id="i-2gNwhWbS8Q4iJ77dPEvsYp" sortKey="Yrkande 1">
              Riksdagen ställer sig bakom det som anförs i motionen om att
              regeringen bör anta ett nytt ambitiöst mål för marint skydd som
              följer åtagandena som Sverige gjort i Nagoyaöverenskommelsen och
              konventionen för biologisk mångfald och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-JUJigVJ28sxjjQMgwyXLch" type="h1">
            Motivering
          </head>
          <p xml:id="i-PfZW1S1Yzf8BCySpmRPsq5">
            Med marina skyddade områden menas havsområden som tilldelas ett
            varaktigt lagligt skydd, där mänsklig aktivitet åläggs vissa restriktioner
            i syfte att skydda och bevara havsmiljön, dess ekosystem och arter.
            Inrättandet av marina skyddade områden utgör en viktig del i arbetet
            för att förbättra havsmiljön.
          </p>
          <p xml:id="i-PfejS8oLYYWPZ2UJYMZiFh">
            Globalt sett är mindre än tre procent av världens hav skyddade
            på något sätt, jämfört med cirka 15 procent av landytan, men många
            forskare runt om i världen arbetar hårt för att mängden skyddat
            hav ska öka. Det finns nämligen många skäl att skydda marina områden.
            Tidigare syftade skyddet främst till att bevara unika områden
            men sedan dess har åtgärderna alltmer kommit att handla om att
            bevara den biologiska mångfalden och havets ekosystem. I dag råder
            konsensus bland forskarna om att vi också måste skydda havsområden
            för vår egen skull, det vill säga för att säkra tillgången på
            det som haven producerar och skapa fristäder för hotade arter.
          </p>
          <p xml:id="i-NyKYXQ1euAnRWZHLsfF3mM">
            Forskarna är överens om att det behövs ett sammanhängande nätverk
            av marina skyddade områden som tillsammans ger skydd åt havets
            alla ekosystem. För att uppnå det måste nätverket representera
            alla de arter och marina livsmiljöer som ingår i våra havsområdens
            ekosystem. De skyddade områdena måste ligga tillräckligt nära
            varandra för att arter ska kunna förflytta sig mellan områdena
            och vara tillräckligt stora för att de ska fylla en funktion.
            Varje skyddat område behöver ha en förvaltningsplan med tydliga
            mål, regler för vad som är tillåtet och inte inom området och
            en effektiv kontroll av att reglerna följs.
          </p>
          <p xml:id="i-HdbJndW5jr2PbCuZEnd1rs">
            Sverige, som har börjat införa havsplanering som ett verktyg
            i förvaltningen av havet, måste nu se till att skapandet av nätverk
            av marina skyddade områden blir en central del i planeringen.
            Havsplaneringen medför en unik möjlighet att bygga ett ekologiskt
            sammanhängande, omfattande och representativt nätverk av skyddade
            områden.
          </p>
          <p xml:id="i-9WEgd8CwVfbpghTU7DAiY2">
            Sverige är ett av de länder som har ställt sig bakom Nagoyaavtalet,
            som slöts i oktober 2010 i Nagoya i Japan av representanter för
            världens länder som träffades för att diskutera åtgärder mot minskningen
            av jordens biologiska mångfald. Avtalet innehåller många konkreta
            mål och åtgärder som länderna nu förbundit sig att förverkliga.
            Ett av dessa är att bevara minst 10 procent av kust- och havsområden
            genom ”effektivt och rättvist förvaltade, ekologiskt representativa
            och väl förbundna system av marina skyddade områden”, senast år
            2020. Sverige har även gjort liknande åtaganden i andra internationella
            sammanhang, exempelvis i kommissionen för skydd av Östersjöns
            marina miljö, Helcom.
          </p>
          <p xml:id="i-36JGRMf3JHazBb4ysCk8qY">
            Även de svenska miljömålen som riksdagen har beslutat om har
            ett uttryckligt krav om att skydda minst 10 procent av de marina
            områdena. Det finns också flera EU-direktiv som ålägger medlemsstaterna
            att utlysa skyddade områden för att bevara hotade arter och livsmiljöer,
            exempelvis fågel- och habitatdirektiven. 10 procent skyddade marina
            områden är dock det minimum som världens länder hittills enats
            om. De flesta forskare är överens om att vi måste skydda minst
            20 och kanske upp emot 30 procent av våra havsområden för att
            se till att arterna och ekosystemen överlever. Det är då viktigt
            att de områden vi skyddar representerar de olika naturtyperna
            och bildar ett sammanhängande nätverk.
          </p>
          <p xml:id="i-84tudMoRysvCLYKqwoov3F">
            Vår nuvarande regering har sedan den tillträdde gjort stora satsningar
            på att öka andelen skyddade marina områden. Regeringen har därför
            ökat andelen skyddade områden i Sverige från 6,3 procent 2016
            till 13,6 år 2017. Sverige har alltså dubblerat arealen skyddad
            havsmiljö på bara ett år. Sverige har därmed med råge nått målet
            om att skydda minst 10 procent av våra havsområden till 2020.
            Det är oerhört glädjande. Men ytterligare åtgärder behövs för
            att skydda de marina miljöerna som finns i respektive område.
            Förvaltningen av de befintliga skyddade områdena brister också
            ofta. Nästan samtliga marina skyddade områden i Sverige idag saknar
            ett fullgott skydd mot exploaterande och skadlig verksamhet som
            till exempel fiske, utvinning av resurser från havsbotten och
            byggandet av anläggningar i havet. För att nå målet om att bevara
            ekosystemen behöver vi starkare förvaltningsplaner med tydliga
            begränsningar för påverkande verksamheter, inklusive svenskt och
            utländskt fiske, och tydlig uppföljning av planerna.
          </p>
          <p xml:id="i-UYeCBrBZmJgKjw8urPTWKs">
            Det är även mycket glädjande att regeringen beslutade att anta
            frivilliga åtaganden för haven i samband med FN:s havskonferens
            i New York i juni 2017, som Sverige var en av initiativtagarna
            till. De frivilliga åtagandena består i förslag till EU-kommissionen
            om införande av fiskeregleringar i Natura 2000-området Bratten,
            förslag till nödvändiga fiskeregleringar i fem marina skyddade
            områden i Kattegatt (med planerat ikraftträdande 2018) samt ett
            regeringsuppdrag till Havs- och vattenmyndigheten om att identifiera
            ytterligare åtgärder i syfte att nå bevarandemålen i både nya
            och redan etablerade marina skyddade områden. Myndigheten ska
            även utreda bottentrålningens effekter inom skyddade områden och
            inom trålgränsen samt vid behov föreslå åtgärder. Uppdraget ska
            rapporteras under våren 2018.
          </p>
          <p xml:id="i-T9Mw9sv4QY5zC4B1rDSWim">
            Det är positivt att vår nuvarande regering tar arbetet för haven
            på så stort allvar. För att ytterligare skydda Sveriges hav och
            ligga i bräschen internationellt för skyddet av världens marina
            områden föreslår jag att regeringen antar ett nytt ambitiöst mål
            för marint skydd som följer åtagandena som Sverige gjort i Nagoyaöverenskommelsen
            och i konventionen för biologisk mångfald.
          </p>
        </div>
        <div type="motSignatures">
          <list>
            <item xml:id="i-3gvtnbapg3CwpJcwkMKXKw">
              Magnus Manhammar (S)
            </item>
          </list>
        </div>
      </div>
    </body>
  </text>
</TEI>
