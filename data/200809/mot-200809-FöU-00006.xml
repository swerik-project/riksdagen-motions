<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FöU-00006">
  <teiHeader>
    <fileDesc>
      <titleStmt>
        <title>med anledning av prop. 2008/09:140 Ett användbart försvar</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:140 Ett användbart försvar</title>
          <idno type="rdwebb">GW02Fö6</idno>
          <rs type="number">Fö6</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GW02Fö6/text</ref>
          <ref type="dokument_url_html">http://data.riksdagen.se/dokument/GW02Fö6</ref>
          <ref type="dokumentstatus_url_xml">http://data.riksdagen.se/dokumentstatus/GW02Fö6</ref>
          <ref type="doc">http://data.riksdagen.se/fil/3B056B4E-4A6F-4749-A56E-7976EC8376F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RGea29awEJ7T8FokuTiY6C" type="basedOn"/>
        <correspContext corresp="i-RGea29awEJ7T8FokuTiY6C">
          <ref>Proposition 2008/09:140</ref>
        </correspContext>
        <correspAction xml:id="i-UPVicfeczj7nxmVkrh1ahB" type="signed"/>
        <correspContext corresp="i-UPVicfeczj7nxmVkrh1ahB">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-8p1SVy3z3gPSA7NpxLLLqb" type="referral">
          <date when="2009-04-17"/>
        </correspAction>
        <correspAction xml:id="i-TNvGvBeUTkHDPy8atz82mX" type="dismissal">
          <date when="2009-04-16"/>
        </correspAction>
        <correspAction xml:id="i-WszQVRHuTdZ6thexKaLThW" type="dismissal">
          <date when="2009-04-16"/>
        </correspAction>
        <correspAction xml:id="i-B9V2ZLT4uwKMPX9BmaqX9" type="transfer">
          <date when="2009-04-15"/>
        </correspAction>
        <correspAction xml:id="i-NanV4d4ZB9MpxnQBUKbuQa" type="submission">
          <date when="2009-04-15"/>
        </correspAction>
        <correspAction xml:id="i-9EeDLuHZJG4RRT7z6KvGxf" type="assigned"/>
        <correspContext corresp="i-9EeDLuHZJG4RRT7z6KvGxf">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5oYqoHKpLAubaaSiDwKfvD" type="motBody">
        <div xml:id="i-P5y91eTtbYXiS8JPtxdCQe" type="motProposal" subtype="förslag">
          <head xml:id="i-K4FmAukeiW3VNWq4EsBe3Z">
            1 Förslag till riksdagsbeslut
          </head>
          <list xml:id="i-MuR3fkPLLuT4vs8fxKREH" style="ol">
            <item xml:id="i-CLEZqsWGMo1CL9Uf3cnf7M">
              Riksdagen avslår regeringens proposition 2008/09:140 Ett användbart
              försvar.
            </item>
            <item xml:id="i-Aem2nUgtifYyS9pW9GQGqp">
              Riksdagen tillkännager för regeringen som sin mening vad som
              anförs i motionen om säkerhetspolitisk inriktning och Sveriges
              militära alliansfrihet.
            </item>
            <item xml:id="i-E7cFHhoxGmNQ2SWeWwqTqa">
              Riksdagen tillkännager för regeringen som sin mening vad som
              anförs i motionen om vapenexport.
            </item>
            <item xml:id="i-TgExU8FV1Y7Pj9VFQbFMLv">
              Riksdagen tillkännager för regeringen som sin mening vad som
              anförs i motionen om materielförsörjningsprocessen.
            </item>
            <item xml:id="i-6ERrah6pS3srfdodoPfnA8">
              Riksdagen tillkännager för regeringen som sin mening vad som
              anförs i motionen om försvarspolitisk inriktning.
            </item>
            <item xml:id="i-Rzd6y4SsZxFqELQsNMuaSM">
              Riksdagen tillkännager för regeringen som sin mening vad som
              anförs i motionen om insatsorganisationens utformning och utveckling.
            </item>
            <item xml:id="i-AgSAtgwGK4Yw6UmUgV779L">
              Riksdagen tillkännager för regeringen som sin mening vad som
              anförs i motionen om att föra över viss kompetens från Försvarsmakten
              till Försvarsdepartementet.
            </item>
            <item xml:id="i-BaSAqiZQU1iHe2pNfTRg9o">
              Riksdagen tillkännager för regeringen som sin mening vad som
              anförs i motionen om personalförsörjningen.
            </item>
            <item xml:id="i-7iQuHfzsUmBRpDc3jyiroX">
              Riksdagen tillkännager för regeringen som sin mening vad som
              anförs i motionen om FN:s resolutioner 1325 och 1820.
            </item>
            <item xml:id="i-Ss9dSdeMNEaozq344eTdVZ">
              Riksdagen tillkännager för regeringen som sin mening vad som
              anförs i motionen om att behålla anslag 1:10 till frivilliga försvarsorganisationer.
            </item>
            <item xml:id="i-UQB2DE7QZxX8wvip9ZvzL">
              Riksdagen tillkännager för regeringen som sin mening vad som
              anförs i motionen om civil-militär samverkan.
            </item>
            <item xml:id="i-TWGgztAdHK8bDskQ5MYMRE">
              Riksdagen tillkännager för regeringen som sin mening vad som
              anförs i motionen om ekonomisk styrning.
            </item>
          </list>
        </div>
        <div xml:id="i-Va15wqyhz8oW4SjnbYGTae" type="motContent">
          <head xml:id="i-DGMuv3aEGcoFJjLc64i2Lj" type="h1">
            2 En försvarsproposition på lös grund
          </head>
          <p xml:id="i-LbRdRYQCyRitijheomHerx">
            Efter Försvarsberedningens rapport Försvar i användning (Ds 2008:48)
            från juni 2008 hade regeringen en i det närmaste unik möjlighet
            att åstadkomma en långsiktig inriktning av försvaret med ett brett
            politiskt stöd. Vi rödgröna oppositionspartier var beredda att
            aktivt bidra till det nödvändiga arbetet att konkretisera och
            utveckla beredningens slutsatser till ett inriktningsbeslut. Denna
            unika möjlighet till en bred försvarspolitisk uppgörelse har regeringen
            slarvat bort.
          </p>
          <p xml:id="i-XQBBZ4axnhkcWBSLjmiGXe">
            Vissa delar av propositionen är spårbara till beredningens rapport.
            Det är bra. Beredningen föreslog bl.a. en ny princip för personalförsörjning,
            rationalisering av de s.k. stödmyndigheterna, att gå från tyngre
            till lättare förband, långtgående samverkan i Östersjön, konkretisering
            av civil-militär samordning och bättre ekonomisk styrning av Försvarsmakten.
            Försvarsberedningen föreslog vidare en indelning i stående förband
            och kontraktsförband, liksom att ingen pliktpersonal ska finnas
            i framtidens insatsorganisation.
          </p>
          <p xml:id="i-AnXHNSXFq22rTMCUnwzxvx">
            Men regeringen har gjort sin egen tolkning och konkretisering
            av Försvarsberedningens slutsatser och krävt att alla som vill
            se en bred uppgörelse om försvarets inriktning måste ansluta sig
            till denna. Detta är inte seriöst och illustrerar inget annat
            än en ovilja till dialog och breda samförståndslösningar inom
            försvars- och säkerhetspolitiken.
          </p>
          <p xml:id="i-Q5Lk3SHC2qri99N1VT5Hhc">
            En grundläggande ansats i beredningens arbete var att man måste
            prioritera inom ramen för en begränsad ekonomi. Därför föreslogs
            t.ex. omfattande reformer av stödmyndigheterna och reformering
            av grundorganisationen, och i politisk enighet föreslogs färre
            JAS Gripen än dagens beslutade antal om 100 stridsflygplan. Försvarsberedningen
            föreslog också att Sverige över tid ska kunna hålla upp till 2
            000 personer ur markstridskrafterna insatta nationellt och internationellt.
            Regeringen, däremot, anser att det är mer relevant att på sikt
            kunna hålla upp till ca 2 000 personer ur insatsförbanden, ur
            olika stridskrafter, insatta nationellt och internationellt. Detta
            är bara några exempel på hur regeringen har valt att frångå de
            överenskommelser som slöts i beredningen. Regeringen väljer således
            att bortse från vissa rationaliseringar och i stället trycka in
            nya saker i försvarsbudgeten, t.ex. stridsvagnarna på Gotland
            och en förbandsreserv om fyra mekaniserade bataljoner som försvarsministern
            har uppgivit kostar 100 miljoner kronor. Vidare föreslår regeringen
            i propositionen en ändrad struktur på kraven på operativ förmåga
            i förhållande till planeringsanvisningarna till Försvarsmakten,
            allt detta utan att rubba den ekonomiska ramen.
          </p>
          <p xml:id="i-NX6b7cLpLfKEfBCuanrJL7">
            Sammanfattningsvis anser Miljöpartiet de gröna att den försvarspolitiska
            inriktningspropositionen är en besvikelse; den är tunn och fylld
            med osäkerheter och med oklara förutsättningar för en ekonomi
            i balans. Regeringen väljer att, lite drygt ett år före valet,
            presentera en alla får allt-lösning med en extremt hög beredskap
            som är gravt underfinansierad och inte heller nödvändig utifrån
            rådande hotbild.
          </p>
          <p xml:id="i-XG83R4YDcjXMuWj22TqfKF">
            Mot bakgrund av vad vi anfört ovan anser vi att riksdagen bör
            avslå propositionen.
          </p>
          <head xml:id="i-T75t3cZMSj3iiz7drCHEUQ" type="h1">
            3 Militär fokus
          </head>
          <p xml:id="i-3VxwjSFj9aYRQmBtRU8NpX">
            Försvaret av vårt land och av våra värden är så mycket mer än
            det militära försvaret och myndigheten Försvarsmakten. Ett brett
            säkerhetsarbete måste omfatta allt från orsaksförebyggande och
            sårbarhetsreducerande till förhindrande, hanterande och återuppbyggande
            åtgärder. Denna motion utgör ett svar på regeringens inriktningsproposition
            för det militära försvaret, varför det bredare säkerhetsarbetet
            och civila frågor kopplat till detta inte behandlas i denna motion.
          </p>
          <head xml:id="i-UZ588qg6ybLifgLY8jGqag" type="h1">
            4 Säkerhetspolitiska utgångspunkter
          </head>
          <p xml:id="i-BcaykMPGBCN5bN4u5boSt">
            Sverige ska förbli militärt alliansfritt. Sverige ska inte ansöka
            om medlemskap i Nato. Miljöpartiet säger också nej till svenskt
            deltagande i Natos snabbinsatsstyrka, Nato Response Force (NRF).
          </p>
          <p xml:id="i-CrkDF4dR5upg8h9ABHJu7t">
            Internationell säkerhet ska vila på samarbete och ett starkt
            globalt regelverk under FN:s ledning. FN är en central aktör som
            garant för internationell fred och säkerhet samt som upprätthållare
            av folkrätten, vilket utgör grunden för det svenska engagemanget.
            I enlighet med FN-stadgans principer har Sverige ett ansvar för
            att främja internationell fred och säkerhet. Vårt deltagande i
            olika typer av FN-insatser är ett uttryck för detta, tillsammans
            med vårt engagemang i olika policy- och reformprocesser som syftar
            till att stärka organisationernas förmåga att ta sig an fler och
            alltmer integrerade insatser. Det ligger i Sveriges intresse att
            FN är den globala aktören för fred och säkerhet och att stärka
            FN både organisatoriskt och som aktör i internationell kris- och
            konflikthantering.
          </p>
          <p xml:id="i-5ahHanQyB66uGPCMFj2sF5">
            Världen lider i dag ingen brist på militära styrkor och förband,
            men det finns ett stort underskott på humanitära insatser. FN:s
            säkerhetsråd har slagit fast att behovet av åtgärder för att förebygga
            väpnade konflikter är stort. Sverige bör stärka sin förmåga att
            förebygga kriser och återuppbygga utsatta områden.
          </p>
          <p xml:id="i-5EAWB3gHQQgY9SzcMbNT3F">
            Ett ökat bi- och multilateralt nordiskt militärt samarbete är
            både viktigt och efterfrågat. Det finns en stor outnyttjad potential
            i det nordiska militära samarbetet som bör tas till vara. Miljöpartiet
            ställer sig bakom ett utökat nordiskt samarbete på försvarsområdet
            för effektiviserad resursanvändning.
          </p>
          <p xml:id="i-3bWt2qQNdvjk7xg7NF7vMK">
            Förändringarna i vår omvärld under de senaste decennierna har
            varit omvälvande och i huvudsak positiva. Samtidigt har en ny
            osäkerhet vuxit fram. Globaliseringen förändrar den världsbild
            vi är vana vid. Det militära invasionshotet mot vårt land har
            ersatts av en mer mångfasetterad hotbild.
          </p>
          <p xml:id="i-Vuh4wHCFmEoxRmHCWMFwSQ">
            Hoten mot Sverige och våra grannländer är svåra att förutsäga,
            och de är gränslösa och komplexa. De allvarligaste hoten kan ha
            sin grund i konflikter och tvister kring energi- och råvaruförsörjning,
            vara ett resultat av miljöpåverkan och klimatförändringar, komma
            från naturkatastrofer och olyckor som påverkar Sverige, härröra
            från organiserad brottslighet och terrorism eller ta formen av
            attacker mot känsliga tekniska och IT-relaterade system.
          </p>
          <p xml:id="i-BCvMDAXX6ufbraJkq63L7J">
            Hur bedömer vi t.ex. EU:s fortsatta säkerhetspolitiska utveckling
            i krisens skugga? Vilka nya möjligheter respektive problem kan
            vi förutse och hur bör dessa hanteras? Hur påverkar krisen de
            stora ländernas globala makt och inflytande? USA:s förlorade dominans
            respektive den tillträdande administrationens nya giv? Social
            oro och spänningar som en följd av massuppsägningar? Uppköp av
            industrier och nytt inflytande över viktiga marknader? En ökad
            press inom regionala samarbeten med regeringar som tenderar att
            fokusera på inrikespolitiken och egna kortsiktiga intressen? EU:s
            förmåga att hantera trycket? Effekten för världens allra fattigaste,
            när det gäller tillgång till mat och internationellt bistånd?
            Miljö- och klimatfrågorna i den ekonomiska krisens kölvatten?
            Ryssland efter oljeprisets fall?
          </p>
          <p xml:id="i-5TQKUj3TTjKTtD3viuatds">
            Regeringen gör bedömningen att ett enskilt väpnat angrepp mot
            Sverige är fortsatt osannolikt under överskådlig framtid. Miljöpartiet
            delar denna bedömning.
          </p>
          <p xml:id="i-HXspQgpVRexmrgza5rYpqG">
            De mellanstatliga konflikter som kan uppstå i vårt närområde
            torde i princip vara sådana där Sverige berörs indirekt, exempelvis
            vid en konflikt mellan Ryssland och en före detta sovjetrepublik.
            Sverige uppfattas i första hand kunna bli utsatt för politiska,
            diplomatiska och ekonomiska påtryckningar. Detta innebär dock
            inte att bruket av militära maktmedel helt kan uteslutas som ett
            inslag i sådana påtryckningar, men detta konstaterande innebär
            inte på något sätt att det finns behov av en så hög beredskap
            som föreslås i propositionen.
          </p>
          <p xml:id="i-37qoHU1j1cqd9dr9YpcFP1">
            Regeringen har alltsedan konflikten mellan Ryssland och Georgien
            hösten 2008 gjort en omedelbar koppling mellan Georgienkriget
            och utvecklingen av det svenska försvaret. Vi vill betona att
            regeringens skrivningar om hur snabbt Georgienkriget avgjordes
            och hur snabbt rysk trupp kom på plats kan leda tanken fel. Kriget
            i Georgien hade föregåtts av en lång tid av politisk och militär
            uppladdning. Kriget kom således inte som en blixt från klar himmel
            utan hade föregåtts av betydande förvarning. Det går således inte
            att använda detta krig som ett argument för varför Sverige ska
            ha stående förband med extremt hög beredskap.
          </p>
          <p xml:id="i-8LTN3iKrECrU9eGNF7QQQi">
            Tidigare var som bekant behovet av snabbinsatsförmåga främst
            ett svar på behovet (förmåga och vilja att delta i internationell
            krishantering) och inte en hotbild mot vårt land, en hotbild som
            med regeringens retorik framstår som närmast omedelbar. Miljöpartiet
            ifrågasätter vilka bevekelsegrunder som ligger bakom regeringens
            analys. Om regeringen på allvar tycker att den militära hotbilden
            mot vårt land har ökat på ett sätt som föranleder en så hög andel
            omedelbart gripbara förband, hur kommer det sig i så fall att
            man inte lika handlingskraftigt tar sig an den civila sidan av
            samhällets motståndsförmåga? Inte ett ord sägs om behovet av att
            rulla i gång civilförsvaret i vid mening. Så länge detta inte
            görs är det lätt att tro att den hotbildsbeskrivning regeringen
            målar upp tjänar andra syften än att man oroas över hotbilden.
          </p>
          <p xml:id="i-P6m8fQfD2yrrgYwqRPmhWY">
            Vad som anförts ovan om säkerhetspolitisk inriktning och Sveriges
            militära alliansfrihet bör riksdagen tillkännage för regeringen
            som sin mening.
          </p>
          <head xml:id="i-BFkgYoksYd2PdCfUpxtx48" type="h1">
            5 Vapenexport
          </head>
          <p xml:id="i-3x4PqsvhABNinzbDGAbNYX">
            Värdet av den totala fakturerade försäljningen av krigsmateriel
            (inom och utom riket) under 2008 uppgick till 20,7 miljarder kronor,
            motsvarande en ökning med 24 % jämfört med 2007. Värdet av de
            faktiska exportleveranserna av krigsmateriel under 2008 var 12,7
            miljarder kronor, en ökning med 32 % jämfört med föregående år
            räknat i löpande priser.
          </p>
          <p xml:id="i-QF9MQzCfnoz13YfRvdVywU">
            Regeringen skriver i propositionen att Export av försvarsmateriel
            eller tjänster som inte också beställts av svenska myndigheter
            har hittills varit ovanlig. Läget har dock förändrats i och med
            den utveckling som skett mot ett större utlandsägande av i Sverige
            verksam försvarsindustri. Denna kan komma att vilja utveckla och
            producera materiel som inte bedöms komma att användas av Försvarsmakten.
            Regeringen ser positivt på denna utveckling.
          </p>
          <p xml:id="i-W6zcmAtbgCRY6jmHx7ScWy">
            Med andra ord kritiserar regeringen indirekt gällande lagar och
            förordningar. Det som motiverar undantag från det generella förbudet
            att exportera vapen är det svenska försvarets behov. Utveckling
            av krigsmateriel för annans räkning är i princip förbjuden på
            samma sätt som export av vapen­system är förbjuden. I själva verket
            omnämns utveckling för annans räkning särskilt i lagstiftningen
            som ett område som det krävs särskilt tillstånd för. Det här beror
            på att ett system som det svenska försvaret använder sällan kan
            säljas i exakt samma utförande till en utländsk försvarsmakt.
            Ibland krävs det så stora förändringar att det måste betecknas
            som utveckling för annans räkning. Ett annat skäl är att utveckling
            för annans räkning anses kunna leda till att man bibehåller utvecklingskapacitet
            som bedöms angelägen att bevara ur svensk försvarspolitisk synvinkel.
          </p>
          <p xml:id="i-R1n5jLQV78oyYCrT5ZZXoj">
            Nästa perspektiv rör sysselsättning och industripolitik. Regeringen
            uttrycker sig i positiva ordalag om direktutveckling för exportbehov.
            Detta är en helomvändning jämfört med tidigare. Detta är en utveckling
            som Miljöpartiet tar avstånd från. Riktlinjerna är nämligen mycket
            tydliga om att sysselsättning, exportintäkter eller regionalpolitiska
            hänsyn inte utgör motiv för krigsmaterielexport från Sverige.
            Det är vårt lands behov av försvarsindustriell kapacitet som utgör
            motivet för export.
          </p>
          <p xml:id="i-RpbmrRrR6MRdwNAem2Lt7g">
            Eller med andra ord: Om det finns ett försvarspolitiskt behov
            av att bevara viss utvecklings- eller produktionskapacitet i Sverige
            så föreligger ett motiv för export. Detta är inte samma sak som
            omsorg om sysselsättningen och industrin som sådan.
          </p>
          <p xml:id="i-F55NrRHaTwa8s1KmSiMgzh">
            Sammantaget är det en ny och oroväckande signal från regeringen.
            Riksdagen måste med kraft avvisa en sådan inriktning.
          </p>
          <head xml:id="i-DimpTmiShGrRKc31tiwdKd" type="h1">
            6 Materielförsörjningsprocessen
          </head>
          <p xml:id="i-XFsMnNPhX4AVQkTrYFimw4">
            Försvarsberedningen har utifrån ekonomiska data hämtade ur budgetpropositionen
            för 2008 och Försvarsmaktens rapport Förslag till utvecklad försvarslogistik
            redovisat att materiel- och logistikförsörjningen samt F &amp;
            T omfattar ca 74 % av den totala försvarsbudgeten, dvs. 29,4 miljarder
            kronor.
          </p>
          <p xml:id="i-EmUkJZGbTNv9iZcVKtNsYb">
            Utifrån Edas arbete med strategiska indikatorer, där medlemsländernas
            data avseende militära utgifter såsom materiel och F &amp; T samlas
            och analyseras, framgår att Sverige är det EU-medlemsland som
            satsar den största andelen av försvarsbudgeten på anskaffning
            och utveckling, nämligen ca 33 % av försvarsbudgeten, medan genomsnittet
            av medlemsländernas satsningar är ca 19 %. Miljöpartiet instämmer
            i beredningens slutsats att det finns en stor rationaliserings-
            och förändringspotential i materiel- och logistikförsörjningen.
          </p>
          <p xml:id="i-NAEW8dDzTNgJ9LkEFX6ccp">
            En annan aspekt rör öppenhet och transparens (och därtill hörande
            möjlighet att utkräva ansvar). Erfarenheten visar att öppenheten
            måste öka och sekretesskraven minska inom materielförsörjningsprocessen.
            Statsmakterna måste i ett materielprojekts tidiga skede få ökad
            möjlighet att utöva inflytande, vilket riksdagens försvarsutskott
            vid upprepade tillfällen har framfört. Stegvisa politiska beslut
            med i förväg definierade kontrollstationer och med möjlighet att
            avbryta bör tillämpas på materielprojekt som medför stora ekonomiska
            eller långsiktiga bindningar, som påverkar politisk handlingsfrihet
            eller som är av väsentlig karaktär för insatsorganisationens utveckling.
            För att öka tydligheten i materielförsörjningen och förbättra
            riksdagens möjlighet till kontroll och inflytande bör en utvecklad
            modell av den tidigare objektsramsredovisningen återinföras. Redovisningen
            bör utgöras av en strukturerad metod för uppföljning och utvärdering.
            I redovisningen bör totalkostnaden för respektive materielprojekt
            framgå.
          </p>
          <head xml:id="i-Hp8LoDrnepuCntdtu7f9Ni" type="h1">
            7 Det militära försvarets inriktning
          </head>
          <p xml:id="i-Qes8z8KdercC295wwSLh6r">
            Utgångspunkten för Miljöpartiets försvarspolitik är att det svenska
            försvaret ska omvandlas från ett invasionsförsvar till ett fredsfrämjande
            insatsförsvar. Försvaret ska ha ett tydligt och renodlat uppdrag
            som ska uppfyllas på ett kostnadseffektivt sätt. För detta ändamål
            krävs fortsatta omfattande omstruktureringsinsatser både inom
            förbandsverksamheten och inom materielförsörjningen.
          </p>
          <p xml:id="i-JJvVtjcHtCzJcoLJgdBuAU">
            Regeringen vill se ett försvar med en extremt hög beredskap.
            Regeringspartierna har enats om en ominriktning av försvaret från
            en dimensionering utifrån internationell krishantering till fokus
            på det nationella territorialförsvaret. Denna beredskap medför
            orimligt höga kostnader, och återgången till ett territorialförsvarsfokus
            är omotiverad utifrån rådande hotbild.
          </p>
          <p xml:id="i-Q2P8jSw53tSUESy38dvwPm">
            Miljöpartiet står fast vid att det militära försvaret ska dimensioneras
            utifrån operativa behov och en realistisk hotbildsanalys. De operativa
            behoven är under överskådlig tid deltagande i internationella
            krishanteringsuppgifter och fredsfrämjande verksamhet.
          </p>
          <p xml:id="i-XuQP7tWzJhDoMx6zJ5kFM9">
            Sverige är nere på väldigt låga nivåer när det gäller vårt bidrag
            till internationell fredsfrämjande verksamhet. I synnerhet gäller
            det FN-ledda insatser där antalet svenska soldater, militärobservatörer
            och poliser i FN-tjänst aldrig har varit så lågt som nu. Samtidigt
            som FN är i akut behov av bidrag till fredsfrämjande verksamhet
            handlar svensk försvarsdebatt om nationella territoriella överväganden.
          </p>
          <p xml:id="i-AVM9Eezmo1AAo9Ybbrguvf">
            Vad gäller EU:s snabbinsatsstyrkor utesluter vi inte att Sverige
            även i framtiden kan komma att delta, men Sverige ska dock inte
            ta på sig ansvar för att leda Nordic Battle Group 2011.
          </p>
          <p xml:id="i-KR1xZ8apqMDhchPAoGcBYv">
            Regeringen gick till val på att man ville ha 2 000 personer i
            internationell tjänst. Regeringen anför nu att 1 700 personer
            kommer att kunna hållas kontinuerligt insatta i internationella
            insatser. Miljöpartiet avvisar denna ambitionssänkning men vill
            samtidigt framhålla att det inte är fråga om att hela Försvarsmakten
            ska vara lika internationellt operabel.
          </p>
          <p xml:id="i-99os5LRXNxdUv1wmnqbjzA">
            Försvarsberedningen gjorde en prioritering utifrån hur behov
            och efterfrågan ser ut samt önskvärd effekt av de insatser Sverige
            väljer att bidra till. Beredningen föreslog att Sverige över tid
            ska kunna hålla upp till 2 000 personer ur markstridskrafterna
            insatta nationellt och internationellt. Regeringen, däremot, anser
            att det är mer relevant att på sikt kunna hålla upp till ca 2
            000 personer ur insatsförbanden, ur olika stridskrafter, insatta
            nationellt och internationellt. Regeringen vill göra alla till
            lags genom att alla insatsorganisationens förband bör ha tillgänglighet
            som ger regering och riksdag stor handlingsfrihet vid val av förmåga
            i olika avseenden inför beslut om en insats.
          </p>
          <p xml:id="i-9QFnjRHpyCFUWyZ8PWdDXw">
            Detta är i högsta grad kostnadsdrivande, och det är ett sätt
            att främja att svenska vapensystem (t.ex. ubåtar och JAS Gripen)
            ska kunna visas upp i internationella sammanhang. Men om man utgår
            från behoven och efterfrågade förmågor blir slutsatsen en annan.
            Huvuddelen av framtidens väpnade konflikter kommer att äga rum
            på land. Det är där människor lever, bor och knyter sina sociala
            nätverk. Det är främst genom att göra uthålliga insatser på marken
            som kriser och konflikter kan dämpas och stabiliseras. Därför
            ska förmågan att stödja och genomföra uthålliga internationella
            insatser med markoperativ tyngdpunkt i civil-militär samverkan
            vara prioriterad.
          </p>
          <p xml:id="i-Q592kQwmmMjANQJr4g9Emo">
            Som en naturlig följd av denna prioritering ska marinstridskrafterna
            vara dimensionerade för och inriktade mot insatser i närområdet,
            och antalet stridsflygplan ska, i enlighet med Försvarsberedningens
            eniga förslag, reduceras i väsentlig grad i förhållande till den
            planerade volymen om 100 flygplan.
          </p>
          <p xml:id="i-CHzWteekERiBJiooyeh1Zm">
            I februari 2009 anslogs 400 miljoner kronor för studier och konceptarbete
            under 2009 rörande Gripensystemets förmågor i framtiden. Detta
            bereder enligt Miljöpartiets bedömning vägen för Super-JAS, eller
            JAS NG. Detta koncept är i realiteten ett helt nytt flygplan.
            Regeringen skriver i propositionen att En ny analys avseende behovet
            av antalet flygplan kan komma att bli nödvändig, t.ex. vid en
            framtida uppgradering av dagens JAS 39C/D.
          </p>
          <p xml:id="i-CWTCZZCewMhGYdk2aHvFtW">
            Försvarsberedningen har föreslagit att vissa strategiska funktioner
            inom Försvarsmakten, såsom strategisk planering och långsiktig
            inriktning, ska föras över till Försvarsdepartementet i likhet
            med den modell som gäller i de flesta europeiska stater. Regeringen
            avvisar detta med hänvisning till att Försvarsmakten, liksom andra
            myndigheter, behöver en förmåga att hantera de frågor som är av
            strategisk betydelse.
          </p>
          <p xml:id="i-XvCd2ddeyUuD28CCPzzeVr">
            Svårigheten med dagens system ligger i att Försvarsdepartementets
            resurser för att bedriva denna styrning är små i förhållande till
            Försvarsmaktens. Vad gäller den strategiska inriktningen och planeringen
            skulle en överflyttning av vissa funktioner skapa en rimligare
            resursbalans mellan myndigheten och Försvarsdepartementet. Detta
            bör riksdagen ge regeringen till känna.
          </p>
          <head xml:id="i-8bxmmvmXNgdRW7kX6oGFqz" type="h1">
            8 Personalförsörjningen
          </head>
          <p xml:id="i-CSdx3DLJPUkMFWKrbCPkip">
            Regeringens personalförsörjningssystem innebär en förändring
            vars konsekvenser är svåra att överblicka. Försvarsmakten har
            redovisat ett stort antal osäkerheter och svårigheter, och ekonomin
            är framräknad utifrån en rad förutsättningar som är orealistiska,
            bl.a. inom lagstiftningsområdet med 200 lagar och förordningar
            som berörs.
          </p>
          <p xml:id="i-5wjvBoY8QdqQ7e5Ctrf1Zf">
            Ett utredningsarbete om Försvarsmaktens framtida rekrytering
            pågår i skrivande stund i den parlamentariska Pliktutredningen.
            Regeringen har aviserat en särproposition om personalförsörjningen
            till hösten 2009. Miljöpartiet vill fortsätta att delta aktivt
            och konstruktivt i detta utredningsarbete, varför vi i denna motion
            inte går in i detalj på hur vi ser på hela kedjan från mönstring
            till anställning.
          </p>
          <p xml:id="i-qNFLPbKBQKrn2ZWG6FFWK">
            Miljöpartiet vill dock i detta sammanhang framhålla några grundläggande
            ingångsvärden. Dels anser Miljöpartiet sedan lång tid att rekryteringen
            till det militära försvaret ska bygga på frivillighet. Dels anser
            vi att antalet heltidsanställda soldater bör vara betydligt färre
            än vad regeringen presenterat. I stället bör den allra största
            delen av insatsorganisationen bemannas med frivilliga, kontrakterade
            soldater. Dessa förband ska vara färdigutbildade och inom angiven
            beredskapstid vara redo för insats. Vi bedömer att detta, utöver
            att tillgodose ett inflöde av civil kompetens och kunskap till
            försvaret, innebär kraftigt minskade kostnader relativt regeringens
            förslag med ett större antal heltidsanställda soldater.
          </p>
          <head xml:id="i-VcpGp9xZHjUR4VvF7gBzNh" type="h1">
            9 Civil-militär samverkan
          </head>
          <p xml:id="i-633VwmLSb3wnd9SyMuGGYA">
            Militära insatser kan inte på egen hand skapa förutsättningar
            för fred och återuppbyggnad i ett konfliktdrabbat område. Säkerhet
            och utveckling förutsätter en helhetssyn på och samverkan mellan
            militära, humanitära, fredsbyggande och utvecklingsrelaterade
            medel. De militära resurserna krävs inte sällan för att möjliggöra
            de civila insatserna, men de civila insatserna är oftast de viktigaste
            för att uppnå långsiktig stabilitet.
          </p>
          <p xml:id="i-NnGDyGAdARr4oP7RM2iR8T">
            Miljöpartiet anser att den civil-militära samverkan inför och
            under insatser måste stärkas och är positivt inställt till samordning
            och strategisk styrning för att olika typer av insatser ska kunna
            öka varandras verkningsgrad. Internationella insatser bör beredas
            i en integrerad civil-militär planeringsprocess, från policyskapande,
            planering, övning, utbildning, genomförande av insats och utvärdering
            till kunskapsåterföring.
          </p>
          <p xml:id="i-Q22aLaTto16HanN3HdheeP">
            Det är viktigt att samordningen inte sker på ett sådant sätt
            att den riskerar de civila insatsernas opartiskhet eller leder
            till att bistånd snarare kanaliseras till områden med truppinsatser
            än till områden med störst civila behov. Vi vill vidare betona
            att civil-militär samverkan först och främst måste utgå från behovet
            hos de samlade internationella insatserna i konfliktområdet, inte
            från de nationella bidragen. Därför välkomnar vi att regeringen
            avser att utveckla den nationella civil-militära samverkan i linje
            med FN:s och EU:s koncept kring integrerade missioner.
          </p>
          <p xml:id="i-R1NYJSmThGnUwGi6wyW5YM">
            Vad som anförts om civil-militär samverkan bör riksdagen som
            sin mening ge regeringen till känna.
          </p>
          <head xml:id="i-TvtBqvZ71oKVJaz1Yd1wpb" type="h1">
            10 FN:s resolutioner 1325 och 1820
          </head>
          <p xml:id="i-5nkF19bDqxqASPtEczNDrU">
            FN:s säkerhetsråd antog den 31 oktober 2000 resolution 1325 Kvinnor,
            fred och säkerhet som handlar om att stärka kvinnors rättigheter
            och deltagande och att värna om kvinnors deltagande och kvinnor
            som aktörer i fredsprocesser. Säkerhetsrådet har också antagit
            resolution 1820 som utgör en fördjupning av aspekten av sexuellt
            våld i konflikter i resolution 1325.
          </p>
          <p xml:id="i-WT65WLvDrsBU6orqqZZcaC">
            Bakgrunden är att en av förutsättningarna för att uppnå långsiktig
            fred och stabilitet är att involvera flera parter än de stridande
            i fredsprocessen, vid fredsförhandlingar och i försoningsarbetet.
            I de flesta fall stängs halva befolkningen, kvinnorna, ute från
            det arbetet. När fred förhandlas är det nästan uteslutande män
            som deltar, ofta med argumentet att de stridande parterna är de
            som ska sluta freden.
          </p>
          <p xml:id="i-ReunboRMxJJofdmJet1swV">
            Det är viktigt att Sverige agerar både nationellt och internationellt
            för att förbättra arbetet med FN:s resolutioner 1325 och 1820.
            Miljöpartiet välkomnar därför att regeringen i propositionen nämner
            FN-resolutionerna 1325 och 1820. Regeringen har emellertid hittills
            underlåtit att ta upp t.ex. resolution 1325 i flera av sina propositioner
            om internationella insatser varför vi anser att regeringen måste
            lägga större vikt vid dessa frågor.
          </p>
          <p xml:id="i-H1UhhKuWaDdMmePSzmPBAS">
            Regeringen har nyligen presenterat en handlingsplan för perioden
            20092012 för att genomföra säkerhetsrådets resolution 1325 om
            kvinnor, fred och säkerhet. I denna handlingsplan konstaterar
            regeringen att särskilda satsningar kommer att behöva göras inom
            flera områden för att implementera resolutionen. Andelen kvinnor
            i civila och militära krishanteringsinsatser behöver öka, det
            gäller inte minst inom den europeiska säkerhets- och försvarspolitiken
            (ESFP), och fler kvinnor måste finnas på högre nivåer. Samverkan
            och erfarenhetsutbyte, inklusive kartläggning av befintlig kunskap,
            om resolution 1325 måste öka nationellt. Uppföljning av implementeringen
            av resolution 1325 och redovisning av framsteg och motgångar i
            processen är nödvändigt för ett fullständigt genomförande.
          </p>
          <p xml:id="i-StGhUZW5dRbfK1fmrX3j5S">
            Regeringen uppdrar åt myndigheterna genom regleringsbrev att
            i sina årsredovisningar eller redovisningar i särskilda frågor
            återrapportera om insatser för att genomföra resolution 1325,
            liksom resolution 1820. En översyn av handlingsplanen ska ske
            genom årliga möten, skriver regeringen, där Utrikesdepartementet
            ska kalla berörda inom Regeringskansliet, myndigheter och enskilda
            organisationer för diskussion. I samband med att handlingsplanen
            löper ut ska en övergripande utvärdering göras avseende de mål
            som satts upp i handlingsplanen. Det är vår uppfattning att denna
            utvärdering bör redovisas för riksdagen, liksom slutsatser för
            det fortsatta arbetet.
          </p>
          <p xml:id="i-MUxnJYqofuCu3LoJqJTP1E">
            Vad som anförts om resolution 1325 och 1820 bör riksdagen som
            sin mening ge regeringen till känna.
          </p>
          <head xml:id="i-4Kv9vRkq4Egaa4edHFqv8F" type="h1">
            11 Frivilliga försvarsorganisationer
          </head>
          <p xml:id="i-MhN9WvAivFGQUvM6Vbsesd">
            Regeringen skriver i propositionen att det samlade statliga stödet
            i ökad omfattning bör utgå till verksamheter i stället för organisationer.
            Regeringen anser därför att det särskilda organisationsstödets
            inriktning och omfattning bör ses över. Det innebär att regeringen
            inte var beredd att köpa frivilligutredningens förslag om att
            överge organisationsstödet till förmån för en renodlat uppdragsbaserad
            ersättning rakt av. Det skulle kunna tolkas som något positivt.
            Problemet är dock att regeringen samtidigt slår fast att anslaget
            1:10 Stöd till frivilliga försvarsorganisationer inte längre ska
            finnas uppfört i statsbudgeten.
          </p>
          <p xml:id="i-WqB2gatuSPZ8eapJQ62jsv">
            Vi vill se självständiga ideella frivilligorganisationer som
            tillför samhället viktiga värden. Vi menar att regeringens syn
            på försvarets frivilligorganisationer inte resulterar i en mer
            användbar frivillighet. Propositionens förslag om förändrat organisationsstöd
            stämmer inte överens med den vision och de principer som är kärnan
            i den överenskommelse som under 2008 ingåtts mellan regeringen,
            idéburna organisationer inom det sociala området och Sveriges
            Kommuner och Landsting. De organisationer som varaktigt och med
            kvalitet kan bidra till Försvarsmaktens verksamhet eller till
            samhällets krishanteringsförmåga bör kunna få samhällsstöd för
            t.ex. demokratiarbete och organisationsutveckling.
          </p>
          <p xml:id="i-S8RSJDwrDgNrkcvKnvXLGy">
            Den förändrade bidragsstruktur som regeringen föreslår skapar
            inte konkreta och realistiska förutsättningar för organisationerna
            att åta sig uppdrag och utgöra en långsiktig resurs inom svensk
            krishantering. Det är av stor vikt för vår samlade krishanteringsförmåga
            att de organisationer som uppfyller regeringens fastställda krav
            på kvalitet, uthållighet och samverkansförmåga också fortsättningsvis
            kan komma i fråga för ett obundet organisationsstöd som inte baseras
            på de uppdrag som organisationen åtagit sig att genomföra. Riksdagen
            bör ge regeringen till känna att anslaget 1:10 behålls.
          </p>
          <head xml:id="i-QehSPARkPfwKNMrrVjgdrZ" type="h1">
            12 Försvarsekonomi
          </head>
          <p xml:id="i-5vvCiEmxpwtXwKovsYLH6q">
            Försvarsutskottet har vid upprepade tillfällen påtalat riksdagens
            behov av en transparent materielplanering och redovisning, dvs.
            ett tydligare beslutsunderlag för att kunna ta ställning till
            förslagen till beställningsbemyndiganden. Det är en förutsättning
            för att riksdagen ska kunna utöva finansmakten. Det är mycket
            allvarligt att redovisningen har försämrats under den borgerliga
            regeringen. Detaljeringsgraden för ingångna och nya åtaganden
            har också försämrats sedan 2006. Bristande underlag utesluter
            en självständig och korrekt bedömning av riksdagen. Vad som anförts
            om ekonomisk styrning bör riksdagen som sin mening ge regeringen
            till känna.
          </p>
          <p xml:id="i-W7RF7o1ELmggJ76XEv4b2">
            De rödgröna bedömer att det går att spara 2 miljarder kronor
            inom utgiftsområdet i förhållande till regeringens nivå 2010.
          </p>
        </div>
        <div xml:id="i-HA3iHgiRunLpXd6Npf6CPM" type="signatureBlock">
          <list xml:id="i-Hk4GjWFJXM9bYftdt7W9P3">
            <item xml:id="i-REmtB4NR7iFF3JCd4ENr8i" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
            <item xml:id="i-EEc7PdyZ9Mtfh5TDX94s8k" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
            <item xml:id="i-A6HfqzU73r4hoDsHz61VY2" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-UuF81zH9CVgif75hgB5m1S" who="i-Q6UywURdDfH4kXfTm7hwEb" type="signature">
              Max Andersson (mp)
            </item>
            <item xml:id="i-S2Dm6aUrNm41JoU5xTvo1M" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
