<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0292/mot_200102_MJ_0292-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            26
          </p>
          <p>
            2001/02 mnr: MJ292 pnr: kd645
          </p>
          <p>
            Motion till riksdagen 2001/02:MJ292
          </p>
          <p>
            av Holger Gustafsson och Ulla-Britt Hagström (kd)
          </p>
          <p>
            Skaraborgsområdets roll för fisket
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om ytterligare åtgärder i syfte att utveckla och
            säkerställa fisket i Vänern och Vättern för såväl yrkesfisket
            som sport- och husbehovsfisket i ett långsiktigt perspektiv. 2.
            Riksdagen tillkännager för regeringen som sin mening vad i motionen
            anförs om att Vänern och Vättern bör utvecklas till en gemensam
            nationell resurs för ökad internationell fisketurism till Sverige.
            3. Riksdagen tillkännager för regeringen som sin mening vad i
            motionen anförs om behovet av en utvärdering av hittills gjorda
            fiskevårdsåtgärder.
          </p>
          <p>
            Bakgrund
          </p>
          <p>
            Fiskeriverket är den centrala myndigheten som beslutar om vilka
            föreskrifter som skall gälla för vården av fiskbestånden. Regionalt
            är det länsstyrelsen som tillsammans med kommuner och fiskets
            organisationer genomför olika fiskevårdande insatser. Exempel
            på sådana åtgärder är biotopvård, provfisken, anläggning av fiskvägar
            och fiskutsättningar. Fiskevård definieras på olika sätt. Med
            fiskevård kan till exempel avses åtgärder som syftar till att
            öka fiskets avkastning och kvalitet, upprätthålla optimal avkastning
            och motverka skador på fiskbestånden. Genom olika åtgärder kan
            yrkes- och fritidsfiskets behov av en hög avkastning av eftertraktade
            arter tillgodoses. Åtgärderna bör utformas med hänsyn till att
            naturresursen fisk bevaras och utvecklas. Skaraborg, i Västra
            Götalands län mellan sjöarna Vänern och Vättern, är ett naturligt
            centrum för såväl yrkesmässigt insjöfiske som sport- och fritidsfiske.
            Länet är landets största och viktigaste område för insjöfiske.
            Fisket bedrivs i framför allt Vänern och Vättern med också i sjöarna
            Ymsen, Viken och Bottensjön. Fisket utövas både på heltid och
            som binäring. Fångsten vid det yrkesmässiga fisket uppgår till
            totalt cirka 800 ton och
          </p>
          <pb facs="riksdagen-motions-pdf/data/200102/mot_200102_MJ_0292/mot_200102_MJ_0292-0002.pdf"/>
          <p>
            2001/02:MJ292
          </p>
          <p>
            27
          </p>
          <p>
            motsvarar ett värde i första ledet på cirka 13 miljoner kronor
            per år. De ekonomiskt mest betydelsefulla fiskarterna är: siklöja
            (löjrom), 45 procent av värdet, samt gös, sik, röding, lax/öring,
            ål, abborre och gädda. Fiskindustrin i länet är småskalig. Koncentrationen
            av fiskande företagare i de olika hamnarna varierar från den största:
            Spikens fiskehamn med 15-20 licensierade yrkesfiskare ner till
            små privata bryggor som utgör hemmahamn för endast 1 eller 2 yrkesfiskare.
            Förutsättningar för fiskodling i kassar och större landbaserade
            odlingar begränsas till de öppna vattnen i Vänern och Vättern.
            Skaraborgs varierande utbud av fiskevatten med mycket hög kvalité
            gör länet till ett av Sveriges attraktivaste områden för sportfisketurism.
            I Vänern och Vättern bedrivs ett mycket omfattande husbehovs-,
            fritids- och sportfiske. Den fångsten uppgår till cirka 500 ton
            per år. Trollingfisket i de stora sjöarna har till följd av stora
            utplanteringar av lax och öring expanderat kraftigt och bedöms
            som ett av landets bästa. I länet har bildats ett 60-tal fiskevårdsområden
            omfattande 26.000 av länets totala sjöyta på 28.000 hektar. De
            flesta områdena upplåter fiske till allmänheten genom försäljning
            av fiskekort.
          </p>
          <p>
            Behov av fiskevårdsåtgärder i Vänern
          </p>
          <p>
            Under 1960-talet påbörjades odling och utsättning av lax och
            öring i Klarälven som kompensation för reproduktionsskador. Under
            senare år har totalt cirka 300.000 smolt satts ut per år. Laxfonden
            som ansvarar för utsättningarna räknar med en återfångst på 400
            kg/1000 utsatta smolt. Laxfondens mål är en utsättning på 500.000
            smolt/år vilket skulle ge en avkastning på 200 ton fisk/år. Det
            allra viktigaste målet för laxfiskevården är att bibehålla den
            genetiska resurs som lax- och öringstammarna i Vänern representerar.
            För att nå detta måste åtgärder vidtagas både i Gullspångsälven
            och andra rinnande vattendrag med möjlighet att bli rekryteringsområden
            för lax och öring. Reglering av fisket för att skydda vissa utsatta
            arter är ett annat viktigt inslag i fiskevårdsarbetet. Under senare
            år har ålutsättningar gjorts för prisregleringsmedel. Dessa medel
            avskaffades 1995. Utsättningarna är angelägna för ålfiskets bestånd.
            Gösen är mycket eftertraktad i såväl yrkesfisket som vid alla
            former av fritidsfiske. Gösens lek- och uppväxtområden i Vänern
            är begränsade till grunda och varma vikar. Många av dessa vikar
            hotas av igenväxning vid låg vattenomsättning med en försämrad
            gösrekrytering som följd. Därför är behovet av ekonomiska resurser
            för vegetationsbekämpning angeläget. Utsättning av gösungar kan
            också vara mycket lönsamt. Signalkräftor har tidigare satts ut
            på vissa platser i Vänern. Ny utsättning av signalkräfta är en
            fiskevårdsåtgärd som bör övervägas på nytt. Det ökade fritidsfisket
            och dess konsekvenser gör det nödvändigt att skapa bättre kunskap
            om fiske och vattenbruk. Det bör ske genom utbildnings- och informationsaktiviteter
            med anknytning till vatten, fiske, redskap och regleringar. Ökad
            internationell turism liksom Vänerns och Vätterns rena
          </p>
          <pb facs="riksdagen-motions-pdf/data/200102/mot_200102_MJ_0292/mot_200102_MJ_0292-0003.pdf"/>
          <p>
            vatten och rika tillgång på fina fiskarter skulle, med en svensk
            satsning på internationell marknadsföring, ha goda förutsättningar
            att utvecklas till en betydande turism baserad på svenskt insjöfiske.
            För detta krävs en gemensam nationell och regional samverkan.
            Fiskreiverkets roll som central myndighet är viktig i detta sammanhang.
          </p>
          <p>
            Stockholm den 27 september 2001
          </p>
          <p>
            Holger Gustafsson (kd) Ulla-Britt Hagström (kd)
          </p>
          <p>
            2000/01:c999
          </p>
          <p>
            28
          </p>
        </div>
      </div>
    </body>
  </text>
</TEI>
