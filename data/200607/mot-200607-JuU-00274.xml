<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00274">
  <teiHeader>
    <fileDesc>
      <titleStmt>
        <title>Införande av brottsutredningsgaranti</title>
        <author corresp="i-WbrCkKzXDH4v9N1NB5PEQS">av Anna König Jerlmyr (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Införande av brottsutredningsgaranti</title>
          <idno type="rdwebb">GU02Ju274</idno>
          <rs type="number">Ju274</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju274/text</ref>
          <ref type="dokument_url_html">http://data.riksdagen.se/dokument/GU02Ju274</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju274</ref>
          <ref type="doc">http://data.riksdagen.se/fil/D71994BA-5BE6-4570-83E8-FDE8B3E713DC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WbrCkKzXDH4v9N1NB5PEQS</idno>
            <name>Anna König Jerlmyr</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DyvKBj3n1KxJPhStxZSi7b" type="signed"/>
        <correspContext corresp="i-DyvKBj3n1KxJPhStxZSi7b">
          <note type="signatory" corresp="i-WbrCkKzXDH4v9N1NB5PEQS"/>
        </correspContext>
        <correspAction xml:id="i-3TgbrkV9Bf2KTKCmyBGkx4" type="referral">
          <date when="2006-11-07"/>
        </correspAction>
        <correspAction xml:id="i-2KZEYxASQkSKTsxL3MxHtj" type="dismissal">
          <date when="2006-11-07"/>
        </correspAction>
        <correspAction xml:id="i-6rmaEg3g1v5m5tVSzLbtxo" type="numbering">
          <date when="2006-11-01"/>
        </correspAction>
        <correspAction xml:id="i-4QxQei7mdqEkXYQBiVp5oq" type="submission">
          <date when="2006-10-31"/>
        </correspAction>
        <correspAction xml:id="i-P9CCFNbS6cmJzB2D93SBUK" type="transfer">
          <date when="2006-10-30"/>
        </correspAction>
        <correspAction xml:id="i-JARYjDpcBnESSADMtAvkYH" type="assigned"/>
        <correspContext corresp="i-JARYjDpcBnESSADMtAvkYH">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NZTNxSAtq78UF9VU1rE6tT" type="motBody">
        <div xml:id="i-DppaD86j1qDEdu7NaHT9G9" type="motProposal" subtype="förslag">
          <head xml:id="i-Q6UHRDZ9BwNe6SuF8yG9xa">
            Förslag till riksdagsbeslut
          </head>
          <list xml:id="i-Sdq2FbQhN1t24o6L3X4vam" style="ol">
            <item xml:id="i-46g2JvzQyuGvVyB81H2iDN">
              Riksdagen tillkännager för regeringen som sin mening vad i motionen
              anförs om att se över möjligheten till införande av brottsutredningsgaranti.
            </item>
            <item xml:id="i-YB8bHs62ScEKByP3rdMv4B">
              Riksdagen tillkännager för regeringen som sin mening vad i motionen
              anförs om en översyn av det rättsliga skyddet för brottsoffer.
            </item>
            <item xml:id="i-2jb9wswZqXSy51Nzk4NNda">
              Riksdagen tillkännager för regeringen som sin mening vad i motionen
              anförs om att se över brottsoffers möjlighet att utkräva statligt
              skadestånd.
            </item>
          </list>
        </div>
        <div xml:id="i-A8iejzQJ7uTJ4E7Dp9AvFm" type="motContent">
          <head xml:id="i-TtixyuTExt18XPUwD1BKhd" type="h1">
            Införande av brottsutredningsgaranti
          </head>
          <head xml:id="i-RuKyQg6fw2u5uFCZSuL6Pp" type="h1">
            Inledning
          </head>
          <p xml:id="i-LouS5F1bRGuqDwUcUdWrCt">
            Att bli utsatt för ett brott innebär en stor kränkning. Den bästa
            brottsofferpolitiken är att ett brott som begås också utreds och,
            i så många fall som möjligt, lagförs. Tyvärr kan vi dock konstatera
            att en stor del av brottsligheten i Sverige varken utreds eller
            klaras upp. Det är främst vardagsbrottsligheten vars utredningar
            ofta varit av dålig kvalitet och haft långa väntetider. Idag finns
            också cirka 100 000 brott med känd gärningsman som aldrig blir
            utredda. Orsakerna är många men har främst koppling till bristen
            på personal.
          </p>
          <p xml:id="i-JgGonFPDKyguub3xoqGw8i">
            En rad åtgärder måste genomföras i syfte att minska den allmänna
            brottsligheten. Att regeringen nu tillför rekordhöga belopp i
            budgeten för att stärka rättskedjan är välkommet och kommer att
            ge goda resultat. Motionens avsikt är dock att hitta nya lösningar
            för att stärka brottsoffrens möjligheter att få det anmälda brottet
            utrett, uppklarat och lagfört. Av den anledningen föreslås införandet
            av en brottsutredningsgaranti som syftar till att öka uppklaringsprocenten
            samt stärka brottsoffrets möjligheter att få resultat av anmälan.
          </p>
          <p xml:id="i-87dZRJtez64zCgdEj6mcp6">
            Brottsutredningsgarantin kan vara en del i arbetet att öka brottsoffers
            möjligheter till upprättelse och ska ses som en av flera kombinerade
            åtgärder i syfte att stärka brottsoffers skydd och rättigheter.
            Andra åtgärder är till exempel regeringens föreslagna brottsofferhandläggare
            som syftar till att stödja offret från anmälan till rättsprocess.
          </p>
          <p xml:id="i-8RCNttmGomNoo2SJgDTg2W">
            I många delar av landet är resursbristen så omfattande att polisstationer
            tvingas lägga ned sin verksamhet under sommarhalvåret. Under den
            perioden finns det inga möjligheter för brottsoffer att få bevis
            säkrade med teknisk och medicinsk bevisning. Denna utveckling
            får inte fortgå eftersom statens kärnuppgift är att säkra människors
            rättstrygghet.
          </p>
          <p xml:id="i-HheX9rAKgc1aAtUazYhcwf">
            Det finns anledning att se över flera olika brottstyper och huruvida
            de ska ingå i en brottsutredningsgaranti. Ett tydligt exempel
            som motionen också berör är behovet av att utreda fler anmälningar
            av våldtäkter, där utredningsarbetet länge varit eftersatt.
          </p>
          <head xml:id="i-NHbMt9PontXCJuq2h9hDp7" type="h1">
            Våldtäktsbrott ett typexempel
          </head>
          <p xml:id="i-QjQXtXr6hKJqYQUmGZUDD4">
            Antalet olösta och ej utredda anmälningar om våldtäkt växer,
            och i städer som Göteborg är nu antalet rekordstort. Enligt polisens
            egna rapporter finns det flera fall där den misstänkte och utpekade
            gärningsmannen inte ens har kallats till förhör.
          </p>
          <p xml:id="i-U9CLwGPJFzD9K3CUxQvkSg">
            För att klargöra begreppet finns det två olika typer av våldtäkt:
            överfallsvåldtäkter och våldtäkter där offret känner gärningsmannen
            sedan tidigare. Den gemensamma nämnaren för dem båda är att det
            är svårt att bevisa våldtäkt i domstol. Majoriteten av de anmälda
            våldtäkterna sker också i hemmet där mörkertalet också antas vara
            stort.
          </p>
          <p xml:id="i-WAUv3jtdPviV493LzWkyw3">
            Det är viktigt att balansera den kritik som finns mot att utredningar
            läggs ned. Utredningar kopplade till anmälan av våldtäkter är
            ofta komplicerade beroende på till exempel avsaknad av medicinsk
            eller teknisk bevisning. Få av de anmälda överfallsvåldtäkterna
            leder till åtal eftersom det saknas en misstänkt gärningsman.
            Det betyder inte att ambitionen inte är att öka antalet utredda
            och uppklarade brott. Det är och förblir oerhört angeläget att
            prioritera anmälningar om våldtäkter eftersom statistiken visar
            att anmälningarna har ökat markant under de senaste åren.
          </p>
          <p xml:id="i-WzjQwcofg2Pv1Pw1rdaV83">
            När det rör sexualbrott och våldtäkter finns det betydligt mer
            att göra i arbetet med att öka uppklaringsprocenten. Motionen
            har medvetet inte berört åtgärder som behandling av gärningsmän,
            högre straffskalor eller effektivisering av rättsväsendet eftersom
            regeringen redan har en genomarbetat politik på området. Däremot
            syftar motionen till att öva påtryckning på rättsväsende och politiker
            i syfte att öka antalet anmälda brott som utreds.
          </p>
          <p xml:id="i-K6ZGiS4JM3UjGG3ryirYmx">
            Under de senaste tio åren har antalet sexualbrott ökat med knappt
            60 procent. Enligt Brottsförebyggande rådet (BRÅ) beror ökningen
            troligtvis på två orsaker, nämligen att anmälningsbenägenheten
            ökar samt att den faktiska brottsligheten ökar. Våldtäkter utgör
            cirka 30 procent av de anmälda sexualbrotten. År 2005 klarades
            22 procent av de anmälda våldtäkterna upp med så kallad personuppklaring.
            Det innebär att åklagaren efter utredning har en skäligen misstänkt
            person och att åklagaren har beslutat om åtal, åtalsunderlåtelse
            eller strafföreläggande. Kompletteras statistiken med teknisk
            uppklaring ökar dock uppklaringsprocenten, även om det inte behöver
            innebära att ett brott blir uppklarat. I praktiken innebär till
            exempel teknisk uppklaring att statistiken visar att brottet är
            uppklarat, trots att polisen kommer fram till att brott kan ej
            styrkas på många utredningar .
          </p>
          <p xml:id="i-YUQK9dLeoVR1nL6MqfXLBK">
            Problemen tydliggörs också med att många åklagare anser att de
            känner sig tvingande att lägga ned förundersökningar på grund
            av brister i utredningen. Det bör dock klargöras att åklagare
            också har rätt att remittera en bristfällig utredning, även om
            den möjligheten inte alltid används. Problembilden är dock densamma,
            att utredningarna brister i kvalitet. Även rättsprocessen har
            mött kritik då anmälda våldtäkter sällan utreds fullt ut och att
            personal inom rättskedjan saknar relevant utbildning. Sammantaget
            kan vi konstatera att betydligt fler brott bör utredas och att
            kvaliteten i utredningarna måste förbättras för att åklagarna
            ska ha möjlighet att effektivt arbeta vidare med förundersökningarna.
          </p>
          <head xml:id="i-9k8LDS5wpNcBgJAieDEFEp" type="h1">
            Brottsutredningsgaranti
          </head>
          <p xml:id="i-MF8uHGG3SZgexntRoGHmz1">
            Motionens syftar till att utreda möjligheten för offret att utkräva
            skadestånd av staten om anmälningen inte utreds. Brottsutredningsgarantin
            kan liknas vid vårdgarantin och är ett sätt att stärka offrets
            möjligheter att få det anmälda brottet utrett i tid samt förhoppningsvis
            få det uppklarat.
          </p>
          <p xml:id="i-gRo8kJCr97GYAEaHggosW">
            Brottsutredningsgarantin kan på sikt inbegripa flera olika brottstyper,
            allt från inbrott till misshandel. Det väsentliga är att fokus
            riktas mot att resultaten förbättras när det rör statistiken av
            utredda och uppklarade brott.
          </p>
          <p xml:id="i-TABXoYYvtHcfKmfp1FUH8g">
            Garantin bör i ett första led genomföras som en försöksverksamhet
            för att se huruvida effekterna av försöket leder till att fler
            anmälningar utreds och klaras upp. Visar sig försöket vara gynnsamt
            kan fler brottstyper beaktas och inkluderas i garantin.
          </p>
          <head xml:id="i-89hCyqW84JNGiQXJ4YNiUL" type="h1">
            Skadeståndskrav
          </head>
          <p xml:id="i-PiTv6k5mJfsRGCdPib81j6">
            I syfte att ge effekt bör offret ha möjlighet att utkräva statligt
            skadestånd om offret/målsäganden ej upplever att brottsgarantin
            efterlevts och gett följderna att
          </p>
          <list xml:id="i-L3euJnCNbW2BXH8SUrhxtK" style="ol">
            <item xml:id="i-6UHQ5AwytbJbQcY8B2x2p9">
              brottsutredningen av någon anledning inte inletts,
            </item>
          </list>
          <list xml:id="i-JXqRuoMxLc1aUFGguyo4cU" style="ol">
            <item xml:id="i-LJ81VgNu7V5aVKkMT1VYyD">
              brottsutredningen inte genomförts under skälig tid,
            </item>
          </list>
          <list xml:id="i-VC69bkNxhKpks9KVeapthJ" style="ol">
            <item xml:id="i-N5QG2bnV4kAVTXpQqK23xr">
              brottsutredningen inletts men lagts ned i brist på bevis, och
              brottsoffret bestrider beslutet.
            </item>
          </list>
          <p xml:id="i-Sjab1dHCw4EUx4mAyvcZzs">
            Ansökan om skadestånd bör förslagsvis prövas av domstol för att
            därefter utbetalas av Brottsoffermyndigheten.
          </p>
        </div>
        <div xml:id="i-PwapsSwNzaKQ61jbsqnmwC" type="signatureBlock">
          <list xml:id="i-Ba5pCgd1CG4mQjeWSwVr9N">
            <item xml:id="i-Gxvi9XtEihRWJW8zCfzq4c" who="i-WbrCkKzXDH4v9N1NB5PEQS" type="signature">
              Anna König Jerlmyr (m)
            </item>
          </list>
        </div>
      </div>
    </body>
  </text>
</TEI>
