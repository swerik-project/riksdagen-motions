<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00007">
  <teiHeader>
    <fileDesc>
      <titleStmt>
        <title>med anledning av prop. 2013/14:76 Förändrad trängselskatt och infrastruktursatsningar i Stockholm</title>
        <author corresp="i-ST3KmJ7dwych9bUEkWZEu6">av Åsa Romson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:76 Förändrad trängselskatt och infrastruktursatsningar i Stockholm</title>
          <idno type="rdwebb">H102Sk7</idno>
          <rs type="number">Sk7</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk7/text</ref>
          <ref type="dokument_url_html">http://data.riksdagen.se/dokument/H102Sk7</ref>
          <ref type="dokumentstatus_url_xml">http://data.riksdagen.se/dokumentstatus/H102Sk7</ref>
          <ref type="doc">http://data.riksdagen.se/fil/6FD350D6-683B-43AF-9E6B-410ED9026DF8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ST3KmJ7dwych9bUEkWZEu6</idno>
            <name>Åsa Romson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XaGByfeCCSgvgm4LndZw64" type="basedOn"/>
        <correspContext corresp="i-XaGByfeCCSgvgm4LndZw64">
          <ref>Proposition 2013/14:76</ref>
        </correspContext>
        <correspAction xml:id="i-WaxpsRCwdajfK6cRPWJjQu" type="signed"/>
        <correspContext corresp="i-WaxpsRCwdajfK6cRPWJjQu">
          <note type="signatory" corresp="i-ST3KmJ7dwych9bUEkWZEu6"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-DdUfeDe3pjDp3JYzYZmF1x" type="referral">
          <date when="2014-02-26"/>
        </correspAction>
        <correspAction xml:id="i-Nhj1xTztejHNNVCPBHhNWv" type="referral">
          <date when="2014-02-26"/>
        </correspAction>
        <correspAction xml:id="i-CEMVu1zDst2siCoMvWjZwU" type="dismissal">
          <date when="2014-02-25"/>
        </correspAction>
        <correspAction xml:id="i-T5pCk6Cy7VcBn3ayGbhcTC" type="dismissal">
          <date when="2014-02-25"/>
        </correspAction>
        <correspAction xml:id="i-VAVYUi3bRoEy9X2Pz1upSX" type="submission">
          <date when="2014-02-21"/>
        </correspAction>
        <correspAction xml:id="i-HKcjUQfcB9rENvZiDTjxu9" type="transfer">
          <date when="2014-02-21"/>
        </correspAction>
        <correspAction xml:id="i-BRGpB4N4XfXvfrTsHq6mwP" type="assigned"/>
        <correspContext corresp="i-BRGpB4N4XfXvfrTsHq6mwP">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-CY6UTHY18a7qvtecr4Tsx9">
            Sammanfattning
          </head>
          <p xml:id="i-2ibqX5U5kCmtzuTxgYsXzc">
            I regeringens proposition föreslås förändringar av tillämpningsområdet
            för trängselskatt i Stockholm. Man föreslår införandet av en trängselavgift
            på Essingeleden samt höjda avgifter i systemet. Detta har Miljöpartiet
            förordat länge. Miljöpartiet är positivt till de föreslagna förändringarna
            men anser principiellt att denna typ av beslut inte ska fattas
            av riksdagen utan på den nivå där ansvaret för en god styrning
            av trafiksituationen i området ligger. Besluten ska med andra
            ord tas på regional respektive kommunal nivå. Vi saknar i denna
            proposition förslaget om att delegera beslut om trängselskatt
            till lokal och regional nivå. Miljöpartiet anser att riksdagen
            till regeringen som sin mening bör tillkännage möjligheten för
            kommuner respektive landsting och regioner att lokalt respektive
            regionalt uppbära trängselskatt.
          </p>
          <p xml:id="i-SN8oGgcrkyqUVo1NXYrHrZ">
            Miljöpartiet anser principiellt att trängselskatter ska tas ut
            för att i första hand främja en god trafikmiljö, minska trängseln
            och förbättra boendemiljön i tätortssamhällen. Inte enbart för
            att den drar in skattepengar till statskassan. Därför avvisar
            vi med bestämdhet eventuella skrivningar om att avgifter ska sänkas
            ifall Förbifart Stockholm mot förmodan blir byggd.
          </p>
          <p xml:id="i-Niv8MKL6ZbaZFpFLZ9GrC3">
            Trängselskattesystemet har inte förnyats sedan det infördes.
            Vi föreslår att regeringen får i uppdrag att tillsammans med berörda
            kommuner och regioner utreda en modernisering av trängselskattesystemet
            mot en mer avståndsbaserad modell.
          </p>
          <p xml:id="i-LKLkWuRxL7Rs9qKJqkDyVe">
            Frågan om att se till att även utländska fordon måste betala
            trängselskatt har dragits i långbänk alltför länge av regeringen.
            Vi ser fram emot en skyndsam beredning och konkreta lagförslag
            i frågan.
          </p>
        </div>
        <div type="motProposal" subtype="förslag">
          <head xml:id="i-ULpdHwaNEDns4y8iJYn3KQ">
            Förslag till riksdagsbeslut
          </head>
          <list style="ol">
            <item xml:id="i-3BswroAGTSDWjiQUk46f8L">
              Riksdagen tillkännager för regeringen som sin mening vad som
              anförs i motionen om att beslutanderätten när det gäller trängselskatter
              generellt samt i fråga om införande och följdbeslut om skattenivå
              och andra detaljfrågor permanent bör överföras till region- respektive
              kommunnivå.
            </item>
            <item xml:id="i-4jVma8EVPRKS2FXZbokjMF">
              Riksdagen antar regeringens förslag i den del det avser införande
              av trängselskatter på Essingeleden med den ändringen att ikraftträdandet
              bestäms till den 1 januari 2015.
            </item>
            <item xml:id="i-WsTLcYjdYz6Z6HeZ6Lhp4">
              Riksdagen tillkännager för regeringen som sin mening vad som
              anförs i motionen om att trängselskatterna på Essingeleden endast
              ska sänkas vid ett läge där man bedömer att trängseln i biltrafiken
              på Essingeleden och i Stockholms stad varaktigt sjunkit till en
              lägre nivå och inte kopplas till ett eventuellt byggande av Förbifart
              Stockholm.
            </item>
            <item xml:id="i-RveNDnnAyDkVn8YGutHvr5">
              Riksdagen tillkännager för regeringen som sin mening vad som
              anförs i motionen om att regeringen gemensamt med berörda kommuner
              och regioner bör tillsätta en utredning i syfte att ta fram ett
              avståndsbaserat trängselskattesystem.
            </item>
            <item xml:id="i-7Cvxtez2qeZim7Ykv6iDGF">
              Riksdagen tillkännager för regeringen som sin mening vad som
              anförs i motionen om att regeringen snarast ska återkomma med
              en ny proposition till riksdagen i syfte att trängselskatt för
              utländska fordon ska kunna införas omgående.
            </item>
          </list>
        </div>
        <div type="motContent">
          <head xml:id="i-LauU4sZuVMG6JmjRieWShs" type="h1">
            Delegering av beslut om trängselskatt till kommuner respektive
            landsting och regioner
          </head>
          <p xml:id="i-LgxPBffaQyqhgA4CECpQ3f">
            I Grundlagsutredningens betänkande En reformerad grundlag (SOU
            2008:125) anfördes att det råder en bred samsyn om att det bör
            vara möjligt för kommuner att meddela föreskrifter om skatt som
            syftar till att reglera trafikförhållandena, exempelvis trängselskatt,
            i kommunen. För att möjliggöra för kommuner att meddela föreskrifter
            om trängselskatt föreslog regeringen i propositionen En reformerad
            grundlag (prop. 2009/10:80 s. 225 f.) att de konstitutionella
            hindren för detta skulle tas bort. Regeringen anförde i propositionen
            att om delegation sker kan den riktas till en eller flera kommuner
            och avse en mer eller mindre omfattande kommunal föreskriftsrätt.
            En sådan ändring skulle kunna komma att påverka utformningen av
            trängselskatten. Regeringen avsåg att utreda de närmare förutsättningarna
            för en sådan delegation. Men sedan dess har inget hänt i frågan.
          </p>
          <p xml:id="i-4BQEfixj9TRbXjLPyGZQ26">
            Trots att trängselskatt är en lokal respektive regional fråga
            tvingas alla beslut i dessa ärenden att tas av riksdagen. Grundlagsutredningen
            uttalade att det behövs ett klargörande ifall det behövs ett delegationsbeslut
            från riksdagens sida för att kommuner respektive landsting och
            regioner självständigt ska kunna fatta beslut om införande av
            lokala trängselavgifter. Utredningen SOU 2013:3 Trängselskatt
            – delegation, sanktioner och utländska fordon konstaterade att
            det inte finns några grundlagsbaserade hinder eller någon underförstådd
            konstitutionell princip som hindrar kommuner från att ta ut skatt
            från andra än sina egna medborgare. Vi anser att riksdagen bör
            anta ett ramverk för trängselskatter som anger att besluten om
            införande och utformning tas på lokal eller regional nivå.
          </p>
          <head xml:id="i-MKkghJD9F28T98jreeyVT1" type="h1">
            Vilken nivå ska intäkterna från trängselskatten tillfalla
          </head>
          <p xml:id="i-CJ6mu2Wj8kY2WGNu7Ej1h8">
            Trängselskatteutredningen konstaterar att intäkterna från trängselavgifterna
            även framgent ska tillfalla staten. Vi skulle därmed ha en situation
            där kommuner kan besluta om trängselavgifter men där intäkterna
            tillfaller staten. Detta är ett mycket märkligt förslag från utredningens
            sida, inte minst eftersom intäkterna från trängselskatten i de
            aktuella regionala uppgörelserna med staten räknas som en del
            av den regionala delfinansieringen. Miljöpartiet anser att intäkterna
            för trängselavgifterna ska tillfalla den som beslutar om avgifterna,
            dvs. kommuner respektive landsting och regioner som vi menar ska
            fatta dessa beslut.
          </p>
          <p xml:id="i-9S9XmETqyXFZmZsjvG4CTK">
            På samma sätt som beslut ska fattas lokalt och intäkterna tillfalla
            den lokala nivån bör naturligtvis även bestämmelserna kring trängselskatten
            beslutas lokalt.
          </p>
          <p xml:id="i-PP6Tswf2ge53q9UrcBTFSt">
            Det kan t. ex. påpekas att en proposition som den vi här behandlar
            inte vore nödvändig ifall dessa beslut kunde tas på den nivå där
            de är relevanta, dvs. i Stockholm.
          </p>
          <head xml:id="i-2aWWJrv299scWMvHB8wckh" type="h1">
            Trängselskatt på Essingeleden 2015
          </head>
          <p xml:id="i-T7pXmG5p6FPmTdHUDvsVhT">
            Trängelskatt är för Miljöpartiet ett mycket viktigt instrument
            för att skapa en miljö- och trafikmässigt bättre stadsmiljö. Miljöpartiets
            mål är att trängselskatten ska utnyttjas så effektivt som det
            är möjligt för att minska köer och trängsel i trafiken. Det innebär
            att trängselskatt ska tas ut på alla vägar som har stora trängselproblem,
            t.ex. Essingeleden. Regeringens mål tycks främst vara att dra
            in så mycket pengar som möjligt, vilket inte ger effektiv trafikstyrning.
            De som får betala för det är stockholmarna i form av onödig trängsel
            och dålig luft. Miljöpartiets mål är i stället att använda trängselskatten
            maximalt i syfte att trafiken ska flyta ur såväl ett miljöperspektiv
            som ekonomiskt perspektiv.
          </p>
          <p xml:id="i-4be2LJgGvn8FnW6w62oQ1J">
            Regeringen föreslår införandet av en trängselskatt på Essingeleden
            den 1 januari 2016. Vi noterar detta med en viss tillfredsställelse
            eftersom framför allt Moderaterna alltid har varit stora motståndare
            till ett sådant förslag. Men nu när man konfronteras med bristen
            på ekonomiska resurser samt det stora behovet av kollektivtrafikinvesteringar
            tvingas även Moderaterna att inse verkligheten och införa trängselavgifter
            på just Essingeleden – något Miljöpartiet krävt ända sedan trängselskattesystemet
            infördes . Däremot beklagar vi att anledningen till att man nu
            ändrar sig och inför trängselskatt på Essingeleden är att man
            är i desperat brist på pengar till den absolut nödvändiga utbyggnaden
            av tunnelbanan på grund av planerna att bygga den orimligt dyra
            och onödiga Förbifart Stockholm. Vi beklagar även att regeringen
            i första hand ser trängselavgifter som en fiskal fråga där det
            gäller att pressa så mycket pengar som möjligt ur bilisterna i
            stället för att använda trängselavgiftssystemet för att minska
            köer, trängsel och miljöbelastningen i Stockholms stad. Regeringen
            inför i princip en ny bilskatt på trafikanterna i Stockholmsregionen.
            Miljöpartiet vill i stället utveckla trängselskattesystemet och
            föreslår utifrån miljö- och trafikaspekter att Essingeleden avgiftsbeläggs
            redan den 1 januari 2015. Trängselproblemet är redan i dag stort
            och kan inte vänta ytterligare ett år på absolut nödvändiga åtgärder.
          </p>
          <head xml:id="i-Hk9cbB2Bj52JaauJrhANfn" type="h1">
            Trängselskattesystemet måste utvecklas
          </head>
          <p xml:id="i-7uijGYPWpayFrUDmBwpR7D">
            Trängselskattesystemet ser i dag i princip likadant ut som när
            det infördes. Trafiken har sedan dess utvecklats och trängselproblemen
            bara ökar och med dem miljöbelastningen.
          </p>
          <p xml:id="i-SuJM1oQhXEYfTZTdwbohEK">
            Vi vill att regeringen tillsammans med berörda kommuner och regioner
            tar initiativ till att vidareutveckla trängselskattesystemet.
            Det kan göras t.ex. genom att fler portaler sätts upp med lägre
            avgifter vid varje portal. I stället för att betala 20 kronor
            vid två tillfällen när man kör in och ut ur zonen skulle man då
            få betala 10 kronor på fyra platser i zonen eller 5 kronor på
            åtta platser. På så sätt undviker man också tröskeleffekter, dvs.
            att man får betala väldigt mycket om man råkar bo på ena sidan
            av en portal och jobba på andra sidan och är tvungen att ta bilen.
            Ett första steg för att snabbt göra avgiften mer avståndsbaserad
            vore att införa den avgiftsgräns i Saltsjö-Mälarsnittet som utredningen
            föreslagit men som regeringen inte vill införa. Ett sådant införande
            skulle även utifrån utredningsförslaget kunna leda till att trängselavgiften
            på Essingeleden sänks från föreslagna 35 kronor till 30 kronor.
            Vi vill att regeringen gemensamt med berörda kommuner och regioner
            tillsätter en utredning med uppdrag att utreda hur trängselskatten
            kan utvecklas till att vara mer avståndsbaserad.
          </p>
          <p xml:id="i-U7qNDEu47gwAjHbKaThB95">
            Ett dylikt mer finmaskigt system för trängselskatt skulle även
            kunna öppna nya vägar för att styra trafiken mer precist i tid
            och rum. Man skulle t.ex. ha möjlighet att anpassa avgiften efter
            trafiktrycket, t.ex. efter säsongsvariationer (fler åker bil på
            sommaren än på vintern). I t.ex. Singapore mäts reshastigheten
            i vägtrafiken kontinuerligt: om trafiken börjar gå långsammare
            höjs avgiften något tills trafiken flyter bättre igen. Ett sådant
            system kan på sikt införas även i Stockholm. Trafikanter ska känna
            sig säkra på att få det man betalar för – ett trafiksystem som
            man kan lita på och förutse.
          </p>
          <p xml:id="i-WihAeoyJLhmeWXZy32KpbM">
            Med fler portaler och avståndsbaserade avgifter uppstår också
            möjligheten att styra trafiken förbi temporära väghinder som vägbyggen
            m.m. Under ombyggnaden av Slussen kunde t.ex. avgiften på portaler
            som leder till Slussen höjas medan avgiften på andra leder (Västerbron
            och Essingeleden) sänkas något. På så sätt minskar trafiktrycket
            och därmed trafikproblemen på Slussen under byggtiden. Vi skulle
            kunna få dynamiska system som kraftigt bidrog till en bättre trafikmiljö
            i såväl Stockholm som andra intresserade städer – en utvecklingsmöjlighet
            inför framtiden som helt saknas i regeringens förslag.
          </p>
          <head xml:id="i-AVAcDiAXki8sz9KLds7vMD" type="h2">
            Trängselskatt för utländska fordon
          </head>
          <p xml:id="i-KWULGbskcUyx3UcEwMy7Zb">
            Ytterligare en fråga som tyvärr saknas i propositionen är frågan
            om huruvida utländska fordon ska betala trängselavgift eller ej.
            Frågan om trängselskatt för utländska fordon har fastnat i Finansdepartementet.
            Riksdagen har beslutat om frågan både 2010 och 2011. Det är angeläget
            att frågan får en snar lösning. Enligt Vägtullsutredningens slutbetänkande
            som publicerades i februari 2013 finns de tekniska förutsättningarna
            på plats för att utländska fordon ska kunna betala trängselskatt.
            Utredningen föreslog att regeringen skulle lämna en proposition
            till riksdagen i frågan, så att trängselskatt för utländska fordon
            skulle kunna införas den 1 januari 2014.
          </p>
          <p xml:id="i-7gxWhBwz9x5U1GSypQvLKi">
            Trängselskatt för utländska fordon skulle givetvis även bidra
            till mindre trängsel, bättre miljö och ökade skatteintäkter.
          </p>
        </div>
        <div type="motSignatures">
          <list>
            <item xml:id="i-5U7HwHv16AqnMLq6FFRwnr">
              Åsa Romson (MP)
            </item>
            <item xml:id="i-8hbdYqEwp7GkXbq6ey1qbj">
              Per Bolund (MP)
            </item>
            <item xml:id="i-TwETPXjmjDKdd2zXPiW6jw">
              Mats Pertoft (MP)
            </item>
            <item xml:id="i-2rdoSDtchL1NJHisUnxno2">
              Stina Bergström (MP)
            </item>
            <item xml:id="i-2NFsJAcEnpund5LKibynFR">
              Annika Lillemets (MP)
            </item>
            <item xml:id="i-XmY3vTnAY5chGYKvPdpFVB">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
