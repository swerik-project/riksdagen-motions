<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00319">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__319/mot_1962__ak__319-001.pdf"/>
      <fw xml:id="i-YSthdYH57MNrHuGrU9HQf4">
        Nr 319—327 = Motioner i Andra kammaren, nr 319 år 1962 1
      </fw>
      <div xml:id="i-RSJuoGX8pLcff5AuU8L61S" type="motHeader">
        <div xml:id="i-U5kssEdL25S6xCu7L5gJv8" type="motTitle"/>
        <div xml:id="i-G5TBydU7KePPAxeQ2KRdq8" type="motSubmissionInfo"/>
      </div>
      <div xml:id="i-NSUkb62rZN7TRdQQkbuxBv" type="motBody">
        <div xml:id="i-NDQ6skkdcjyGdosRwwGv28">
          <p xml:id="i-Ct1neJnjpUo9iUsey6XuUr">
            Nr 319 Av herr Rydén m. fl., angående statens stöd till kulturlivet.
            (Lika lydande med motion nr 329 i Första kammaren)
          </p>
          <p xml:id="i-TQFaLhqg52hqDWVdN79kx1">
            Konstupplevelsen hör hemma i det rikare liv, som alla människor
            bör beredas möjlighet till. Under hela efterkrigstiden har också
            intresset för olika former av fritt kulturskapande vidgats. Förståelse
            för åtgärder från det allmännas sida till gagn för på dessa områden
            verksamma perso- ner och institutioner har blivit större. Opinionsmässiga
            förutsättningar finns för en aktiv kulturpolitik. Ett led i denna
            utveckling har det allmännas hittillsvarande insatser ut- gjort.
            Genom offentliga utredningar har olika av kulturlivets problemkom-
            plex belysts och en ökad kunskap erhållits om önskemål, arbetsvillkor
            och andra frågor på dessa områden. Genom motioner, interpellationer,
            fackliga framstötar och en ofta detaljerad, upplysande tidningsdebatt
            har ytterliga- re konkret stoff i opinionsbildningens tjänst blivit
            tillgängligt. I allt större utsträckning har också skilda kommuner
            beaktat behovet av kulturpolitis- ka åtgärder. I stort sett kan
            situationen bedömas såsom märkligt entydig. I den kör av röster,
            som på detta område gör sig hörd, kommer sällan eller aldrig en
            avvikande mening till uttryck. Den yttre överensstämmelsen om
            behovet av kraftigt vidgade insatser från det allmännas sida är
            mycket tydlig. Detta omdöme gäller huvudvärderingen om den estetiska
            kulturen såsom ett värde för ett samhälle av vår typ och som ett
            ansvar för detta samhälle genom dess beslutande representanter.
            Att i andra avseenden bedömningen skiftar kan icke försvaga detta
            intryck av allmän enhetlighet. Senast har denna värdering kommit
            till starka och entydiga uttryck från 1957 års skolberednings
            sida. Beredningen har i sitt betänkande rörande grundskolan (SOU
            1961:30) mycket kraftigt understrukit nödvändigheten av att estetiska
            synpunkter och metoder beaktas vid skolundervisningen i allmänhet
            och särskilt givetvis i vissa ämnen, som har en direkt estetisk
            anknytning. Vidare har utredningen understrukit den betydelse
            skolan inte minst genom estetisk fostran kan och bör ha för fostran
            för framtida goda fritidsvanor och en allmän höjning av smaknivån.
            I dessa avseenden är utredningen sannolikt representativ för det
            redan berörda allmänna syn-
          </p>
          <p xml:id="i-23VTkPqbP2eXYCBHraUBaY">
            Bihang till riksdagens protokoll 1962. 4 saml. Nr 319—327
          </p>
          <pb facs="riksdagen-motions-pdf/data/1962/mot_1962__ak__319/mot_1962__ak__319-002.pdf"/>
          <fw xml:id="i-Er4pd4nVjH9pr9kYArnAfY">
            2 Motioner i Andra kammaren, nr 319 år 1962
          </fw>
          <p xml:id="i-EvC6u8Zaqn9vF9Zh9Y6DFx">
            sättet, som i olika sammanhang kommer till uttryck. Utredningen
            har dock icke närmare vidrört de åtgärder som blir nödvändiga
            för fullföljandet av ett sådant program. Delvis kan detta givetvis
            ske genom att den estetiska aspekten också beaktas i lärarutbildningen.
            Den stora svårigheten ligger dock på ett annat plan. En mycket
            bred och omfattande inriktning av sko- lans arbete på estetisk
            fostran förutsätter allmänna kulturella resurser i en utsträckning
            som vi för närvarande inte har tillgång till. Att det således
            finns all anledning att efterlysa intensifierade åtgärder till
            kulturlivets stöd sammanhänger sannolikt med att kulturområdet
            så- som ett område för politiska beslut alltjämt är för litet
            bearbetat. Klarhet har ännu inte vunnits om vilka metoder som
            bör komma till användning. Räddhåga att vid bedömningen av kulturstödet
            eventuellt i något fall ge detta stöd en felaktig inriktning synes
            mera än bristande generositet or- saka eftersläpningen på kulturområdet.
            Ecklesiastikministern antydde i fjol (1961:56) nackdelarna med
            den nu- varande splittringen av kulturstödets administration och
            att en framtida omprövning av frågan om den praktiska fördelningen
            och administrationen av de samlade resurserna skulle kunna komma
            till stånd. Enligt vår mening är det angeläget, att en sådan omprövning
            snarast verkställes. Inte minst betydelsefullt är det att därigenom
            skulle kunna nås ett mer helhetsbeto- nat betraktelsesätt av kulturlivet
            och dess behov. Ett sådant torde kräva skapandet av ett permanent
            organ för administrering av det statliga stödet till på det fria
            kulturområdet verksamma institutioner, organisationer och enskilda.
            Detta organ skulle ha till uppgift att på kulturlivets område
            be- vaka stödbehov och arbetsuppgifter samt överta Kungl. Maj:ts
            nuvarande bidragsfördelande uppgifter. Nuvarande organisation
            med för olika konst- arter verksamma — självständiga och/eller
            — rådgivande nämnder bör bi- behållas och utvecklas inom en sådan
            ändrad organisatorisk ram. Utan att avvakta resultatet av nämnda
            utredning finner vi det angeläget att lotterimedelsfonden överföres
            från och med budgetåret 1962/63 från tionde till åttonde huvudtiteln.
            Med hänsyn till den långvariga eftersläp- ningen av samhällets
            stöd till kulturlivet anser vi att en mera påtaglig för- stärkning
            nu bör ske av anslaget för avsättning till lotterimedelsfonden.
            Vi föreslår att för nästa budgetår avsättes 30 milj. kr., innebärande
            en höjning jämfört med innevarande budgetår med 4,4 milj. kr.
            I syfte att åstadkomma fastare underlag för statens stöd till
            konstlivet fattades vid 1937 års riksdag principbeslut om att
            för den konstnärliga ut- smyckningen av offentliga byggnader skulle
            1 procent av byggnadskostna- den disponeras. 1-procentsregeln
            kom emellertid, till följd av krigsutbrottet och de särskilda
            påfrestningar som då inträffade, icke att tillämpas mer än några
            år. Den har sedan i realiteten icke tillämpats. år 1947 förordade
            då- varande ecklesiastikministern en annan form för medelsanvisningarna
            till den konstnärliga utsmyckningen av offentliga byggnader. Han
            ansåg det
          </p>
          <pb facs="riksdagen-motions-pdf/data/1962/mot_1962__ak__319/mot_1962__ak__319-003.pdf"/>
          <fw xml:id="i-SoNwynGm52azwxWQbWzTrx">
            Motioner i Andra kammaren, nr 319 år 1962 3
          </fw>
          <p xml:id="i-8uK13htRaTvh91c1bC74fm">
            mera rationellt att ett årligt reservationsanslag för ändamålet
            anvisades under huvudtiteln. Riksdagen godtog då detta förslag
            och anvisade till konst- närlig utsmyckning av statliga byggnader
            ett anslag av 150 000 kr. Denna form för medelsanvisning har sedan
            bibehållits. Under en lång följd av år an- visades anslag om 150
            000 — 200 000 kr. För innevarande budgetår höjdes anslaget till
            400 000 kr.
          </p>
          <p xml:id="i-Dwzo6sGsBFcLqjsLeob98w">
            Mot 1-procentsregeln har framför allt invänts, att en anslagsberäkning,
            som är grundad på ett procenttal av byggnadskostnaden inte ger
            utrymme för bedömanden från fall till fall av utsmyckningens omfattning.
            Hänsyn kan inte heller tas till sådana variationer i byggnadskostnaderna
            som orsa- kas av extraordinära grundläggningskostnader och liknande.
            Vidare har det gentemot en procentuell anslagsberäkning anförts,
            att den icke tar hänsyn till skilda byggnaders allmänna lämplighet
            för utsmyckning med avseende på deras ändamål.
          </p>
          <p xml:id="i-T8sMMaRQ8r14DA6hUTrA7e">
            Mot här redovisade invändningar kan anföras följande. En objektiv,
            fast- ställbar norm för en lämplig omfattning av varje enskild
            offentlig bygg- nads konstnärliga utsmyckning finns icke. Det
            måste här alltid bli fråga om avvägning efter mer eller mindre
            godtyckliga grunder. En procentuell be- räkningsgrund kan därför
            vara lika hållfast som någon annan metod. Den skänker dock fördelen
            att en viss kostnad för konstnärlig utsmyckning alltid måste tas
            med i kalkylerna. Den blir med andra ord en garantiregel. De skillnader
            i anläggningskostnader som kan förorsakas av extraordinära omständigheter
            visar sig i realiteten inte bli så stora att skillnaden i an-
            slagsbelopp för konstnärlig utsmyckning skulle komma att uppgå
            till större belopp. 1-procentsregelns företräde synes enligt vår
            mening ligga i — som ovan antytts — att den skapar en något så
            när fast garanti för att statens stöd till den konstnärliga verksamheten
            kan bli fortlöpande och mera sub- stansiell. Vi anser därför,
            att riksdagen nu bör förnya 1937 års beslut om prin- ciperna för
            statens anslag till konstnärlig utsmyckning av statliga bygg-
            nader och att således detta anslag bör utgå med belopp som motsvarar
            1 procent av byggnadskostnaderna. Den modifikationen av 1937 års
            beslut bör således göras att stödet budgettekniskt redovisas såsom
            ett anslag över åttonde huvudtiteln. Riksdagen bör fatta principbeslut
            härom så att en mot 1-procentsregeln svarande förhöjd anslagsgivning
            kan genomföras fr.o.m. nästa budgetår. Genom den av oss förordade
            metoden kan också den redan år 1937 an- givna förutsättningen
            på ett naturligt sätt beaktas, nämligen att hänsyn i de enskilda
            fallen skall tas till byggnadens art och belägenhet. Vidare vill
            vi återkomma till frågan rörande stödet åt konstnärlig, litte-
            rär och musikalisk verksamhet i samband med den i statsverkspropositio-
            nen aviserade propositionen.
          </p>
          <pb facs="riksdagen-motions-pdf/data/1962/mot_1962__ak__319/mot_1962__ak__319-004.pdf"/>
          <fw xml:id="i-W1FDiGLoDhZjJRzkXtppek">
            Motioner i Andra kammaren, nr 319 år 1962
          </fw>
          <p xml:id="i-85QeWUueWVFBJJ4w1GhCQT">
            Med stöd av ovanstående får vi hemställa,
          </p>
          <p xml:id="i-NRzaznyVzibwGoueTVd5yx">
            att riksdagen måtte besluta att i skrivelse till Kungl. Maj:t
            anhålla om skyndsam ut- redning för översyn av den nuvarande splittrade
            administra- tionsformen i syfte att nå ökad enhetlighet, varvid
            bör över- vägas att skapa ett fristående administrativt organ
            för sta- tens stöd till kulturlivet, att i skrivelse till Kungl.
            Maj:t anhålla, att lotterimedels- fonden överföres från handelsdepartementet
            till ecklesia- stikdepartementet, att höja anslaget till Avsättning
            till lotterimedelsfonden till 30 miljoner kronor för budgetåret
            1962/63, att staten vid utförande av offentliga byggnader skall
            av- sätta 1 procent av byggnadskostnaderna för konstnärlig ut-
            smyckning med genomförande i den ordning som ovan an- givits.
          </p>
          <p xml:id="i-PUcKBvueLRBKVurTCPKsv2">
            Stockholm den 25 januari 1962
          </p>
          <p xml:id="i-NLhfuMXUnnHWALn9G8kpYB">
            Ebbe Rydén Olof Hammar Augustinus Keijer Olaus Nyberg
          </p>
        </div>
      </div>
    </body>
  </text>
</TEI>
