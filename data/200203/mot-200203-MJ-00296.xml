<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0296/mot_200203_MJ_0296-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ296 pnr: c552
          </p>
          <p>
            Motion till riksdagen 2002/03:MJ296
          </p>
          <p>
            av Agne Hansson (c)
          </p>
          <p>
            Villkoren för jord- och skogsbruket i Kalmar län
          </p>
          <p>
            Sammanfattning
          </p>
          <p>
            Hela Sverige är bäst betjänt av levande bygder året om. Vårt
            svenska jordbruk är den bas som skapar de levande bygderna. Det
            är viktigt att det ges utvecklingsmöjligheter. Med politik för
            livskraft i hela landet kan förutsättningar skapas för ett livskraftigt
            jordbruk och levande bygder året runt. Det svenska jordbruket
            och livsmedelsindustrin är framtidsnäringar, som har och kommer
            att ha fortsatt stor betydelse för regional balans, landsbygdens
            utveckling, ökad sysselsättning och uthållig tillväxt. Jordbruket
            har också stor betydelse för regional utveckling. Kalmar län och
            inte minst Öland har mängder av gäster som besöker vår bygd under
            sommaren. Det ger möjligheter att knyta kontakter och skapa utveckling.
            Turistnäringen är en typisk småföretagarnäring och ett bra exempel
            på hur tillväxt skapas underifrån. Men det får inte stanna vid
            en turistverksamhet under några snabbt försvinnande sommarveckor.
            En blomstrande turism behöver levande samhällen, ett livskraftigt
            jordbruk och ett rikt näringsliv under hela året. I den här motionen
            föreslår jag en rad åtgärder för att stärka jordbrukets utvecklingskraft
            med speciella förutsättningar för Kalmar län.
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om bättre villkor för jord- och skogsbruket i Kalmar län.
          </p>
          <p>
            Kalmar — ett jord- och skogsbrukslän
          </p>
          <p>
            Kalmar län är ett jord- och skogsbrukslän. Mer än vart tredje
            arbetstillfälle genereras ur lantbruket. På Öland emanerar mer
            än 40 246 av arbetstillfällena
          </p>
          <p>
            21
          </p>
          <pb facs="riksdagen-motions-pdf/data/200203/mot_200203_MJ_0296/mot_200203_MJ_0296-0002.pdf"/>
          <p>
            2002/03:MJ296
          </p>
          <p>
            22
          </p>
          <p>
            från jordbruket, som också omfattar flera specialgrödor. En jordbrukspolitik
            som ger näringen förutsättningar till utvecklings- och expansionsmöjligheter
            kommer således att bidraga till fler arbetstillfällen inom lantbruksnäringen,
            men även inom länets vidareförädlings-, transport- och handelssektor.
            Skogs- och mellanbygdernas jordbruk med inriktning på små enheter
            med kombinationen jord och skog har speciella förutsättningar
            som det bör tas hänsyn till i utformningen av jordbrukspolitiken.
            Skogs- och mellanbygdernas jordbruk bygger på mjölkproduktion
            med stor andel vallodling. Jordbruksproduktionen i skogs- och
            mellanbygd behövs ur sysselsättningshänseende och som ett framtida
            bidrag i den globala livsmedelsförsörjningen. Åkermarken kommer
            att spela en dominerande roll då vårt samhälle ska inordnas i
            ett kretslopp med bl a biologisk nedbrytning.
          </p>
          <p>
            Bättre konkurrensläge
          </p>
          <p>
            Efter EU-inträdet agerar det svenska jordbruket på en fri EU-marknad
            för livsmedel. För att denna konkurrens ska fungera krävs så likvärdiga
            villkor som möjligt i förhållande till andra EU-länder, särskilt
            de som ligger nära oss. De skatteregler som i dag gäller för jordbruket
            är till nackdel för svenska bönders konkurrenskraft. Det gäller
            främst dieselskatten men också skatten på handelsgödsel och elskatten.
            En harmonisering inom EU för att stärka svenskt jordbruk är angeläget.
          </p>
          <p>
            Mindre byråkrati
          </p>
          <p>
            Administrationen av EU:s jordbruksstöd har fått en byråkratisk
            utformning inom landet som är till stort hinder för ett rationellt
            jordbruk. Administrationen får inte orsaka onödiga kostnader för
            jordbrukarna. Enkelhet måste vara målet i utformningen av administrationen.
            Den enskilde jordbrukaren skall kunna vända sig till en myndighet
            i alla ärenden som rör EU:s jordbruksstöd på regional nivå så
            nära jordbrukaren som möjligt.
          </p>
          <pb facs="riksdagen-motions-pdf/data/200203/mot_200203_MJ_0296/mot_200203_MJ_0296-0003.pdf"/>
          <p>
            Viktiga åtgärder för att stärka jord- och skogsbrukets villkor
            i Kalmar län är bl.a. följande:
          </p>
          <p>
            +
          </p>
          <p>
            +
          </p>
          <p>
            +
          </p>
          <p>
            +
          </p>
          <p>
            Lyft av hela jordbrukets skatteryggsäck.
          </p>
          <p>
            Underlätta för jord- och skogsbrukare och småföretag genom enklare
            regler, sänkta arbetsgivaravgifter och successiv avveckling av
            förmögenhetsskatten.
          </p>
          <p>
            Främja generationsskiften genom uppskjuten arvs- och gåvoskatt.
          </p>
          <p>
            Lika villkor för jord- och skogsbrukare och småföretagare inom
            det sociala trygghetssystemet, sjukförsäkringen, föräldraförsäkringen,
            a- kassan och pensionerna.
          </p>
          <p>
            Rättvis fastighetstaxering där de extremt höga värdena tas bort
            i statistiken på samma sätt som de låga görs i dag och att åretruntboende
            och fritidsboende skiljs åt.
          </p>
          <p>
            En successivt sänkt fastighetsskatt. Trygga en bred och bra jord-
            och skogsbruksutbildning.
          </p>
          <p>
            Medverka till bättre marknadsföring av de sunda och säkra livsmedel
            som produceras i vårt Kalmar län.
          </p>
          <p>
            Öka vidareförädlingen av både jord- och skogsbrukets produkter.
          </p>
          <p>
            Säkra en grundläggande service med post, tele, polis och dagligvaruhandel
            både i stad och på landet.
          </p>
          <p>
            Framkomliga och bra vägar året runt så att människor och varor
            kan ta sig fram.
          </p>
          <p>
            Bredband för snabba datakommunikationer till alla hushåll på
            rättvisa och skäliga villkor.
          </p>
          <p>
            Utbyggt mobiltelefonnät som har total täckning i länet.
          </p>
          <p>
            En bra hälso- och sjukvård som finns nära.
          </p>
          <p>
            Vad som ovan anförts om åtgärder för bättre villkor för jord-
            och
          </p>
          <p>
            skogsbruket i Kalmar län bör ges regeringen tillkänna.
          </p>
          <p>
            Stockholm den 20 oktober 2002
          </p>
          <p>
            Agne Hansson (c)
          </p>
          <p>
            2002/03:MJ296
          </p>
          <p>
            23
          </p>
        </div>
      </div>
    </body>
  </text>
</TEI>
