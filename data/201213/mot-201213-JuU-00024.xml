<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00024">
  <teiHeader>
    <fileDesc>
      <titleStmt>
        <title>med anledning av prop. 2012/13:115 En ny kameraövervakningslag</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:115 En ny kameraövervakningslag</title>
          <idno type="rdwebb">H002Ju24</idno>
          <rs type="number">Ju24</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju24/text</ref>
          <ref type="dokument_url_html">http://data.riksdagen.se/dokument/H002Ju24</ref>
          <ref type="dokumentstatus_url_xml">http://data.riksdagen.se/dokumentstatus/H002Ju24</ref>
          <ref type="doc">http://data.riksdagen.se/fil/FB2F2D59-99B4-4447-882F-5785798A8EE5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-GWXf7V1pmFecRXhgbmMzbH"/>
        <correspContext corresp="i-GWXf7V1pmFecRXhgbmMzbH">
          <ref>Proposition 2012/13:115</ref>
        </correspContext>
        <correspAction xml:id="i-5Rmg9Ty8Kvjq4uDaKxFKqG" type="signed"/>
        <correspContext corresp="i-5Rmg9Ty8Kvjq4uDaKxFKqG">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction type="referral" xml:id="i-89KQjMgK5QR5hxy9e2hA3g">
          <date when="2013-04-12"/>
        </correspAction>
        <correspAction type="referral" xml:id="i-5DYqvmdPMh1kfMBwNsmWeu">
          <date when="2013-04-12"/>
        </correspAction>
        <correspAction type="dismissal" xml:id="i-SKZ91FikQkqk5w866gCtHF">
          <date when="2013-04-11"/>
        </correspAction>
        <correspAction type="dismissal" xml:id="i-3zYYz1G91puYGwE9oUs3yq">
          <date when="2013-04-11"/>
        </correspAction>
        <correspAction type="submission" xml:id="i-6b6KTq6udkkLWeK44kvkJP">
          <date when="2013-04-10"/>
        </correspAction>
        <correspAction type="transfer" xml:id="i-vmhpjq7Jdx4DipRNYeNpr">
          <date when="2013-04-10"/>
        </correspAction>
        <correspAction type="assigned" xml:id="i-ALPFDkAPrrtoJXPw69dPzz"/>
        <correspContext corresp="i-ALPFDkAPrrtoJXPw69dPzz">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-JHQpGZizkoMmvmbgJerraa">
            Förslag till riksdagsbeslut
          </head>
          <list style="ol">
            <item xml:id="i-K6RiT49JY1KKMZRyC3twa5">
              Riksdagen tillkännager för regeringen som sin mening vad som
              anförs i motionen om krav på tillstånd för kameraövervakning i
              butiker, alla allmänna transportmedel och hållplatser, liksom
              parkeringshus.
            </item>
            <item xml:id="i-NotxyKXiro3H1P7bwNsHxQ">
              Riksdagen tillkännager för regeringen som sin mening vad som
              anförs i motionen om föreskriftsrätt för Datainspektionen.
            </item>
            <item xml:id="i-C6nTKGjYmtpJ3gkgRBTSng">
              Riksdagen tillkännager för regeringen som sin mening vad som
              anförs i motionen om en uppföljning av lagens konsekvenser med
              återrapportering till riksdagen.
            </item>
          </list>
        </div>
        <div type="motContent">
          <head type="h1" xml:id="i-6vXNQ6hqcraqMmEroBdMBR">
            Motivering
          </head>
          <p xml:id="i-9sp47AQspsgCKBwAWGRzZ1">
            En öppen kameraövervakning kan leda till att brott förhindras
            och när de väl begås, kan utredas bättre. Typexempel på kameror
            som verkar positivt i preventivt avseende är kameror för hastighetsövervakning
            eller kameror i banklokaler eller vid uttagsautomater. Det förutsätter
            förstås att allmänheten litar på att kamerorna används, fungerar
            och att eventuella upptagningar kan användas för att utreda eventuella
            brott. Samtidigt finns det risker med ett alltför stort användande
            av kameraövervakning. Enskildas integritet kränks genom att uppgifter
            om dem och deras agerande spelas in, bevaras och kan användas
            i syften de saknar kontroll över. I värsta fall syften och ändamål
            som är helt olagliga och som är kriminella. Upptagningar som inte
            är säkra och hanteras på ett säkert sätt kan i många fall få förödande
            effekt för såväl den övervakade som den som ansvarar för att övervakningen
            skett. Det finns också risker i att allmänheten förlitar sig på
            att kameror fungerar när de inte gör det. Detta kan i värsta fall
            leda till att en falsk känsla av trygghet skapas och att brottsutredande
            verksamhet försvåras. En kameraövervakning som fortgår år efter
            år utan att bilder används och utan att effekten av övervakningen
            följs upp är också problematisk. Då har enskildas integritet kränks,
            kanske helt i onödan. Sammantaget medför dessa risker att vi ser
            vissa brister i det nu aktuella lagförslaget.
          </p>
          <head type="h2" xml:id="i-VhEC3P7mfErrarYBmaZbQr">
            Tillstånd ska krävas för kameraövervakning i dagligvaruhandeln,
            alla allmänna transportmedel, hållplatser och parkeringshus
          </head>
          <p xml:id="i-QbEPoxEsi3UUDstyEt5f4t">
            När befintlig kameraövervakningslag infördes motionerade Miljöpartiet
            de gröna om att riksdagen skulle avslå regeringens förslag om
            att butikslokaler ska undantas från kravet på tillstånd. Frågan
            är om förhållandena förändrats sedan dess. Vad som har skett är
            att säkerheten ökat i väsentlig grad, samtidigt som möjligheten
            att genom brottslig gärning tillskansa sig de kontanta medel som
            finns i affärerna har försämrats. Brottsligheten riktad mot varor
            i dagligvaruhandeln är dock på en hög nivå. En övervakning kan
            det finnas skäl för. Frågan är om det räcker med en anmälan eller
            om det ska krävas tillstånd.
          </p>
          <p xml:id="i-5VdAyRdjBXLwxKBFMgFxSx">
            Genom övervakningen sker intrång i enskildas integritet. Särskilt
            påtaglig blir risken ifall övervakningen sker utan tillståndsförfarande.
            Vi anser därför att det, för att det ska räcka med en anmälningsskyldighet,
            ska finnas väl avvägda kompensatoriska åtgärder. Flera remissinstanser
            har också föreslagit sådana; Datainspektionen och Förvaltningsrätten
            i Malmö anser att Datainspektionen ska ges en föreskriftsrätt
            på kameraövervakningsområdet. Länsstyrelsen i Skåne anser att
            det i författning ska anges hur övervakning får ske. Advokatsamfundet
            och Landsorganisationen avstyrker att övervakning ska få ske efter
            anmälan och anser att tillstånd ska krävas. Mot bakgrund av att
            regeringen inte föreslår några kompensatoriska åtgärder i propositionen
            utöver de som följer av Datainspektionens utökade tillsynsansvar
            ser inte vi hur integritetsskyddsintresset skyddas i propositionen.
            Mot den bakgrunden anser även vi att kameraövervakning i butikslokaler
            ska få ske endast efter att tillstånd meddelats. Detta bör riksdagen
            som sin mening ge regeringen tillkänna.
          </p>
          <p xml:id="i-7Fs6yb4MNRdLDRh6isZuH3">
            Kameraövervakningsutredningen lämnade i sitt betänkande (SOU
            2009:87 En ny kameraövervakningslag) inte något förslag om att
            kameraövervakning för allmänna transportmedel och hållplatser
            inte skulle kräva tillstånd. Utredningen övervägde om detta skulle
            kunna få ske efter anmälan vid övervakning av tunnelbanevagnar
            och stationer, men gjorde bedömningen att detta inte var lämpligt.
            Regeringen frångår utredningens förslag och baserar detta på förslag
            i en regeringskansliintern utredning. Vi delar inte regeringens
            bedömning. De skäl regeringen anför för att tillstånd inte ska
            krävas att eftersom människor känner sig utsatta på de angivna
            platserna kan de förvänta sig att bli övervakade och att de personer
            som övervakas också är de som skyddas är argument för en övervakning
            som sådan, inte argument för att slippa en tillståndsprövning.
            Ställt mot att det dessutom inte föreslås några kompensatoriska
            åtgärder för det försämrade skyddet för enskildas integritet,
            avstyrker vi även denna del av regeringens förslag. Även detta
            bör riksdagen som sin mening ge regeringen till känna.
          </p>
          <p xml:id="i-JUvxgYnVNEft9CT6WA3xXL">
            När det gäller frågan om tillståndskrav vid övervakning i parkeringshus
            har Datainspektionen anfört att integritetsintrånget kan bli särskilt
            stort genom kombinationen av att enskilda personer fångas på bild
            samtidigt som registreringsnummer på fordon de eventuellt färdas
            i. LO har också avstyrkt förslaget i denna del under åberopande
            av effekterna för anställdas integritet. Inte heller i den här
            delen har regeringen lämnat motiv till varför det inte ska krävas
            tillstånd för de aktuella kamerorna. Mot bakgrund av att integritetsintrånget
            här precis som påpekats av Datainspektionen blir särskilt stort,
            bör det även här krävas tillstånd för kameraövervakning.
          </p>
          <head type="h2" xml:id="i-R6v453GuemdTHBNie6NitK">
            Föreskriftsrätt för Datainspektionen
          </head>
          <p xml:id="i-EkyBb6JCWStpbQFe2yB55y">
            Datainspektionen m.fl. har föreslagit att Datainspektionen ska
            ges en föreskriftsrätt när det gäller den nya kameraövervakningslagen.
            Detta skulle bli en avsevärd förändring jämfört med situationen
            i dag, där föreskriftsrätt endast finns avseende avgifter. Regeringen
            bemöter önskemålen om föreskriftsrätten med att Datainspektionen
            inte utnyttjat existerande föreskriftsrätt avseende områden dit
            allmänheten inte har företrädesrätt. Detta antas betyda att behovet
            av föreskrifter inte är stort. Vad regeringen missar är att möjligheten
            i den nya lagen att övervaka utan krav på tillstånd utökas avsevärt.
            Dessutom till områden där skyddet för enskildas integritet kan
            antas vara stort. Behovet av föreskrifter kan även finnas för
            att myndigheter och enskilda bättre ska kunna följa lagstiftningen
            i allmänhet och på så sätt slippa skadeståndsskyldigheten enligt
            44 § i den föreslagna lagen. Sammanfattningsvis anser vi att Datainspektionen
            borde få rätt att meddela föreskrifter om tillämpningen av den
            nya kameraövervakningslagen. Detta bör riksdagen som sin mening
            ge regeringen till känna.
          </p>
          <head type="h2" xml:id="i-FZiMZBRVs86pDwV5xRBHD6">
            Uppföljning av den nya lagen
          </head>
          <p xml:id="i-SZjRY3uncFJahoizcP5gHC">
            Regeringen föreslår, baserat på ett i delar bristfälligt regeringsunderlag,
            utökade möjligheter till kameraövervakning utan krav på tillstånd.
            Att dessutom ansvarig tillsynsmyndighet i visa delar har avstyrkt
            lagen visar även detta på brister i lagförslaget. I vissa delar
            innehåll det dock väsentliga förbättringar jämfört med situationen
            i dag. Det handlar bl.a. om Datainspektionens utökade tillsynsansvar,
            skadeståndsskyldigheten och det skärpta sekretesskyddet. Mot denna
            bakgrund finns det enligt vår mening ett behov av att inom fyra
            till fem år göra en uppföljning av vilka konsekvenser den nya
            lagen har fått när det gäller brottslighet, enskildas känsla av
            trygghet, intrånget i enskildas integritet och effekter för såväl
            det allmänna som enskilda affärsintressen. Regeringen bör återrapportera
            resultatet till riksdagen. Vad som här anförts om behov av uppföljning
            och återrapportering till riksdagen, bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-PSjvWLeWXpsJKooY8a5LRx">
              Maria Ferm (MP)
            </item>
            <item xml:id="i-Q3KYQNTD8TLnhhTFPnGQJX">
              Agneta Börjesson (MP)
            </item>
            <item xml:id="i-Y94EiFoBe5mRbH8s84ecb2">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
