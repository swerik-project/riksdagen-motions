<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-CU-02287">
  <teiHeader>
    <fileDesc>
      <titleStmt>
        <title>Tillämpningen av vattendirektivet inom kultursektorn</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2287 av Lars-Axel Nordell (KD)</title>
          <idno type="rdwebb">H3022287</idno>
          <rs type="number">2287</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H3022287/text</ref>
          <ref type="dokument_url_html">http://data.riksdagen.se/dokument/H3022287</ref>
          <ref type="dokumentstatus_url_xml">http://data.riksdagen.se/dokumentstatus/H3022287</ref>
          <ref type="docx">http://data.riksdagen.se/fil/E9E20442-FDE2-45A9-B998-4A44806EB1D1</ref>
          <ref type="pdf">http://data.riksdagen.se/fil/27E9519B-C92B-4591-9C72-14EA125E0487</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3HmjXH7UWYjpP4UuU9zsWp" type="signed"/>
        <correspContext corresp="i-3HmjXH7UWYjpP4UuU9zsWp">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-C3wZEGTmxQdeBp5PMgqaw3" type="submitted">
          <date when="2015-10-06"/>
          <time when="12:42:20"/>
        </correspAction>
        <correspAction xml:id="i-FXjQtochkQfvXWdpYS9LHU" type="referred">
          <date when="2015-10-13"/>
        </correspAction>
        <correspAction xml:id="i-XtZB6auGC8ZdVv1BcBF4Ct" type="assigned">
          <date when="2016-06-30"/>
          <time when="14:57:32"/>
        </correspAction>
        <correspContext corresp="i-XtZB6auGC8ZdVv1BcBF4Ct">
          <ref type="assignedTo">Civilutskottet</ref>
        </correspContext>
        <correspAction xml:id="i-RFmYYG81seQh7gn4Vx4qzM" type="behandlas_i"/>
        <correspContext corresp="i-RFmYYG81seQh7gn4Vx4qzM">
          <ref type="uppgift">2015/16:CU13</ref>
          <ref type="ref_dok_id">H301CU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU13</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2287 av Lars-Axel Nordell (KD)
          Tillämpningen av vattendirektivet inom kultursektorn
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Un77f5hvstixjRRJgfiemX">
            Förslag till riksdagsbeslut
          </head>
          <list style="ol">
            <item xml:id="i-JKPvTKegSvhu5mhbou9eiD">
              Riksdagen ställer sig bakom det som anförs i motionen om att
              regeringen bör uppdra åt Riksantikvarieämbetet och Naturvårdsverket
              att se över konsekvenserna av vattenlagstiftningen inom kulturmiljösektorn
              samt se över länsstyrelsernas bidragsregler i samband med tillämpningen
              av den nuvarande vattenlagstiftningen och utreda fördelningen
              av de ekonomiska bördorna för enskilda anläggningsägare, samt
              att regeringen, i avvaktan på en närmare analys av lagstiftningens
              konsekvenser, bör vidta åtgärder så att enskilda anläggningsägare
              ej lider skada av vattenlagstiftningen, och riksdagen tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Tr2SmsWqi9HQnW1Bqa8vYs" type="h1">
            Motivering
          </head>
          <p xml:id="i-6H4SNXbwBKSM5VL8DtxDaL">
            EU:s ramdirektiv för vatten, vattendirektivet, ställer krav på
            att vattnet i våra sjöar, vattendrag och grundvatten ska ha bra
            kvalitet och att dricksvattentäkter skyddas. Arbetet ska rikta
            in sig på att minska föroreningar, främja en hållbar vattenanvändning
            och förbättra välståndet för de vattenberoende ekosystemen.
          </p>
          <p xml:id="i-F7cNbYwwsBKeVke1dDFYEY">
            I Sverige är tillgången till rent dricksvatten god medan det
            i många andra länder i framförallt södra Europa är en bristvara.
            Vattendirektivet är för dessa länder avgörande för att lyckas
            uppnå god vattenstatus senast 2027. För att vi i Sverige ska uppfylla
            EU:s direktiv för vatten måste dock tusentals vandringshinder
            för fisken i våra vattendrag tas bort. Många av dessa fördämningar
            har funnits sedan flera hundra år.
          </p>
          <p xml:id="i-KvF5nos5vYwcQ8gcMM5z5o">
            Avsikterna är goda men åtgärderna riskerar att utradera värdefulla
            tillgångar såsom naturmiljöer, småskalig energiproduktion, jordbruksmark
            och, inte minst, kulturmiljöer vid vatten. En stor del av vårt
            industriella kulturarv från medeltiden och framåt, är knutet till
            rinnande vatten och vattenkraft. Här finns lämningar och anläggningar
            som fortfarande fungerar, som kvarnar, sågar, hamrar och hyttor,
            trösklogar, flottningsanläggningar, damm- och översilningsängar.
          </p>
          <p xml:id="i-Arvs8qEwSS8rj39Kq9zzwm">
            Det finns hundratals anläggningar som vårdas av privatpersoner
            och ideella föreningar, bland annat arbetslivsmuseer. De har inte
            råd att vare sig söka tillstånd eller investera i eventuella fiskvägar.
            Utrivningarna riskerar bli många och omfattande. Av de ca 1 800
            mindre vattenkraftverk som finns i landet bedöms ungefär 200 att
            hotas av rivning. Detta har påtalats av bl.a. flera kommunala
            representanter och av Riksantikvarieämbetet.
          </p>
          <p xml:id="i-Ghf3j3jtcamhbbqqnp2vQr">
            Ett exempel på vad som kan hända är Brevens bruk som ligger i
            Örebro kommun, nära Sörmlandsgränsen. Bruksmiljön anses vara Närkes
            bäst bevarade och bedöms vara av riksintresse. I centrum av byn
            ligger en av brukets två dammar och byggnaderna runt denna är
            mycket välbevarade av bruksbolaget. Dammarna har funnits i flera
            hundra år och hela den centrala delen av byn är byggd på uppfyllnad
            av slaggsten från den järnhantering som bedrivits vid bruket sedan
            1600-talets början. På somrarna är detta ett välbesökt turistmål
            och idag en av grunderna för byns fortsatta existens.
          </p>
          <p xml:id="i-7Y5g8YhVDMiKwz9XoPy3Ni">
            När bruket beslutade sig för att renovera sin kraftstation som
            funnits sedan 1930-talet, krävde länsstyrelsen utifrån EU:s vattendirektiv
            att lagligheten i hela vattenverksamheten skulle prövas vilket
            slutade i att bruket dömdes att antingen investera ett mångmiljonbelopp
            i fisktrappor eller riva dammarna för att återställa miljön i
            ett ursprungligt skick.
          </p>
          <p xml:id="i-6eC1nwhmJJeSNFdxC528kX">
            Om bruket i Brevens bruk skulle välja att återställa miljön skulle
            dammen i byns centrum förvandlas till en rännil och vattnet i
            intilliggande sjö sänkas så att bland annat två kommunala bad
            förstörs. I nästa sjö uppströms, Sottern, skulle regleringen upphöra
            så att häckningen av storlom i sjöns naturreservat påverkas. Sottern
            är också ett av Nyköpingsåns största vattenmagasin varför risken
            för översvämning nedströms i Södermanland hotar. Man kan säga
            att hela den centrala bruksmiljön liksom andra stora miljövärden
            skulle förstöras, allt för att åstadkomma en fiskvandring mellan
            några mindre sjöar inom ett litet område utan havsförbindelse
            och som dessutom har varit avstängd från sådan vandring sedan
            1500-talet. Samtidigt försvinner en produktion av förnyelsebar
            el om ca 660 000 kWh/år.
          </p>
          <p xml:id="i-2qfWzV2VynzngcSefiMGCF">
            Reglerna kan komma att skärpas. Enligt Vattenverksamhetsutredningen,
            en utredning nästan helt i avsaknad av kulturhänsyn och utan representanter
            för antikvariska intressen, ska de som har verksamhet vid vattendrag
            ansöka om nytt tillstånd för sina anläggningar. Det gäller också
            de anläggningar som nyttjas med stöd av urminnes hävd. De som
            inte ansöker om nytt tillstånd, eller får avslag, ska föreläggas
            att riva ut anläggningarna. Utredningens förslag är f.n. under
            beredning i Regeringskansliet men redan nu är läget ytterst bekymmersamt
            för många mindre anläggningsägare. Riksantikvarien har bl.a. hävdat
            att ”de anläggningar som bedrivs med kulturhistoriska motiv måste
            få ekonomiska möjligheter att vara kvar”. Detta problem gäller
            också för de anläggningar som, i likhet med Brevens bruk, prövas
            redan nu enligt gällande lagstiftning. I många fall saknas någon
            form av offentlig finansiering för privatägda anläggningar där
            villkoren för en fortsatt drift medför ekonomiska konsekvenser
            som inte står i rimlig proportion till åtgärdens betydelse och
            inte är möjliga att ta för en anläggningsägare.
          </p>
          <p xml:id="i-KVuhXSFaVjQSie3giJNomY">
            Riksdagen skall stifta lag men den har också en viktig uppgift
            i att följa upp hur de lagar man varit med och stiftat fungerar
            i verkligheten.
          </p>
          <p xml:id="i-Wgc4ryXEPxeYrKF4yfRQb9">
            Staten har åtagit sig att följa EU:s direktiv och måste därför
            tillföra nödvändiga resurser för att kommuner, lantbrukare, statliga
            myndigheter och andra aktörer ska kunna vidta de åtgärder som
            behövs. Självklart måste åtgärderna anpassas till att kulturhistoriskt
            värdefulla miljöer berörs. I dag tycks rättstillämpningen inom
            området enbart se till begränsade natur- och faunavärden. Den
            prövning som nu sker bör stoppas upp i avvaktan på en närmare
            analys av den lagstiftningens konsekvenser, bl.a. inom kulturmiljöområdet.
            Samtidigt bör tillämpningen av redan avkunnade domar och tillståndsärenden
            stoppas upp i avvaktan på en sådan analys.
          </p>
          <p xml:id="i-rHSPBQbjHFg5KLkfNibWr">
            Regeringen bör därför uppdra åt Riksantikvarieämbetet och Naturvårdsverket
            att redovisa de kulturhistoriska konsekvenserna liksom de ekonomiska
            effekterna för anläggningsägarna av såväl den nuvarande som den
            föreslagna miljö- och vattenlagstiftningen och föreslå lämpliga
            åtgärder för finansiering.
          </p>
          <p xml:id="i-Vgm2sq5o6aYhXpSHy7Y2Sn">
            Länsstyrelsernas bidragsregler måste dessutom förändras så att
            det klart framgår att även de dammägare som blivit ålagda att
            genomföra en viss åtgärd kan omfattas av statligt stöd bl.a. inom
            ramen för s.k. LONA-bidrag, för att genomföra nödvändiga åtgärder.
            En sådan åtgärd brådskar då dammrivningar redan pågår.
          </p>
          <p xml:id="i-u63tCH3UW1s8Urk5RrDJr">
            I avvaktan på en analys av den nuvarande lagstiftningens konsekvenser
            bör tillämpningen av redan avkunnade domar och tillståndsärenden
            stoppas och de tillståndsprövningar som nu pågår förklaras vilande.
          </p>
          <p xml:id="i-Ftu73m7qfc7xPehQNmXH6B">
            Regeringen bör utreda hur de ekonomiska bördorna av vattenlagstiftningen
            skall göras rimliga för enskilda anläggningsägare.
          </p>
        </div>
        <div type="motSignatures">
          <list>
            <item xml:id="i-LPc8N73yahbZQNd8JzxZUj" who="i-4ednwgW1p5nCGVvkb7M7eo">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
