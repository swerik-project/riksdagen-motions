<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00010">
  <teiHeader>
    <fileDesc>
      <titleStmt>
        <title>med anledning av prop. 2013/14:198 Bristande tillgänglighet som en form av diskriminering</title>
        <author corresp="i-SZKUTdtCrCo58yNCQsH76">av Ylva Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:198 Bristande tillgänglighet som en form av diskriminering</title>
          <idno type="rdwebb">H102A10</idno>
          <rs type="number">A10</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A10/text</ref>
          <ref type="dokument_url_html">http://data.riksdagen.se/dokument/H102A10</ref>
          <ref type="dokumentstatus_url_xml">http://data.riksdagen.se/dokumentstatus/H102A10</ref>
          <ref type="doc">http://data.riksdagen.se/fil/6CDE19C7-C34A-4EC7-B61B-7971F1733AA8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UQcnRomhD3QwUvHJm9NQo2</idno>
            <name>Johan Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5Eq8EMsaTFyzYQzP7AM1mR</idno>
            <name>Kerstin Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ed9oonbwwL9ikjAFoTzNcT" type="basedOn"/>
        <correspContext corresp="i-Ed9oonbwwL9ikjAFoTzNcT">
          <ref>Proposition 2013/14:198</ref>
        </correspContext>
        <correspAction xml:id="i-7uvnv1fbShERpqakkAWs7t" type="signed"/>
        <correspContext corresp="i-7uvnv1fbShERpqakkAWs7t">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-UQcnRomhD3QwUvHJm9NQo2"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-5Eq8EMsaTFyzYQzP7AM1mR"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-AQAc7L3yWtMcgD3r6CxRHG"/>
        </correspContext>
        <correspAction xml:id="i-NGMtMiu5KFQNLWyG2V5eJJ" type="referral">
          <date when="2014-04-11"/>
        </correspAction>
        <correspAction xml:id="i-9HzU1VcQWMhH81AnkxPXYi" type="referral">
          <date when="2014-04-11"/>
        </correspAction>
        <correspAction xml:id="i-5P4kV15X5TxYAZPDAZ5X51" type="dismissal">
          <date when="2014-04-10"/>
        </correspAction>
        <correspAction xml:id="i-GgyPrfhaPoCvatdu5aTYQK" type="dismissal">
          <date when="2014-04-10"/>
        </correspAction>
        <correspAction xml:id="i-MpTAHyyTaWxiJMqm3zAkjS" type="submission">
          <date when="2014-04-09"/>
        </correspAction>
        <correspAction xml:id="i-RqPCkW3Pp4Moe1iEEQtUyK" type="transfer">
          <date when="2014-04-09"/>
        </correspAction>
        <correspAction xml:id="i-T3NQXekk3pXiWpuaj6hjFR" type="assigned"/>
        <correspContext corresp="i-T3NQXekk3pXiWpuaj6hjFR">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PYcCsKzm1GEFPjnShVkg7m" type="motHeader"/>
      <div xml:id="i-9G9iYtqE3Zi8gaLc9M8rKS" type="motBody">
        <div xml:id="i-Y48qAogr9W2mszkimMuMq8" type="motSummary">
          <head xml:id="i-G4T391VuZ3M5pDEhZfKZcb">
            Sammanfattning
          </head>
          <p xml:id="i-PBrnDY1FJkPUMLqPvrcckq">
            Propositionen innehåller förslag till ändringar i diskrimineringslagen
            (2008:567). Förslaget innebär att bristande tillgänglighet för
            personer med funktionsnedsättning införs som ny form av diskriminering
            i diskrimineringslagen.
          </p>
        </div>
        <div xml:id="i-6udxPuehcpBKi41ak1vRNM" type="motProposal" subtype="förslag">
          <head xml:id="i-XL8YegqFBDKQMXYUUHARu2">
            Förslag till riksdagsbeslut
          </head>
          <list xml:id="i-27ZLnjcWFy8yb81bpT3bQp" style="ol">
            <item xml:id="i-LaExvi47gqCisxskJWFGYy">
              Riksdagen tillkännager för regeringen som sin mening vad som
              anförs i motionen om undantag för företag inom varu- och tjänstehandeln
              med färre än tio anställda.
            </item>
            <item xml:id="i-E963JXWDJTSxANR1Y4xxjM">
              Riksdagen tillkännager för regeringen som sin mening vad som
              anförs i motionen om undantag för företag med färre än tio anställda
              inom hälso- och sjukvården samt annan medicinsk verksamhet.
            </item>
            <item xml:id="i-VnumRgJjnYRKwV5oX3hkm6">
              Riksdagen tillkännager för regeringen som sin mening vad som
              anförs i motionen om utvärdering.
            </item>
          </list>
        </div>
        <div xml:id="i-CPXDF9JuTtJpmyiCbYnvb6" type="motContent">
          <head xml:id="i-Pm1ZPuN5Mq6U9Gdow21r4E" type="h1">
            Bakgrund
          </head>
          <p xml:id="i-YZy2WrahmPaZGZyXoEzBo6">
            Turerna före regeringens proposition om bristande tillgänglighet
            har varit många:
          </p>
          <p xml:id="i-VUzngifWz5cdUvMh4WxXPy">
            – År 2003 kom en allmän diskrimineringslag mot diskriminering
            av personer med funktionsnedsättning som de tidigare lagarna infogades
            i. Trots att samtliga statliga utredningar, exempelvis 1989 års
            handikapputredning , menade att diskriminering i form av otillgänglighet
            också borde omfattas av en rättslig reglering hände ingenting.
          </p>
          <p xml:id="i-Q7yBNT5m9v9LCUJbTSfVNW">
            – 2006–2009 arbetade den parlamentariska Diskrimineringskommittén
            med att utreda och föreslå tillägg och förändringar i svensk civilrättslig
            reglering av diskriminering. Kommittén föreslog bl.a. att underlåtenhet
            att åtgärda bristande tillgänglighet skulle innebära ett diskrimineringsbrott
            inom civilrätten . När lagen infördes 2009 lyftes just den biten
            ut ur lagen.
          </p>
          <p xml:id="i-186yhtbHjtw1Eo7QKtZw8a">
            – 2009–2010 utredde Hans Ytterberg de delar som regeringen angett
            som skäl för att inte införa Diskrimineringskommitténs förslag.
            Utredningen fick namnet Bortom fagert tal (Ds 2010:20). I promemorian
            föreslås att det i diskrimineringslagen (2008:567) ska införas
            en ny bestämmelse om förbud mot diskriminering i form av bristande
            tillgänglighet för personer med funktionsnedsättning. Bestämmelsen
            omfattar situationer där någon missgynnas genom underlåtenhet
            att vidta skäliga åtgärder för tillgänglighet så att personer
            med en funktionsnedsättning kommer i en situation som är jämförbar
            med den för personer utan sådan funktionsnedsättning. Diskrimineringsförbudet
            föreslogs gälla för alla de samhällsområden där diskrimineringslagens
            övriga regler gäller i dag.
          </p>
          <p xml:id="i-4RFKsnBEmmtBZLMxSFTFiT">
            – Den 14 juni 2012 röstade riksdagen igenom att regeringen skyndsamt
            skulle återkomma till riksdagen med ett lagförslag om att diskrimineringslagen
            även ska omfatta diskriminering på grund av otillgänglighet. Alla
            allianspartierna röstade emot förslaget.
          </p>
          <p xml:id="i-ALJgAy4zfvxRWgaiBYiiof">
            Vi socialdemokrater välkomnar en förstärkning av diskrimineringslagen.
            Diskrimineringsgrunden funktionshinder blir mer likvärdig övriga
            diskrimineringsgrunder och personer med funktionsnedsättning får
            sina medborgerliga rättigheter förstärkta inom de samhällsområden
            som diskrimineringslagen täcker.
          </p>
          <p xml:id="i-CH8ncNDNi2RbZxZVKUx4vN">
            Vi menar att regeringens förslag i sin helhet innebär att ett
            första positivt steg tas för att samhället ska markera allas rätt
            att delta i samhället. Genom att diskrimineringsgrunden bristande
            tillgänglighet förs in i lagstiftningen markerar samhället, om
            än med betydande begränsningar, att otillgänglighet diskriminerar.
            Vi menar dock att regeringens förslag innehåller så stora undantag
            att det riskerar att leda till att lagen inom vissa områden blir
            tandlös.
          </p>
          <p xml:id="i-A5BRQNV9eSHHwp64dL5Eig">
            Vi vill påpeka att diskrimineringslagen inte ensam verkar för
            bättre tillgänglighet. Diskrimineringslagen handlar om den enskildes
            möjlighet att i domstol få sin sak prövad i de fall man upplever
            diskriminering. Själva arbetet med att i praktiken öka tillgängligheten
            i fysisk miljö, på informations- och kommunikationsområdet, när
            det gäller transporter och i samhället i övrigt måste intensifieras
            kraftigt på många områden för att skapa ett samhälle tillgängligt
            för alla.
          </p>
          <head xml:id="i-8aVUnyT8T5L6RDheAbuqLy" type="h1">
            Svensk funktionshinderspolitik
          </head>
          <p xml:id="i-BZoiEVqVFqAadjpgLYcY1i">
            Regeringens funktionshinderspolitik är för passiv. Trots kvarstående
            problem och orättvisor för personer med funktionsnedsättning saknas
            nya mål och konkreta förslag från regeringen.
          </p>
          <p xml:id="i-3zpQHzvjZssS2AXieiCzFf">
            Funktionshindersfrågorna är i första hand rättighetsfrågor och
            inte vård- och omsorgsfrågor. Utifrån detta finns det en rad frågor
            som regeringen borde ta itu med och där flera olika departement
            samt riksdagsutskott måste involveras. Till intet förpliktande
            strategier och måltexter måste ersättas av handling.
          </p>
          <p xml:id="i-CUZCUUpELU61HViqjNnxZu">
            Fakta talar sitt tydliga språk. Nio procent av befolkningen i
            åldern 16–64 år uppger att de har en funktionsnedsättning som
            medför nedsatt arbetsförmåga. Dessa personer har väsentligt lägre
            sysselsättningsgrad och högre arbetslöshet än personer utan funktionsnedsättning.
            Vi menar att detta skyndsamt borde leda följande:
          </p>
          <list xml:id="i-T9nmY6V7QA2nmUbGNrP4Nm" style="ul">
            <item xml:id="i-At1vJLdJEEMFN5MfcQUcdz">
              LSS-reformen värnas. Många vittnar om att LSS-reformen håller
              på att urholkas.
            </item>
            <item xml:id="i-Gq9uh34toEzFNC3s41CkKq">
              Arbetet för att tillgänglighetsanpassa Sverige intensifieras.
              Arbetet har gått långsamt och satta mål har inte infriats.
            </item>
            <item xml:id="i-X5C1T6LvW4YxFsteY8N3zp">
              Aktiva åtgärder som leder till jobb för personer med funktionsnedsättning.
              Regeringens jobbpolitik har misslyckats. Kvinnor och män med funktionsnedsättning
              är den grupp som finns inskrivna på Arbetsförmedlingen längst
              tid. 60 procent har varit inskrivna längre än två år. Det tar
              i genomsnitt åtta till nio månader innan Arbetsförmedlingen har
              fastställt att individen har en funktionsnedsättning som medför
              nedsatt arbetsförmåga och därmed är berättigad till särskilda
              insatser. En fjärdedel av alla inskrivna på Arbetsförmedlingen
              är klassade som funktionshindrade. FunkA-utredningen (SOU 2012:31)
              har lagt en lång rad viktiga förslag och riksdagen har gjort ett
              tillkännagivande till regeringen om att skyndsamt återkomma med
              förslag baserat på denna utredning.
            </item>
            <item xml:id="i-GwV6SguAsJ74SA6jMMEiAT">
              Hjälpmedelsfrågan ses över. Tillgången till hjälpmedel varierar
              stort över landets, liksom regler och avgifter.
            </item>
          </list>
          <head xml:id="i-YN62RXCRYZQnNscDMTYoFV" type="h1">
            Det dagliga livets gränser
          </head>
          <p xml:id="i-9psvt1arSVNhRoUS8jo8YB">
            Att ha ett funktionshinder krånglar till livet. Hur mycket beror
            på en rad faktorer i en individs liv och samhället som helhet.
          </p>
          <p xml:id="i-7xzFcn8tnHrgFzTzC87GhT">
            Det finns en fara i att tala om personer med funktionsnedsättning
            som en kategori. Det kan lura oss att tro att det handlar om en
            grupp människor som skiljer sig från andra genom gemensamma egenskaper
            och livsvillkor. Liksom för alla andra är det en rad faktorer
            som bestämmer hur livssituationen ser ut. Livet kan påverkas av
            ett funktionshinder men också av klass, utbildning, ålder, ekonomi,
            kön, sexuell läggning samt etniskt ursprung.
          </p>
          <p xml:id="i-RxFQb316swq4hF84kq5ijr">
            Människors livsvillkor och bemötande från omgivningen kan te
            sig mycket olika beroende på funktionsnedsättningens omfattning,
            om den är synlig eller dold, om den är medfödd (SOU 2012:31) eller
            tillkommit senare i livet.
          </p>
          <p xml:id="i-Y7mRBMTbWwGdmPJLHbHMpA">
            Det är viktigt att skilja mellan å ena sidan en persons kroppsliga,
            psykiska och begåvningsmässiga funktionsnedsättning, å andra sidan
            de konsekvenser som uppstår i det dagliga livet. Funktionshinder
            bör inte definieras utifrån en person utan utifrån hur hindrande
            en funktionsnedsättning blir utifrån de förutsättningar som omgivningen
            ger.
          </p>
          <p xml:id="i-LhtzntHQKJzfCatDyBRLZc">
            Ur detta perspektiv är regeringens proposition väl ensidig på
            individens möjlighet att röra sig. Frågan om psykiska funktionshinder
            hanteras inte på det sätt som hade varit önskvärt utifrån att
            de psykiska diagnoserna ökar.
          </p>
          <head xml:id="i-6uGrWuMmT8L8yLh6ZVD7QP" type="h1">
            Tillgänglighet i ett samhällsekonomiskt perspektiv
          </head>
          <p xml:id="i-Qcvxq79erYfoVcTcgBG2d">
            Tillgänglighet handlar om att skapa en funktionell miljö för
            så många personer som möjligt. Det är ett grundläggande perspektivskifte
            bort från en politik som främst tar sikte på åtgärder för personer
            med funktionsnedsättning.
          </p>
          <p xml:id="i-4ejERezYDvm4q5pSZBwuYd">
            Vi socialdemokrater strävar efter ett samhälle som är utformat
            så att det ska fungera väl för alla.
          </p>
          <p xml:id="i-DptDdWzHCyqyK7nriAk5wA">
            En förutsättning för en tillgänglighetsreform, liksom för alla
            reformer, är givetvis att den genomförs på ett samhällsekonomiskt
            ansvarsfullt sätt. De anpassningar som krävs ska vara skäliga
            och förändringarna måste ske i rimlig takt. Det kommer att uppstå
            kostnader i såväl privat som offentlig sektor men det finns även
            stora vinster att göra både på individnivå och i samhället som
            helhet.
          </p>
          <p xml:id="i-PsKsfD7vWwECjUFyAzijaa">
            Ökad tillgänglighet gör att fler kan ta sig in på arbetsmarknaden
            eller ut i övrigt samhällsliv tack vare generella åtgärder som
            kan kompletteras när det gäller särskilda behov av stöd och anpassning.
            Vi socialdemokrater menar att samhället med alla dess funktioner
            bör vara utformat så, att så många människor som alls är möjligt
            kan delta på likvärdiga villkor, utan att vara föremål för onödigt
            segregerande åtgärder. Därför är det ett viktigt mål i sig att
            öka den generella tillgängligheten, samtidigt som särskilda former
            av stöd och anpassning alltjämt har en viktig roll att spela.
          </p>
          <p xml:id="i-2EGdtMS9ScUod2mjFTENrc">
            Ökad generell tillgänglighet, liksom riktade stöd, kan dessutom
            ses som en allmän försäkring. Människor med funktionsnedsättning
            finns överallt. Existensen eller icke-existensen av en funktionsnedsättning
            är inte en omständighet i livet som är en gång för alla given.
            Var och en av oss, eller någon närstående, kan få en funktionsnedsättning
            under livets gång. Inte minst finns ett starkt samband mellan
            ålder och funktionsnedsättning. Därför ska inte heller konsekvenserna
            av mötet mellan en funktionsnedsättning och hinder i det omgivande
            samhället ses bara som en personlig angelägenhet utan som en angelägenhet
            för hela samhället.
          </p>
          <head xml:id="i-NQHWukomi644zAhtDbHLYc" type="h1">
            Utgångspunkter för skälighetsbedömningar
          </head>
          <p xml:id="i-WPSwLEZcVxnDtaaQr4KV6o">
            När det gäller skälighet delar vi de resonemang som Hans Ytterberg
            för i Bortom fagert tal.
          </p>
          <p xml:id="i-PmYs87uHC83CRJHjLB6WJZ">
            Det är tillgången till den vara eller tjänst som faktiskt erbjuds
            som – inom ramen för vad som är skäligt – ska gå att utkräva på
            ett likvärdigt sätt för den som har en funktionsnedsättning. Skälighetsrekvisitet
            är oerhört starkt och uttolkningen av det måste göras i relation
            till sammanhanget. Vad som är skäligt måste i slutänden avgöras
            från fall till fall.
          </p>
          <p xml:id="i-L5hpeKDpbfaerCJa624Jj5">
            Under mycket lång tid har människor med funktionsnedsättning
            varit hänvisade till en undantagstillvaro där man fått nöja sig
            med sådant som ansetts tillräckligt bra för funktionshindrade.
            Vackert tal och högtflygande mål om jämlikhet och delaktighet
            har inte motsvarats av åtgärder i verkligheten.
          </p>
          <p xml:id="i-EqH7YkvfdfJqn62Heomm9s">
            I praktiken går det inte att blunda för att det finns motstående
            intressen som måste vägas mot varandra. Det finns exempel på byggnader
            eller delar av byggnader som det helt enkelt inte går att anpassa
            så att de blir tillgängliga på fullt ut lika villkor också för
            personer med olika funktionsnedsättningar. Vissa anpassningsåtgärder
            går t.ex. inte att genomföra utan att stora byggnadshistoriska
            värden går förlorade.
          </p>
          <p xml:id="i-3U3scQF3zTfvemK5rPQtBY">
            Sådana åtgärder, liksom vissa typer av långtgående krav på individuellt
            anpassade serviceåtgärder, skulle få tillföljd att t.ex. en ensamföretagare
            med verksamhet i en lokal i en gammal fastighet tvingas att lägga
            ned verksamheten eller gå i konkurs. Principiellt kan man naturligtvis
            hävda att publik verksamhet över huvud taget inte ska få bedrivas
            i sådana lokaler eller under sådana organisatoriska omständigheter
            att full tillgänglighet för alla oavsett funktionsnedsättning
            inte är möjlig att åstadkomma. Det skulle emellertid i sin tur
            leda till att hela kvarter på en del orter inte längre skulle
            få användas alls för t.ex. butiks- eller kaféverksamhet. Det vore
            inte rimligt.
          </p>
          <p xml:id="i-NPAxx5fuNHAXDSudYWGowU">
            Det finns begränsningar av olika slag som hänför sig till människors
            personliga förutsättningar eller andra liknande förhållanden,
            men som inte har samband med någon funktionsnedsättning i diskrimineringslagens
            mening. Det är i viss utsträckning så att säga livets regel att
            alla inte kan delta i all verksamhet fullt ut i alla avseenden.
            Det går inte att helt bortse från att detta gäller också för begränsningar
            som har samband med funktionsnedsättning.
          </p>
          <p xml:id="i-DT8wgdPubNVgVEhp3vsNbY">
            Det kan knappast råda något tvivel om att ett förslag till ny
            tillgänglighetsbestämmelse utan någon som helst begränsning i
            fråga om åtgärdernas skälighet, skulle sakna varje realistisk
            möjlighet att fungera.
          </p>
          <p xml:id="i-RDE5W2eexx2DiZRJngbC6i">
            Slutsatsen blir att en begränsning i form av ett skälighetskrav
            är nödvändig när det gäller vilka åtgärder för tillgänglighet
            som kan krävas med stöd av diskrimineringslagstiftningen. Även
            regeringen föreslår att en skälighetsbedömning ska göras. Men
            trots detta föreslår man dessutom stora undantag i lagstiftningen.
          </p>
          <head xml:id="i-FHsJggLaBPPpC6sB5RhJ9G" type="h1">
            Stora undantag
          </head>
          <p xml:id="i-2VGWKf85G7CeFh7NMBbTeA">
            Regeringens lagförslag är i avgörande delar svagare än förslagen
            i Bortom fagert tal. Ytterberg, liksom den parlamentariska Diskrimineringskommittén,
            har tydligt pekat på vikten av att förebygga diskriminering.
          </p>
          <p xml:id="i-358FuXhGve66kJEi5oUvqx">
            Regeringen föreslår en rad undantag som försvagar lagstiftningen
            på ett sätt som riskerar att göra lagförslaget ihåligt. Vi känner
            oro för att lagen ska bli ett slag i luften och inte bli ett effektivt
            verktyg för att förhindra diskriminering och bidra till att skapa
            ett samhälle tillgängligt för alla.
          </p>
          <head xml:id="i-RAb95HaFphSikUGSzNrSyH" type="h1">
            Företag med färre än tio anställda inom varu- och tjänstehandel
          </head>
          <p xml:id="i-9Froo4nSUK5ttVUQSVyUwt">
            Regeringen föreslår undantag för företag med färre än tio anställda
            inom varu- och tjänstehandel från lagstiftningen. En övervägande
            del av det utbud av varor och tjänster som går att hitta på vilken
            svensk ort som helst i form av kaféer, restauranger, biografer,
            frisörer m.m., undantas därmed helt från kravet på tillgänglighet.
          </p>
          <p xml:id="i-aLh5ZtkeJQGXmd8iCn7DD">
            Enligt SCB:s uppgifter från 2013 kommer 92 procent av företagen
            inom handel, 89 procent inom hotell och restaurang, 99 procent
            inom kulturen och 90 procent inom transport att undantas från
            lagstiftningen genom förslaget. Svensk Handel gjorde år 2011 bedömningen
            att ca 2 miljoner konsumenter med funktionsnedsättning i Sverige
            har en köpkraft på ca 100 miljarder kronor per år i detaljhandeln.
            Om anhörigas val av butiker inkluderas, stiger summan med ytterligare
            130–140 miljarder kronor årligen.
          </p>
          <p xml:id="i-NWP3RLNthU2kKSsdWpNz1G">
            I andra länder som infört lagstiftning på detta område har man
            inte undantagit småföretag.
          </p>
          <p xml:id="i-HgrJwt4CAhjCo798RUrX5n">
            I Australien, vars lagstiftning trädde i kraft 1992, undantogs
            ursprungligen företag som hade mindre än 15 anställda, men 2004
            ändrades lagen till att omfatta alla företag. I Storbritannien
            har man gjort uppföljande studier på hur olika företag påverkats
            av den diskrimineringslag som infördes 1995. I motsats till förväntningarna
            har de inte funnit att faktorer som antalet anställda, privat
            respektive offentlig utförare eller att vara del av en större
            organisation hade någon signifikant betydelse för efterlevnaden
            av lagen. Avgörande faktorer var i stället graden av interaktion
            med kunder med funktionsnedsättning, medvetenhet om lagen och
            kunskap om tillgänglighetsskapande åtgärder.
          </p>
          <p xml:id="i-2naz9RbyKq6LojEfAm5Gri">
            Vi socialdemokrater ifrågasätter starkt att en så stor andel
            av de företag som tillhandahåller varor och tjänster ska undantas
            från lagstiftningen. Regeringen anför i propositionen inga egentliga
            skäl för detta undantag, argumentet att man vill minska småföretags
            administrativa bördor har föga med förslaget att göra.
          </p>
          <p xml:id="i-Gtts4aUDyfRezqkCMvvg4T">
            Vi socialdemokrater menar att det är rimligt att ta hänsyn till
            att småföretag kan ha mindre ekonomiska marginaler och att kraven
            på tillgänglighetsskapande åtgärder bör ställas i relation till
            både åtgärdens nyttoeffekt och företagets ekonomiska förmåga.
            Vi menar att detta i huvudsak täcks av skälighetsrekvisitet.
          </p>
          <p xml:id="i-W1kkkjgm5GEdSJg5RfAq6p">
            Enligt Ytterbergs förslag i Bortom fagert tal ska vad som är
            skäligt bl.a. bero på vad företaget har råd att betala och hur
            stor nyttan blir för personer med funktionsnedsättning. Därför
            är kraven lägre för t.ex. småföretagare med en liten butik. Antalet
            anställda är dock ett mycket trubbigt mått på företagets ekonomiska
            förmåga och säger ingenting om vilka åtgärder som kan anses skäliga.
            Att sätta upp ett extra handtag eller ta bort en tröskel är inga
            dyra åtgärder.
          </p>
          <p xml:id="i-Tdjw6TuBo5iwaCVqecJCXH">
            Vi socialdemokrater menar att det är orimligt att helt undanta
            alla företag, som tillhandahåller varor och tjänster, med färre
            än tio anställda från lagstiftningen.
          </p>
          <p xml:id="i-A4xMB6kkVYYrdbQ5R6dSSA">
            Regeringen bör återkomma till riksdagen med förslag baserat på
            skälighetsrekvisitet som gör att också företag med få anställda
            på ett rimligt sätt kan omfattas av diskrimineringslagstiftningen.
          </p>
          <head xml:id="i-YHXmNjMopE347qSJbS6pq5" type="h1">
            Hälso- och sjukvården
          </head>
          <p xml:id="i-3cK4Menx7tyqNBJ1VdfFzC">
            Regeringen föreslår att hälso- och sjukvård och annan medicinsk
            verksamhet som bedrivs av företag med färre än tio anställda helt
            ska undantas från lagstiftningen. Detta är för oss socialdemokrater
            en oförsvarlig inskränkning och försvagning av lagstiftningen.
          </p>
          <p xml:id="i-5wb4XGkQcXX1QbLa1NsWEW">
            Hälso- och sjukvård liksom annan medicinsk verksamhet hör till
            välfärdens kärna och ska enligt vår uppfattning tillhandahållas
            efter behov. Bland näringsidkare som bedriver hälso- och sjukvård
            är 93 procent företag med färre än tio anställda. Den som är i
            behov av vård ska inte hindras av tillgänglighet på grund av en
            funktionsnedsättning för att kunna få den vården, det menar vi
            hör till samhällets grundläggande funktioner. Barn ska kunna ha
            med sig sin förälder när hen besöker vården, även om föräldern
            råkar ha en funktionsnedsättning.
          </p>
          <p xml:id="i-C1XYY5BvkEidy1fg89FKBC">
            Vi föreslår att undantaget för företag med färre än tio anställda
            inom hälso- och sjukvård samt annan medicinsk verksamhet tas bort.
          </p>
          <head xml:id="i-DpKJbSGUUjR7gXD7vTs5Gs" type="h1">
            Utvärdering
          </head>
          <p xml:id="i-54jLfY3MVqJjbQKsrSvPvA">
            Regeringen föreslår att hela bostadssektorn undantas från lagstiftningen.
            Regeringen föreslår dessutom att även andra områden undantas eller
            förses med stora begränsningar.
          </p>
          <p xml:id="i-51ToUVL7gYhyXsqf2U2Jbh">
            Vi befarar att dessa undantag kan göra lagstiftningen alltför
            svag men det är svårt att på förhand överblicka konsekvenserna.
            Vi menar därför att regeringen bör ges i uppdrag att följa och
            värdera utvecklingen när det gäller lagens tillämpning och dess
            konsekvenser. regeringen bör senast inom fem år återkomma till
            riksdagen med en utvärdering.
          </p>
        </div>
        <div xml:id="i-DxKbHBUKgRsfo282wGK64C" type="motSignatures">
          <list xml:id="i-8YijzeXDpeAJ7SzNm6Hhx9">
            <item xml:id="i-6z6QDj3ApYCJ6ivRqDMkN7">
              Ylva Johansson (S)
            </item>
            <item xml:id="i-75A2y2wRsaxegTAp72MNtX">
              Ann-Christin Ahlberg (S)
            </item>
            <item xml:id="i-WjSyBYb5htv9S8eKAsyrfo">
              Johan Andersson (S)
            </item>
            <item xml:id="i-T23SiTadpgF911VR5c1z5d">
              Patrik Björck (S)
            </item>
            <item xml:id="i-91GcfY3V5RhFhe47ty3x2L">
              Kerstin Nilsson (S)
            </item>
            <item xml:id="i-4oNYFJVRJRGnRdiBwjbxLB">
              Raimo Pärssinen (S)
            </item>
            <item xml:id="i-XuVepBf4nsbQiZVUcZ6j9m">
              Maria Stenberg (S)
            </item>
          </list>
        </div>
      </div>
    </body>
  </text>
</TEI>
