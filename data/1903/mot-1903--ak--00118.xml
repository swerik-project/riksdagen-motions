<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1903--ak--00118">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1903/mot_1903__ak__118/mot_1903__ak__118-001.pdf"/>
      <div xml:id="i-PwndWKCfK5CHbcJKQWe8hH" type="motHeader">
        <div xml:id="i-Foug32MpiqgDALMAGnJDig" type="motTitle"/>
        <div xml:id="i-A84Jke5ygRvtbyPi13kKne" type="motSubmissionInfo"/>
      </div>
      <div xml:id="i-9BaaGHfqHP3XQsoCr1wBDC" type="motBody">
        <div xml:id="i-SMp8UGkLUwHb1nPq7L5Lgb">
          <p xml:id="i-WutWC3FzvxuYEZBU1xejcj">
            Motioner i Andra Kammaren, N:o 118. 15
          </p>
          <p xml:id="i-FxXk9njcMt9E8N3weCmJHw">
            N:o 18.
          </p>
          <p xml:id="i-5GSnzfvA6fa543EQ6vLy3K">
            Af herr K. A. Staaff, om skrifvelse till Konungen angående ändring
            i strafflagens bestämmelser rörande samman- träffande af brott
            m. m.
          </p>
          <p xml:id="i-BhiQwZwjhFjjGPH42XBHbK">
            Den svenska allmänna strafflagen med datum af 1864 är i väsentliga
            afseenden föråldrad. De senaste årtiondena hafva varit rika på
            nya uppslag inom straffrättsvetenskapen, och bland dessa uppslag
            finnas åtskilliga, som segrande genomgått meningsbrytningarnes
            skärseld och nu kunna betecknas såsom vunna resultat, färdiga
            att införlifvas med samhällenas lagstiftningar. Inom ej alltför
            aflägsen framtid torde också tidpunkten vara inne att under- kasta
            den svenska strafflagen i dess helhet en genomgripande revision.
            Med en sådan uppfattning kan dock ej vara oförenligt att redan
            nu utbryta en eller annan del af strafflagen, hvilken är mera
            fristående och underkasta den en väl behöflig omarbetning. En
            sådan fristående del synes mig de i strafflagens fjärde kapitel
            inne- hållna reglerna om sammanträffande af brott och om förening
            eller förändring af straff utgöra. Dessa regler stå ej i det samband
            med strafflagen i öfrigt, att lagens system behöfver rubbas genom
            en revision af dem. Att åter själfva dessa regler äro i behof
            af en ganska ingående omgestaltning lärer knappast från sakkunnigt
            håll möta invändning. Jag skall här söka angifva de huf- vudsakliga
            bristerna i den närvarande ordningen och antyda de önskemål i
            fråga om en omarbetning, som torde böra uppställas. För behandlingen
            af de fall, då flere brott sammanträffa, d. v. s. då en person
            skall dömas för flera brott, gifver vår strafflags fjärde kapitel
            tre hufvudregler. Den första återfinnes i 1 8 och stadgar, att
            om en handling innefattar flera brott och straffet å ettdera är
            svårare än å annat, skall det svårare straffet ådömas; är hvartdera
            brottet belagdt med samma straff, varde det straff ådömdt. I båda
            dessa fall skall brott, för hvilket särskildt straff ej ådömes,
            betraktas såsom försvårande omständighet. Den andra hufvudregeln
          </p>
          <pb facs="riksdagen-motions-pdf/data/1903/mot_1903__ak__118/mot_1903__ak__118-002.pdf"/>
          <p xml:id="i-Qg7NHtpGfpgmynKe1H6pRq">
            16 Motioner i Andra Kammaren, N:o 118.
          </p>
          <p xml:id="i-FDQCpeRuhtuTzGuSEvz8t7">
            (2 $) bestämmer, att om någon föröfvat flera brottsliga handlingar
            och de ej till hvarandra stå i det sammanhang, att de innefatta
            fortsättning af en och samma förbrytelse, utan hvar för sig äro
            att hänföra till särskilda brott, skall, ändå att brotten af samma
            slag äro, domstolen utsätta de särskilda straff som bort följa
            å hvarje brott och därefter i händelse någon förändring af straffen
            efter hvad i 4, 5, 6 eller 7 $$ sägs, skall äga rum, därom meddela
            erforderliga bestämmelser. De 4, 5, 6 och 7 $$ innehålla: att
            dom å döds- straff skall anses inbegripa jämväl böter eller frihetsstraff,
            hvartill den dömde kan hafva gjort sig skyldig; att med straffarbete
            på lifstid ej heller må förenas annat frihetsstraff eller böter;
            att om någon för särskilda brott är för- fallen till straffarbete
            på viss tid, vid förening af straffen, tiden för det längsta eller
            om tiden för straffen är lika lång, den tiden ej må öfverskridas
            med mera än två år; att detsamma skall gälla om någon för särskilda
            brott har förskylt fängelse; att om den, som gjort sig skyldig
            till straffarbete på viss tid, tillika begått brott, som är belagdt
            med fängelse, fängelsestraffet skall öfvergå till straffarbete,
            därvid mot två månaders fängelse svarar en månads straffarbete
            och så vidare; att om vid sådan öfvergång at straff brutet månads-
            tal eller brutet dagatal uppkommer, viss angifven utjämning skall
            ske; att det sålunda till straffarbete öfvergångna fängelsestraffet
            skall förenas med det öfriga straffarbetet efter förut stadgad
            grund; samt att om någon, som gjort sig skyldig till fängelse
            eller straffarbete på viss tid, tillika är förfallen till böter,
            det emot böterna enligt 2 kap. 11 &amp; svarande fängelsestraff
            under iakttagande af nyss återgifna bestämmelser skall förenas
            med det öfriga straffet. Den tredje hufvudregeln (3 $) slutligen
            bestämmer, att, om flere brottsliga hand- lingar utgöra fortsättning
            af ett och samma brott, sådant vid straftets be- stämmande skall
            anses såsom försvårande omständighet. Det bör här ej förbigås,
            att vår lag själf gör ett undantag af ofantligt stor praktisk
            betydelse från sina egna regler om brottskonkurrens, då den i
            20 kap. 9 I bestämmer, att å särskilda tider och ställen föröfvad
            stöld skall anses såsom fortsatt förbrytelse. Mot det system,
            som sålunda till sina hufvuddrag skildrats, kunna viktiga anmärkningar
            göras. Den praktiskt minst betydelsefulla är väl den, som dock
            med något principiellt berättigande kan riktas mot den första
            hufvud- regeln. Den består däri, att, om vid bedömande af en handling,
            som inne- fattar flera brott, det svåraste straffet skall ådömas
            och de öfriga brotten betraktas såsom försvårande omständigheter,
            det ju kunde inträffa, att latituden för det svåraste brottet
            icke medgåfve den straffhöjniog, som borde äga rum med hänsyn
            till de andra brotten. Ty denna latitud kan svårligen hafva bestämts
            med uppmärksammande at alla de möjligheter, som förefinnas, ätt
            jämväl andra helt olikartade brott finnas begångna genom en och
            samma
          </p>
          <pb facs="riksdagen-motions-pdf/data/1903/mot_1903__ak__118/mot_1903__ak__118-003.pdf"/>
          <p xml:id="i-D39YYCYcibVtJHk1r2dmG7">
            Motioner i Andra Kammaren, N:o 118. 17
          </p>
          <p xml:id="i-V3HHm8825Cuh98DKoT2jFa">
            handling. Vida svårare är dock den anmärkning, hvartill de andra
            och tredje hufvudreglerna gifva anledning. För det första har
            strafflagen ej definierat hvad som menas med fortsatt brott, ty
            uttrycket att flere brotts- liga handlingar utgöra fortsättning
            af ett och samma brott är tydligen ej någon definition utan endast
            en omskrifning. Det har då varit åt doktrinen öfverlämnadt att
            fylla denna lucka. Men erfarenheten visar nogsamt, att den ej
            lyckats därmed. Och det torde i själfva verket ej vara möjligt
            att under en begreppsmässigt giltig formel inbegripa de olika
            former, hvarunder det fortsatta brottet kan förekomma. Med andra
            ord, skillnaden mellan de fall, då sammanläggning af straff enligt
            2 &amp; och de fall, då endast ett straff enligt 3 I skall ådömas,
            är och förblir ytterst svätvande — ett påstående, som bekräftas
            af domstolarnes ej sällan mycket skiftande domslut i hit- hörande
            fall. För det andra — och här kommer jag till den praktiskt väsentligaste
            punkten — i de händelser, då man trott sig finna en fast gränslinje
            emellan den andra paragrafens tillämplighet och den tredjes, visar
            sig mycket ofta en obehörig skillnad i bedömandet af brottsliga
            gärningar, hvilka till sin natur ingalunda torde föranleda en
            dylik skillnad. — Så t. ex har man ansett, att i de fall, då flere
            brottsliga handlingar äro riktade mot särskilda personer, 2 &amp;
            gifvetvis skall tillämpas. Härutaf följer, att om i ett slagsmål
            två eller flere förena sig mot en, då skola straffen för de slag
            denne tilläfventyrs kan gifva sina motståndare ovillkorligen sammanläggas,
            under det att det natur- ligaste utan tvifvel vore att hvad han
            låtit komma sig till last finge betraktas och bedömas såsom ett
            helt och beläggas med ett totalitetsstraff. Hvar och en af de
            andra, de må hafva tilldelat honom huru många slag som hälst,
            skola däremot beläggas med ett straff, ty annat än fortsatta förbrytelser
            kunna deras handlingar såsom riktade mot ett och samma föremål
            ej blifva. Ett särskildt praktiskt skäl att förändra vår lags
            bestämmelser om brotts- konkurrensens behandling finnes också
            däruti, att dessa bestämmelser, att döma efter mångfalden af anmärkningar
            för fel i ämbetet på grund af oriktig sam- manläggning af straff,
            synas vara i praktiken mycket svårtillämpliga. Det sätt, hvarpå
            den nyare straffrättsvetenskapen vill hafva det nu ifråga- varande
            ämnet ordnadt, är ett helt annat. Den vill utplåna den konstlade
            skillnaden antingen emellan samtliga de fall, som vår lag behandlar
            under de ofvan återgifna hufvudreglerna, eller åtminstone mellan
            det, då flera brottsliga handlingar föreligga, utan att anses
            som fortsättning af ett och samma brott, och det då de så skola
            anses. Den vill i alla händelser med ett totalitets- straff belägga
            äfven den i olika yttringar manifesterade brottsligheten. Och
            detta totalitetsstraff åter vill den finna inom en latitud, vidgad
            utöfver de Bih. till Riksd. Prot. 1903. 1 Saml. 2 Afd. 2 Band.
            33 Häöft. 3
          </p>
          <pb facs="riksdagen-motions-pdf/data/1903/mot_1903__ak__118/mot_1903__ak__118-004.pdf"/>
          <p xml:id="i-XUqwUmoreJfunEppReUhSv">
            18 Motioner i Andra Kammaren, N:o 118.
          </p>
          <p xml:id="i-M3vX8nPrVrQTJB1zohED14">
            särskilda förbrytelsernas latituder efter vissa i lagen bestämda
            grunder. Så- lunda menar man — och helt visst med rätta — uppnås
            en mycket större möjlighet att med erforderlig smidighet sätta
            straffet efter hvad brottslingen verkligen förskylt. Den brottsliga
            viljan är ju alltid en. Det är denna som skall tuktas och detta
            sker rättvisare och naturligare genom att sammanföra dess yttringar
            under ett gemensamt bedömande än genom att först belägga den ena
            yttringen med ett straffbelopp, så den andra med ett annat och
            där- efter addera. Frågar man nu: leda sådana regler i praktiken
            till en lindrigare eller en strängare straffutmätning, måste svaret
            därpå blifva, att straffet kan blifva lindrigare, men att det
            också kan blifva strängare än efter vår lags regler. Med andra
            ord: det är icke vare sig en större mildhet eller en större sträng-
            het, som är ändamålet med och resultatet af en ändring i nu ifrågasatt
            rikt- ning, utan det är en större rättvisa för hvarje särskildt
            fall. På sätt ofvan antydts, bafva de modernare strafflagarne
            i allmänhet till- ägnat sig den från vår lag afvikande uppfattning
            i afseende på bedömandet af brottskonkurrens, för hvilka ofvan
            redogjorts. Utförandet kan dock visser- ligen vara rätt olika.
            Så har den tyska strafflagen en med vår lag liknande regel i fråga
            om bedömandet af det fall, då en handling innefattar två eller
            fera förbrytelser, men sammanslår de båda andra fallen under en
            gemensam regel. Därmed synes den italienska strafflagen närmast
            öfverensstämma. Den norska åter sammanslår alla tre fallen. Reglerna
            för den strafförhöjning, som kan inträda vid bestämmande af ett
            totalitetsstraff äro äfvenså rätt växlande. Den italienska lagen
            har en mångfald särskilda bestämmelser för olika fall, den tyska
            föreskrifver, att totalitetsstraffets belopp ej får uppgå till
            de förskylda separatstraffens summa och ej öfverstiga visst mått
            af frihetsstraff. Den nor- ska åter låter totalitetsstraffet bestämmas
            efter en latitud, hvars minimum ej får understiga det strängaste
            minimum, som för något af brotten är bestämdt och ej öfverstiga
            det strängaste straff, som för något af dem finnes bestämdt, med
            mera än hälften. Att här ingå på ett försök till bedömande af
            hvilken utväg som bör väljas vid en eventuell omarbetning af den
            svenska strafflagens hithörande be- stämmelser kan ej ifrågakomma.
            Detta bör fastmera blifva föremål för en omsorgsfull utredning,
            hvilken naturligtvis jämväl bör sträcka sig till frågan om hvilka
            lagrum, som stå i sådant ovillkorligt sammanhang med de här be-
            handlade hufvudreglerna för brottskonkurrensen, att de jämväl
            böra göras till föremål för revision. Bland dessa äro naturligtvis
            i första rummet att märka de jämväl i fjärde kapitlet strafflagen
            intagna bestämmelserna om huru fall af konkurrens böra bedömas,
            när brotten ej från början varit föremål för en gemensam lagföring.
          </p>
          <pb facs="riksdagen-motions-pdf/data/1903/mot_1903__ak__118/mot_1903__ak__118-005.pdf"/>
          <p xml:id="i-45bfMn4wEKAN19fWaiUtnf">
            Motioner i Andra Kammaren, N:o 118. 19 På grund af hvad jag sålunda
            anfört, får jag härmed hemställa,
          </p>
          <p xml:id="i-6GSSnqYmixWHZTTyDEioG3">
            att Riksdagen måtte i skrifvelse till Kungl. Maj:t anhålla, det
            täcktes Kungl. Maj:t efter nödig utredning för Riksdagen framlägga
            förslag till ändrade bestämmelser i den allmänna strafflagen i
            fråga om sammanträffande af brott och hvad därmed äger omedelbart
            sammanhang.
          </p>
          <p xml:id="i-5WCbK55JWYQLmDg8N27Fcj">
            Stockholm den 27 januari 1903. Karl Staaf.
          </p>
        </div>
      </div>
    </body>
  </text>
</TEI>
