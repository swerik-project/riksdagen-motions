<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-TU-00441">
  <teiHeader>
    <fileDesc>
      <titleStmt>
        <title>Sjöfarten</title>
        <author corresp="i-PsSysCdjrkuVBAo163T4KM">av Johnny Gylling m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjöfarten</title>
          <idno type="rdwebb">GR02T441</idno>
          <rs type="number">T441</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GR02T441/text</ref>
          <ref type="dokument_url_html">http://data.riksdagen.se/dokument/GR02T441</ref>
          <ref type="dokumentstatus_url_xml">http://data.riksdagen.se/dokumentstatus/GR02T441</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PsSysCdjrkuVBAo163T4KM</idno>
            <name>Johnny Gylling</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-8BTYtQ95yRpC5syyC4aHoY</idno>
            <name>Göran Hägglund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CYXB5gc8UwhvnW3jqhdnoq</idno>
            <name>Sven Gunnar Persson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-GjgyninALCjktLtfUxc8Qh</idno>
            <name>Björn von der Esch</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KZjJQjotru6vDT3UpPSRdX" type="signed"/>
        <correspContext corresp="i-KZjJQjotru6vDT3UpPSRdX">
          <note type="signatory" corresp="i-PsSysCdjrkuVBAo163T4KM"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-KGqrEB2Pzg8goYxy9CcDhd"/>
          <note type="signatory" corresp="i-8BTYtQ95yRpC5syyC4aHoY"/>
          <note type="signatory" corresp="i-CYXB5gc8UwhvnW3jqhdnoq"/>
          <note type="signatory" corresp="i-GjgyninALCjktLtfUxc8Qh"/>
          <note type="signatory" corresp="i-JuBXXY8rg7e17ax8wgpWHG"/>
        </correspContext>
        <correspAction xml:id="i-5LmcEd7wj794mk6oB5xP9f" type="referral">
          <date when="2003-10-15"/>
        </correspAction>
        <correspAction xml:id="i-5MgCRtf5oYJ9QqzBVhUs6W" type="dismissal">
          <date when="2003-10-15"/>
        </correspAction>
        <correspAction xml:id="i-JRGgHwYYRYS8r4vz1BJmzv" type="submission">
          <date when="2003-10-07"/>
        </correspAction>
        <correspAction xml:id="i-RffrmZp586T4Zv7Y59Nyrg" type="assigned"/>
        <correspContext corresp="i-RffrmZp586T4Zv7Y59Nyrg">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_T_0441/mot_200304_T_0441-0001.pdf"/>
      <div xml:id="i-Xx9qQ58hi73ByJ7av1xWUF" type="motHeader">
        <div xml:id="i-JRKzuYwnBuptFe3heLDnvF" type="motTitle"/>
        <div xml:id="i-Vs5JU1o3JMMV9e8BSEuSSL" type="motSubmissionInfo"/>
      </div>
      <div xml:id="i-9VKZDiP1eTr6ijrFkHH6Cx" type="motBody">
        <div xml:id="i-TTGv6rZom9kk2gfac7mwGD">
          <p xml:id="i-Ef5yjXggdEo3SMMFCLQorC">
            2003/04 mnr: T441 pnr: kd413
          </p>
          <p xml:id="i-RT6LJ3sLU5tZ2ShN1ue1cB">
            Motion till riksdagen 2003/04:T441
          </p>
          <p xml:id="i-V6r6Sov3QDrgYKF48cNSMW">
            av Johnny Gylling m.fl. (kd)
          </p>
          <p xml:id="i-3Z1JiX3b15trdsyS5DGxXQ">
            Sjöfarten
          </p>
          <p xml:id="i-6UWRmdbU4ThL7myadbC8fx">
            1 Förslag till riksdagsbeslut
          </p>
          <p xml:id="i-9HFFgHSuhj8wx8Vj7baYNh">
            1. Riksdagen begär att regeringen lägger fram förslag om tonnageskatt
            för sjöfarten. 2. Riksdagen tillkännager för regeringen som sin
            mening vad i motionen anförs om att sjöfartens avgiftssystem bör
            ses över av Godstransportdelegationen. 3. Riksdagen tillkännager
            för regeringen som sin mening vad i motionen anförs om ett åtskiljande
            av Sjöfartsinspektionen från Sjöfartsverket. 4. Riksdagen tillkännager
            för regeringen som sin mening vad i motionen anförs om att i EU-sammanhang
            aktualisera frågan om finansiering av isbrytning med EU-medel.
            5. Riksdagen tillkännager för regeringen som sin mening vad i
            motionen anförs om en långsiktig planeringsram och statliga anslagsmedel
            för sjöfartens infrastruktur. 6. Riksdagen tillkännager för regeringen
            som sin mening vad i motionen anförs om ett handlingsprogram för
            kustsjöfarten. 7. Riksdagen tillkännager för regeringen som sin
            mening vad i motionen anförs om investeringsbidrag för katalysatorer
            till fartyg. 8. Riksdagen tillkännager för regeringen som sin
            mening vad i motionen anförs om återvinning av utsläpp av flyktiga
            organiska ämnen, VOC. 9. Riksdagen tillkännager för regeringen
            som sin mening vad i motionen anförs om säkerhetskrav för sjöfarten.
          </p>
          <p xml:id="i-76MsFjj3hB4Tn5PMXtq6Fn">
            2 Inledning
          </p>
          <p xml:id="i-JRVmd6PppX9boitUDeV3Ub">
            De senaste två åren har det flaggats in cirka 50 fartyg till
            Sverige. Nettoinflaggningen efter försäljning ligger under denna
            period på 14 fartyg. Omkring 50 nybyggen har också beställts av
            svenska rederier. Man kan påstå att trenden har vänt även om det
            inte varit någon större rusning till det svenska fartygsregistret.
            Den av riksdagen beslutade nettostödsmodellen för
          </p>
          <pb facs="riksdagen-motions-pdf/data/200304/mot_200304_T_0441/mot_200304_T_0441-0002.pdf"/>
          <p xml:id="i-8JZmYUT7xkXTNGTjBDSNnz">
            2003/04:T441
          </p>
          <p xml:id="i-LV4YSkJZpJkBhcQfuengeC">
            svensk sjöfart ger möjligheter till bättre konkurrenskraft. På
            längre sikt bör sådana stöd avvecklas gemensamt inom EU men det
            kan ske först när bekvämlighetsflaggade = fartyg inte längre kan
            konkurrera med kvalitetssjöfarten. Fortfarande saknas en pusselbit
            för att svensk sjöfartsnäring ska ha så goda konkurrensvillkor
            som EU:s gemensamma sjöfartspolitik ger möjlighet till, nämligen
            en tonnagebaserad beskattning, s.k. tonnageskatt. Idag har de
            flesta EU-länder en sådan skattemodell, men den svenska riksdagsmajoriteten
            har hittills inte hörsammat Kristdemokraternas förslag om tonnageskatt.
            Svensk sjöfart har ett högt miljö- och säkerhetstänkande och genom
            goda konkurrensförutsättningar gynnas därför sjösäkerheten internationellt
            om den svenska handelsflottan växer. Sjöfarten är en förutsättning
            för den svenska utrikeshandeln. Varje arbetstillfälle till sjöss
            beräknas ge sex arbetstillfällen i land. Detta är ytterligare
            en orsak till att värna den svenska sjöfarten. Sveriges inflytande
            i IMO (FN:s internationella sjöfartsorganisationen) och EU:s sjöfartsorgan
            är helt relaterat till hur mycket svenskregistrerat tonnage vi
            har. Detta är en viktig aspekt när man talar om den svenska flaggans
            konkurrenskraft.
          </p>
          <p xml:id="i-5XmTvo7zTp35NzLyUz41UM">
            3 Sjöfartsstöd och konkurrenskraft
          </p>
          <p xml:id="i-9AnqqbocuvYEKCZSxDN48e">
            Det är i dag stora variationer mellan länderna när det gäller
            sjöfartspolitik. För att undvika att svenska rederier flaggar
            ut till länder med bättre villkor, måste Sverige anpassa sina
            skatter, lagar och regelverk efter EU:s onkurrensnormer. Den svenska
            sjöfarten skall ses ur ett internationellt perspektiv och de särregler
            som verkar konkurrenshämmande för näringen måste ses över. Kristdemokraterna
            vill på sikt avskaffa sjöfartssubventionerna. Under överskådlig
            tid framöver måste de dock finnas för att svara upp mot onkurrensen
            från fartyg under bekvämlighetsflagg, av vilka många uppvisar
            stora brister vad gäller sjösäkerhet och miljötänkande. Sverige
            är ett öregångsland inom sjöfarten när det gäller säkerhet och
            miljömedvetenhet och därför är det mycket viktigt att behålla
            den svenska kompetensen och att svenska rederier får villkor liknande
            övriga EU-länders rederier. EU måste arbeta för ökad sjösäkerhet
            och större miljömedvetenhet och hårt bekämpa de attityder som
            förekommer hos nationer där man åsidosätter de säkerhets- och
            miljönormer som satts av internationella sjösäkerhetsorgan. Det
            får inte löna sig att konkurrera genom undermålig säkerhet, dåliga
            arbetsvillkor eller genom att dumpa olja till havs.
          </p>
          <pb facs="riksdagen-motions-pdf/data/200304/mot_200304_T_0441/mot_200304_T_0441-0003.pdf"/>
          <p xml:id="i-4x23WWWXDjYBiXQnxAXCEv">
            4 Tonnageskatten
          </p>
          <p xml:id="i-LCrBQQRUwKPyX8cS8MsnJb">
            De flesta europeiska sjöfartsländer har infört ett tonnageskattesystem.
            Kristdemokraterna menar att det är dags att denna modell införs
            även i Sverige. Tidigare hade Sverige fartygsfonder vilket underlättade
            för rederier att sätta av medel till nya fartygsköp efter försäljning
            av fartyg. Detta togs bort i början av 90-talet. Eftersom en investering
            i nytt fartyg är ett stort åtagande som ofta handlar om hundratals
            miljoner kronor, så är det av största vikt att ett rederi kan
            planera sina åtaganden gentemot staten på lång sikt. I stället
            för att beskatta en fartygsförsäljning med reavinstsskatt bör
            ett system med s.k. tonnageskatt införas. Det innebär att rederiet
            betalar skatt efter tonnage, inte efter vinst eller förlust. Eftersom
            man inte skattar för eventuella reavinster vid försäljningar under
            året gör det att företaget kan behålla en reavinst under ett antal
            år i bolaget och göra nya investeringar när marknaden är lämplig
            för det. Detta innebär att investeringar beslutas på kommersiella
            grunder, inte av skatteskäl. Detta system har införts av flera
            andra EU-länder och förespråkas även i EU-kommissionens State
            Aid Guidelines for Maritime Transport och i vitboken om transportpolitiken.
            Fördelen är att rederierna bättre kan planera försäljning och
            inköp av fartyg. Trots att detta system torde innebära större
            inbetalningar till statskassan från svenska rederier än dagens
            system med vinstbeskattning, välkomnas det ändå av näringen. Det
            skulle säkerligen bidra till att öka inflaggningen av fartyg till
            Sverige och utgöra en del i att trygga svensk sjöfartsnärings
            framtid. Nu måste regeringen ta förslaget på allvar när i princip
            alla EU-länder infört tonnageskatt utom Sverige. Enligt uppgift
            från Sveriges Redareförening ligger frågan långt framme i Italien.
            För övrigt är det enbart Luxemburg och Österrike som av lätt insedda
            skäl saknar denna beskattningsmodell. Även Norge har tonnageskatt.
            En beräkningsmodell som ska vara neutral för statskassan har presenterats
            av näringen. Denna bör skyndsamt införas. Kristdemokraterna föreslår
            att riksdagen ger regeringen i uppdrag att återkomma med förslag
            till en för statsbudgeten neutral tonnageskatt redan under 2004.
          </p>
          <p xml:id="i-FXhdkvo9GqKU7eHNVzMRDC">
            5 Ombordanställda
          </p>
          <p xml:id="i-7kGgSxBN4DdDgaQHWAhkgu">
            Konkurrensen till sjöss är global och marginalerna små. Det förekommer
            tyvärr fortfarande många skrupelfria redare över världen som inte
            värderar ett människoliv särskilt högt. Det är farligt och utsatt
            på många håll att vara ombordanställd. Pirater härjar, fartyg
            går in i krigszoner, rostiga skorvar möter sin undergång till
            havs, smuggelgods och vapen fraktas till sjöss. Listan kan göras
            lång. Det är viktigt att de som jobbar till sjöss kan ges en trygg
            och säker arbetsmiljö. Svensk sjöfart anses dessbättre tillhöra
            kvalitetssjöfarten. Fortfarande finns det dock svenska redare
            som föredrar bekvämlighetsflagg för att slippa skatt och besvärliga
            säkerhetsregler.
          </p>
          <p xml:id="i-HVx6UTsWsYfihVur5Pz8VS">
            2003/04:T441
          </p>
          <pb facs="riksdagen-motions-pdf/data/200304/mot_200304_T_0441/mot_200304_T_0441-0004.pdf"/>
          <p xml:id="i-YKcyqEb1ULiUFxfrjwcZUw">
            2003/04:T441
          </p>
          <p xml:id="i-AtgpMxZKQRGPt4SnqbRPPj">
            Med en vettig svensk sjöfartspolitik borde det inte finnas någon
            ursäkt för att registrera fartygen i sådana nationer som går under
            stämpeln bekvämlighetsflagg (flag of convenience) eller ”fiffelflagg”.
            Detta är ett starkt motiv för att Kristdemokraterna = förespråkar
            = sjöfartsstöd samt tonnagebeskattning för svensk rederinäring.
          </p>
          <p xml:id="i-HaSuceDySVRc2UtkBrSxFM">
            6 Avgiftssystemet och myndighetsstrukturen
          </p>
          <p xml:id="i-EZCNJJsHKnSn1uMoCQkaSe">
            Varje transportslag har sina fördelar. För att få så effektiva
            godstransporter som möjligt för att kunna uppnå satta miljömål
            och transportpolitiska mål är det nödvändigt att de olika godstransportslagen
            samverkar. Sådana intermodala transportlösningar är viktiga för
            att flytta över en del av långväga transporter från väg till järnväg
            och sjöfart. Inom godstransportbranschen har det påpekats hur
            viktigt ett samarbete mellan olika trafikslag är. Godstransportdelegationen,
            SsoU 2001:61, konstaterade också nödvändigheten av att ett transportslagsneutralt
            avgiftssystem skapas. Regeringen måste verka för att lagar och
            ekonomiska styrmedel underlättar för intermodala = transportlösningar.
            På förslag av bland annat Kristdemokraterna beslutade riksdagen
            2002 att se över sjöfartens avgiftssystem i syfte att skapa ett
            mer konkurrensneutralt förhållande mellan transportslagen. Näringsdepartementet
            har i en rapport i juli 2003, ”Nya farledsavgifter” (Ds 2003:41),
            gjort en översyn av de svenska sjöfartsavgifterna. Enligt rap-
            porten betalar handelssjöfarten mer än konkurrerande transportslag
            (bil och järnväg) för sina marginalkostnader. Trots denna korrekta
            analys lämnas i rapporten förslag som har mötts av kritik från
            sjöfartsnäringen på framför allt två punkter. Dels lättar förslagen
            inte den totala avgiftsbördan för sjöfarten. Dels väntas kryssningstrafiken
            till Sverige minska drastiskt om den belastas med avgifter. Kristdemokraterna
            menar att Näringsdepartementets förslag inte kan genomföras rakt
            av utan att skada sjöfarten och turistnäringen. Det är förvisso
            inte enkelt att inom ramen för Sjöfartsverkets ekonomiska ramar
            skapa ett helt rättvisande system som samtidigt lättar avgiftsbördan.
            Enligt Kristdemokraternas uppfattning bör frågan om avgiftssystemet
            överlämnas till Godstransportdelegationen för vidare beredning
            och diskussion innan regeringen fattar beslut om förändringar.
            Regeringen skriver i budgetpropositionen att ”det är viktigt att
            både bibehålla och utveckla en livskraftig svensk sjöfartsnäring,
            inte minst ur ett säkerhets- och miljöperspektiv”. Kristdemokraterna
            instämmer till fullo i detta uttalande. Därför måste en långsiktig
            plan utformas som stärker sjöfarten både som transportslag och
            som näring. En del i denna plan bör vara att Sjöfartsverket på
            sikt mister sin ställning som affärsdrivande verk och att verksamheten
            istället finansieras av
          </p>
          <p xml:id="i-Vp8KZpqF8uwJFdQzafyHv8">
            skattemedel på motsvarande sätt som Vägverket. En annan del av
            en plan för att stärka sjöfarten bör vara att dela upp Sjöfartsverket
            och göra
          </p>
          <pb facs="riksdagen-motions-pdf/data/200304/mot_200304_T_0441/mot_200304_T_0441-0005.pdf"/>
          <p xml:id="i-KgKufRjhGqswU7d5DCMf2k">
            Sjöfartsinspektionen till en egen myndighet. Kristdemokraterna
            anser att det på sikt bör skapas en sammanhållen organisation
            av inspektionsmyndigheter för väg-, järnvägs- och flygtrafiken
            och sjöfarten. En tredje beståndsdel i en sådan plan bör vara
            att få bort isbrytningen från farledsavgifterna. För att inte
            missgynna Norrlandskusten borde isbrytningen endast till en mycket
            liten del belasta sjöfartens avgifter. Regeringen borde tillsammans
            med Finland och Estland — som snart är unionsmedlem — utverka
            regionala EU-stöd för att hålla isen borta från farlederna.
          </p>
          <p xml:id="i-KrJDeRgv9cQ2Qtav2dtSN2">
            7 Sjöfartens infrastruktur
          </p>
          <p xml:id="i-JAWZcw9h1sMbAz4LqtmR1R">
            Kristdemokraterna anser att statliga medel långsiktigt bör avsättas
            för att täcka en del av kostnaderna för sjöfartens infrastruktur.
            Det av Sjöfartsverket administrerade farledssystemet kan inte
            helt ut finansieras med avgifter. Staten har ett ansvar att stödja
            regionala satsningar och tillse att de stora godsstråken, som
            utgör möjliga alternativ till vägtrafiken, också blir kommersiellt
            gångbara alternativ. Ersättning utgår idag i form av anslagsmedel
            till ”viss kanaltrafik m.m.”. Av riksintresse är, förutom kanaler
            och andra farleder, också säkerheten och tillgängligheten i Göteborgs
            hamn. Ett avtal har slutits om en gemensam finansiering av investeringar
            i farleder till och från Göteborgs hamn. Statens del av finansieringen
            uppgår till 500 miljoner kronor, vilket ska täckas av Sjöfartsverkets
            egna medel och lån. För att utveckla sjöfarten genom en förbättrad
            infrastruktur anser Kristdemokraterna att Sjöfartsverkets planering
            för 2004-2015 bör ha sin utgångspunkt i att anslagsmedel avsätts
            för investeringar i farleder. I Kristdemokraternas budgetalternativ
            avsätts 50 miljoner kronor per år för detta ändamål från år 2005.
            EU:s transportministrar har sagt sig vilja utveckla kustsjöfarten.
            Detta är positivt för transporterna, och Sverige med sin långa
            kust och sina långa vattendrag skulle tjäna på att kustsjöfarten
            fick en renässans. Den svenska kustsjöfarten och Vänersjöfarten
            behöver ges bättre villkor. Det är väsentligt att infrastrukturella
            förutsättningar finns för att utveckla Vänersjöfarten. Standarden
            på Trollhätte kanal utgör en sådan förutsättning. Staten bör garantera
            fortsatt drift av kanalen och tillse att nödvändiga underhållsarbeten
            kommer till stånd. Södertälje kanal har motsvarande betydelse
            för Mälarsjöfarten. Regeringen bör snarast redovisa ett handlingsprogram
            för att förbättra
          </p>
          <p xml:id="i-La52WV5J6vGkcoM2tYfmzu">
            villkoren för kustsjöfarten.
          </p>
          <p xml:id="i-Ugo7p8VwzUciCwowYrwzmz">
            2003/04:T441
          </p>
          <pb facs="riksdagen-motions-pdf/data/200304/mot_200304_T_0441/mot_200304_T_0441-0006.pdf"/>
          <p xml:id="i-RV5b8MDF8qPG4NrVBERaWp">
            2003/04:T441
          </p>
          <p xml:id="i-9Ki62GsHzSAEgc7gwBaXVe">
            8 Sjöfarten och miljön
          </p>
          <p xml:id="i-7rSe3BFea6dA4YHr6RHXdX">
            De flesta transporter påverkar miljön negativt. Eftersom sjöfarten
            är energieffektiv och har störst lastkapacitet av godstransportslagen
            utgör den en stor tillgång i ett miljömedvetet samhälle. Det krävs
            inga stora ingrepp i miljön för att skapa förutsättningar för
            sjötransport. Buller och trängsel på vägar undviks när gods fraktas
            till sjöss. Olycksrisken vid transport av farliga ämnen är också
            betydligt mindre på vatten än på land. I dag drivs många färjor
            med regelbunden trafik på Sverige med lågsvavlig och förhållandevis
            miljövänlig bunkerolja. Sverige har som första land i världen
            infört miljödifferentierade avgifter. Principen är att fartyg
            som trafikerar svenska hamnar och som minskar sina utsläpp, t.ex.
            genom katalytisk avgasrening och användning av oljor med låg svavelhalt,
            skall få betala mindre i avgift. De miljödifferentierade farledsavgifterna
            har hittills uppskattningsvis lett till att utsläppen av svaveloxid
            har minskat med ca 50 000 ton per år och kväveoxider med ca 27
            000 ton per år inom Östersjö- och Nordsjöområdet. Det är väsentligt
            att avgifterna forsätter utvecklas mot att ytterligare stimulera
            miljöinvesteringar. En åtgärd som gynnar miljön i hög grad är
            att installera en katalysator på artyget. Investeringskostnaderna
            för katalysatorer är dock mycket höga. För en stor färja rör det
            sig om över 20 miljoner kronor samt ytterligare en miljon kronor
            per fartyg och år i driftskostnad av katalysatorn. Sjöfartsverket
            räknar med att ett ”normalt” fartyg släpper ut cirka 15 gram kväveoxider
            per ilowattimme. Ett fartyg med katalysator släpper i genomsnitt
            ”bara” ut drygt tre gram per kilowattimme. Tidigare gavs investeringsbidrag
            för att installera atalysator. Det fungerade så att 40 26 av farledsavgiften
            kunde återfås om investering i katalysator gjordes. Detta, eller
            liknande system, bör prövas igen. Regeringen bör snarast återkomma
            med förslag till hur investeringsbidrag till katalysator kan utformas.
            Oljeutsläppen i Östersjön är fortfarande ett stort problem. Den
            största delen av oljeutsläppen sker inte vid tankbåtsolyckor utan
            i samband med rengöringen ombord på olika typer av fartyg. I Östersjön
            är det sedan 1976 förbjudet att pumpa oljehaltigt länsvatten överbord.
            Likväl observeras varje år 400-500 olagliga oljeutsläpp i den
            svenska delen av Östersjön. Mörkertalet torde dessutom vara stort.
            Det är fortfarande mycket svårt att få till stånd en fällande
            dom mot miljöbovarna. Sverige måste fortsätta vara pådrivande
            i dessa frågor inom EU samt de internationella organ som finns
            för havsmiljön. För att komma till rätta med utsläpp av flyktiga
            organiska ämnen (VOC) borde återvinningsanläggningar installeras
            i samtliga hamnar. Göteborgs hamn har efter åläggande av Naturvårdsverket
            installerat en sådan anläggning. Resultatet är mycket lyckat.
            Man räknar med att återvinna 400 ton kolväten per år. Statens
            agerande i frågan är inte imponerande. Med både morot och piska
            anmodades berörda hamnar att vara klara senast år 2001 med återvinningen.
            Göteborgs hamn, raffinaderi och fartyg har tillsammans investerat
            cirka 100 miljoner kronor. Därefter har förutsättningarna ändrats
          </p>
          <pb facs="riksdagen-motions-pdf/data/200304/mot_200304_T_0441/mot_200304_T_0441-0007.pdf"/>
          <p xml:id="i-HXb9WXgX57n7HfvNr4So8t">
            2003/04:T441
          </p>
          <p xml:id="i-UuNaXxC2pqDtk44Eqmssyp">
            och andra hamnar får dispens av Naturvårdsverket. Detta snedvrider
            konkurrensen. Kristdemokraterna anser att regeringen aktivt bör
            verka för att obligatorisk återvinning av VOC införs i alla hamnar
            internationellt.
          </p>
          <p xml:id="i-A5o9BwjDXhLZq26ip3HpMJ">
            9 Hamnarnas avfallshantering
          </p>
          <p xml:id="i-CuMYiRtRKTRUJgAdMtknkK">
            Ett problem är de ekonomiska villkor som råder kring avfallshanteringen
            i hamnarna. Ett flertal hamnar tillämpar inte det ”no-special-fee-system”
            som lagen om åtgärder mot förorening från fartyg kräver, utan
            tar ut en särskild avgift när större mängder avfall lämnas. Detta
            ökar incitamenten för illegala utsläpp till havs och är ett oacceptabelt
            förfarande som måste beivras. Östersjöstrategin liksom regering
            och riksdag har slagit fast att ingen särskild avgift skall uttagas
            för mottagande av fartygsavfall. I stället skall kostnaden för
            mottagandet inkluderas i hamnavgiften. Detta innebär generellt
            att hamnavgifterna måste höjas i takt med ökad avfallshantering.
            Hamnavgiften utgör dock ett konkurrensmedel hamnar emellan, varför
            också villkoren för avfallshanteringen kommit att utgöra ett konkurrensmedel.
            Detta får flera olyckliga konsekvenser. Dels innebär konkurrenssituationen
            att åtskilliga hamnar inte fullt ut kan täcka sina kostnader för
            mottagandet av avfall med hamnavgiften. Dels medför det att avfallshanteringen
            koncentreras till hamnar med låg avgift snarare än till dem som
            har störst kapacitet och är bäst lämpade att ta hand om avfallet.
            Försämrad miljöhänsyn blir resultatet när fartygs val av hamn
            för lämnande av avfall inte följer miljömässigt rationella principer
            utan snävt ekonomiska sådana. Syftet med ”no-special-fee-systemet”
            är att fartyg inte på ekonomiska grunder skall välja att avstå
            från att lämna avfall i hamn. Det är då inte rimligt att regelverket
            medverkar till att uppmuntra fartygsbefäl att söka den billigaste
            i stället för den mest miljömässiga lösningen för sin avfallshantering.
            Kristdemokraterna anser därför att de ekonomiska villkoren för
            mottagandet av fartygsavfall bör ses över i syfte att göra dessa
            och formerna för avfallshanteringen likvärdiga över hela landet
            och av sådan standard som krävs enligt Östersjöstrategin.
          </p>
          <p xml:id="i-SW7mCEaJH6adDVF8TvJvMN">
            10 Sjösäkerheten
          </p>
          <p xml:id="i-D5EhiAdqhttcovviv5GJn2">
            Svensk sjöfartstradition innehåller en hög sjösäkerhet. Kristdemokraterna
            anser att Sverige ska vara pådrivande för bättre sjösäkerhet inom
            internationella organ. Det gör man inte genom att införa särregler
            som försvårar för svenska handelsflottan. Ett sådant exempel är
            tillämpningen av halonförbudet i brandsläckningssystemen. Det
            är inte något större problem vid nybyggnation av fartyg att installera
            alternativa släckningssystem, men att
          </p>
          <pb facs="riksdagen-motions-pdf/data/200304/mot_200304_T_0441/mot_200304_T_0441-0008.pdf"/>
          <p xml:id="i-LL5efcx4xDipd3CXNRN2RB">
            2003/04:T441
          </p>
          <p xml:id="i-Q8ELCERp1b9u7zVxknSzQg">
            kräva ombyggnad av äldre fartyg skapar stora kostnader till knappast
            någon miljönytta alls. Regeringens agerande i frågan har kritiserats
            av oss kristdemokrater tidigare, men även Sjöfartsverket och Godstransportdelegationen
            har påtalat det orimliga i hanteringen. En annan viktig säkerhetsfråga
            är Sjöfartsinspektionens ställning vilken berörts i avsnittet
            om avgifter för sjöfarten.
          </p>
          <p xml:id="i-QqxQk7yBHf2TN3o6xJu8jY" type="date">
            Stockholm den 6 oktober 2003
          </p>
          <p xml:id="i-QHi2yZCcP3DMm4PXqToFXq">
            Johnny Gylling (kd) Mikael Oscarsson (kd) Lars Gustafsson (kd)
            Göran Hägglund (kd) Sven Gunnar Persson (kd) Björn von der Esch
            (kd) Dan Kihlström (kd)
          </p>
        </div>
      </div>
    </body>
  </text>
</TEI>
