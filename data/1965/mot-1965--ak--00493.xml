<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__493/mot_1965__ak__493-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 493 år 1965 5
          </p>
          <p>
            Nr 493
          </p>
          <p>
            Av fru Eriksson i Stockholm m. fl., om höjda anslag till abort-
            förebyggande åtgärder.
          </p>
          <p>
            (Lika lydande med motion nr 407 i Första kammaren)
          </p>
          <p>
            Föregående års riksdag behandlade motioner, som krävde förslag
            sna- rast möjligt till en effektivisering av samhällets rådgivnings-
            och hjälp- verksamhet avseende kvinnor i abortsituation, främst
            genom ökade hjälp- resurser. Motionerna avvisades av riksdagen
            med hänvisning till att riksdagen i annat sammanhang gjort en
            hemställan om en utredning rörande abort- lagens tillämpning samt
            begärt en översyn av den försöksverksamhet i fråga om familjerådgivning,
            som då under 5 år bedrivits med statliga bidrag och bl. a. omfattat
            även abortrådgivning. Ingen av de begärda utredningarna har emellertid
            ännu kommit till stånd. Även om de inom den närmaste framtiden
            skulle tillsättas, blir det inte möjligt på mycket lång tid framåt
            att ändra hjälpmöjligheterna på grundval av de resultat som utredningarna
            kan komma till. I det av riksdagen godkända utlåtandet under föregående
            år framhölls också att medicinalstyrelsen för budgetåret 1965/66
            hade för avsikt att med hänvisning till de knappa medel, som stod
            till buds för direkt hjälp till de abortsökande, begära ökning
            av just hjälpanslaget. Detta föranledde utskottet att i sitt utlåtande
            skriva att ”nästa års riksdag kommer således att få taga ställning
            till frågan om en förbättring av resurserna för detta ändamål”.
            Medicinalstyrelsen har i årets petita begärt en höjning av anslaget
            för överhängande hjälpbehov bland abortsökande med 115 000 kr.,
            vilket skulle motsvara en summa av 50 kr. per nyinskriven abortsökande
            mot tidigare 30 kr. Framställningen har dock icke bifallits. Statsverkspropositionens
            bilaga 7, punkt K 5, upptager för detta ändamål endast en höjning
            med 5 000 kr. Vidare sker en ökning av anslaget till laboratorieundersökningar
            med 5 000 kr. och till verksamheten i allmänhet med 10 000, beroende
            på att de abortsökande blivit flera under det gångna året och
            väntas öka ytterligare. Någon verklig förbättring i kuratorernas
            möjligheter att bistå abortsökande kvinnor vid överhängande hjälpbehov
            har således icke skett genom propositionens förslag. Departementschefen
            har anfört, att vissa av de abortsökande kvinnornas hjälpbehov
            är av socialhjälpskaraktär
          </p>
          <pb facs="riksdagen-motions-pdf/data/1965/mot_1965__ak__493/mot_1965__ak__493-002.pdf"/>
          <p>
            6 Motioner i Andra kammaren, nr 493 år 1965
          </p>
          <p>
            och att därför kommunerna bör träda till. Detta sker redan till
            närmare en tredjedel av kostnaderna. Dessutom måste kuratorerna
            ofta hänvisa de abortsökande att söka vanlig socialhjälp. Meningen
            med en till abortråd- givningen särskilt knuten hjälpverksamhet
            har dock varit att ett bättre : sekretess- och personligt integritetsskydd
            skulle kunna lämnas den kvinna som sökt abort än som är möjligt
            inom den reguljära socialvården. Vidare måste hjälpen kunna sättas
            in omedelbart. Med hänsyn till att bristen på hjälpmedel så starkt
            dokumenterats av kuratorerna och styrkts av medicinalstyrelsen
            och i avvaktan på de be- gärda utredningarna, borde medicinalstyrelsens
            hemställan om en ökning i resurserna för hjälpverksamheten bifallas
            för kommande budgetår. Med stöd av det ovan anförda hemställes,
            att riksdagen till abortförebyggande åtgärder (stats- verkspropositionens
            bilaga 7, punkt K5) måtte anvisa totalt 540 000 kr., innebärande
            110000 kr. utöver vad Kungl. Maj:t föreslår, till överhängande
            hjälpbehov i enlighet med medicinalstyrelsens anslagsbegäran.
          </p>
          <p>
            Stockholm den 27 januari 1965
          </p>
          <p>
            Nancy Eriksson Iris Ekroth Viola Sandell
          </p>
        </div>
      </div>
    </body>
  </text>
</TEI>
