<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00352">
  <teiHeader>
    <fileDesc>
      <titleStmt>
        <title>Rättigheter för au pair</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättigheter för au pair</title>
          <idno type="rdwebb">GY02A352</idno>
          <rs type="number">A352</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A352/text</ref>
          <ref type="dokument_url_html">http://data.riksdagen.se/dokument/GY02A352</ref>
          <ref type="dokumentstatus_url_xml">http://data.riksdagen.se/dokumentstatus/GY02A352</ref>
          <ref type="doc">http://data.riksdagen.se/fil/E234D62C-5D97-41B3-BB64-69AF983144BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wo33TNyBSHW4T2khnLY41c" type="signed"/>
        <correspContext corresp="i-Wo33TNyBSHW4T2khnLY41c">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction type="numbering" xml:id="i-KbHA1tascGWvqsrLU962M2">
          <date when="2010-10-28"/>
        </correspAction>
        <correspAction type="submission" xml:id="i-16cmHwDpv9xsuq3mzg9uk9">
          <date when="2010-10-27"/>
        </correspAction>
        <correspAction type="transfer" xml:id="i-XsEkysaXxWKQymspUGB4Kt">
          <date when="2010-10-25"/>
        </correspAction>
        <correspAction type="assigned" xml:id="i-3fLmkQrYKbprzjNpUChAan"/>
        <correspContext corresp="i-3fLmkQrYKbprzjNpUChAan">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-694zmAU2m4GEAecvpPbGQD">
            Förslag till riksdagsbeslut
          </head>
          <list style="ol">
            <item xml:id="i-p4GS95NrdJVwPprsTZZUf">
              Riksdagen tillkännager för regeringen som sin mening vad som
              anförs i motionen om au pair-verksamheten i Sverige och omfattningen
              av eventuell svart verksamhet.
            </item>
            <item xml:id="i-PeJQGoC5TxrRLci5CxfXRa">
              Riksdagen tillkännager för regeringen som sin mening vad som
              anförs i motionen om att det finns oklarheter vad gäller kontrollinstanser
              som ska garantera att reglerna på au pair-området efterlevs.
            </item>
          </list>
        </div>
        <div type="motContent">
          <head type="h1" xml:id="i-E6X5G1kJcfD2pURfDv9XRd">
            Motivering
          </head>
          <p xml:id="i-8QyVyrZgpz8fstciU2BoDx">
            Förr i tiden anställdes fattiga flickor från landet som pigor
            i välbeställda svenska hem. Inom hela borgar- och överklassen
            var detta snarare regel än undantag. Flickorna fick jobba en stor
            del av dygnet för usel lön och tvingades att bo och leva tillsammans
            med familjen de tjänade. Men de blev aldrig behandlade som familjemedlemmar.
            Pigor och övrigt tjänstefolk fick inte äta tillsammans med herrskapet
            och bodde i rum med betydligt lägre standard.
          </p>
          <p xml:id="i-12toCM5hkWqu9Fg2haQMDk">
            Förutom hårt arbete dagarna i ända ingick uppassning och underdånighet
            inför de överordnade. En del av dagens välbeställda familjer har
            nu återinfört pigorna bakvägen genom arbetskraftsimport från fattiga
            länder. Det är i dag fattiga flickor från Östeuropa, Latinamerika,
            Thailand och Filippinerna som tjänstgör som hjon i svenska hem.
            Men deras arbetssituation skiljer sig inte nämnvärt från den svenska
            pigor hade i början av vårt sekel. Det är samma långa arbetspass,
            upp till 5060 timmar i veckan. Det är samma usla lön, ofta under
            3 000 kr i månaden, och det är samma dåliga arbetsmiljö och bristande
            skydd vid sjukdom och olycka. Fackliga rättigheter och kollektivavtal
            existerar inte för dessa flickor.
          </p>
          <p xml:id="i-MdudFTHAE2Ty2mn5CqdRdw">
            Vid sexuella trakasserier är det bara att åka tillbaka till sitt
            hemland utan lön om det inte passar. Många av dessa flickor vet
            inte ens om att de har några fackliga rättigheter eftersom de
            inte har några i sina hemländer och inte informerats om att det
            är någon skillnad i Sverige.
          </p>
          <p xml:id="i-21zdFe5j2dp6naRPZg2dZh">
            Flickorna behärskar inte svenska språket och har därmed ännu
            svårare för att ta reda på vilka regler som gäller i Sverige eller
            anmäla sin arbetsgivare när de blir illa behandlade. Många är
            anställda som svart arbetskraft och har därmed ett ännu sämre
            skydd än de annars skulle ha haft. Förutom problemen med alla
            svart anställda pigor saknar även de lagligt anställda tillräckligt
            skydd. Dessa utländska unga flickor och kvinnor har en mycket
            svag ställning i det svenska samhället och på arbetsmarknaden.
            Den lagstiftning som är tillämplig finns i lagen om husligt arbete,
            men den lagen reglerar bara de grundläggande arbetsförhållandena
            för den som arbetar i arbetsgivarens hem.
          </p>
          <p xml:id="i-QSumWLjK9Lp2zf3vA9hbmd">
            Den svensk som vill ha ett billigt hembiträde kan använda sig
            av reglerna om au pair som handhas av Migrationsverket. Av Migrationsverkets
            information framgår att syftet med vistelsen i Sverige ska vara
            att få internationella erfarenheter och möjligheter att lära sig
            svenska språket och svensk kultur. Följande kriterier måste också
            uppfyllas:
          </p>
          <list style="ul">
            <item xml:id="i-svkZJUhXj5XPpiAZfhaww">
              Högst 25 timmars hushållsarbete.
            </item>
            <item xml:id="i-JxpnivsWcE7XQnsnRC4nLV">
              Studier i svenska en stor del av den återstående tiden.
            </item>
            <item xml:id="i-6vCkZU15GpSqAXUrbdNPqo">
              Du måste lämna ett intyg om att du fått en studieplats i Sverige.
            </item>
            <item xml:id="i-9TEVy6wzMcaGSKKUYk33Yr">
              Fri mat och fritt husrum.
            </item>
            <item xml:id="i-YLEs7zc8ZztAz3D1aJS69Z">
              Lägst 3 500 kr per månad i lön före skatt.
            </item>
          </list>
          <p xml:id="i-WteEJXjtFwkRyVBycpwxmL">
            Allt detta låter gott och väl. Problemet är att dessa regler
            inte återfinns i lagen om husligt arbete som kontrolleras av Arbetsmiljöverket.
            Det innebär att det i dagens läge inte finns någon tillsyn av
            om dessa regler följs eller inte. I de delar den utländska arbetskraften
            är berörd av lagen om husligt arbete är skyddet också mycket dåligt.
            Reglerna är nämligen utformade så att kontroll får ske endast
            om arbetsgivaren eller arbetstagaren begär detta eller om det
            finns särskild anledning. Det innebär i praktiken att arbetstagaren
            själv måste anmäla missförhållanden för att kontroll ska genomföras.
            Med tanke på att de unga flickorna och kvinnorna vanligtvis inte
            kan svenska, saknar kännedom om svenska regler och dessutom riskerar
            att bli hemskickade utan lön är det mycket ovanligt att missförhållanden
            anmäls.
          </p>
          <p xml:id="i-QpiKqTomrnA6RsUchwVKDA">
            Det är allvarligt att skyddet i lagen om husligt arbete är så
            dåligt. Men vad som är ännu värre är den totala bristen på tillsyn
            vad gäller reglerna för au pair. Hur kan man ha regler utan kontroll
            av att de efterlevs? Hur kan man ha regler utan sanktioner? Signalen
            detta sänder ut är ju att man kan låtsas följa reglerna för att
            få hit billig arbetskraft men sedan bryta mot alla regler utan
            att något händer.
          </p>
          <p xml:id="i-B4vZzTeL2MxKrJojWrFGr6">
            Och det är precis vad som sker. Allt avslöjades i en dokumentärfilm,
            där au pairernas slavliknande arbetsförhållanden uppmärksammades.
            Någon översyn eller utredning av det här har emellertid inte gjorts
            från statligt håll. Därför är inte heller omfattningen av eventuell
            svart verksamhet känd. Men med tanke på hur lätt och riskfritt
            det är att importera pigor svart kan man befara det värsta. Om
            flickan stannar tre månader eller kortare tid behövs inte uppehållstillstånd
            och vanligtvis inte heller visum. Då flickan kommer från Schengenområdet
            behövs inte ens arbetstillstånd i dessa fall. Det är alltså möjligt
            att systematiskt byta flicka en gång i kvartalet och därmed helt
            slippa störande inblandning av svenska myndigheter.
          </p>
          <p xml:id="i-HkdzEV1SfVF4vW89F4qRvw">
            Dessa unga flickor och kvinnor har redan en svag och utsatt position.
            Ofta är de utblottade och förväntas dessutom skicka hem pengar
            för att försörja sina fattiga familjer i hemlandet.
          </p>
          <p xml:id="i-PaS4wLpXcnuUPhJPnEMNsE">
            Det ska mycket till för att en flicka ska anmäla sin arbetsgivare
            och därmed gå miste om sista delen av anställningstiden och i
            värsta fall hela lönen. Enligt gällande svensk lagstiftning har
            de fackliga organisationerna ingen möjlighet att blanda sig i
            och stödja flickorna. Annars är det ju vanligtvis facket som slår
            larm och ingriper mot orimlig exploatering i arbetslivet. Arbetsförhållandena
            vid hemarbete anses för särpräglade för att flickorna ska få teckna
            fackliga avtal. Bland annat anges att arbetstiderna i allmänhet
            är längre än de som allmänna arbetstidslagen föreskriver. I de
            delar reglerna om au pair är tillämpliga anges att sociala förmåner
            inte föreligger eftersom flickorna inte är folkbokförda här. Om
            försäkringsskyddet vid anställningen inte kompenserat för detta
            står flickorna utan skydd vid sjukdom eller olycksfall. Vid svart
            anställning står de utan skydd i vilket fall som helst. Det är
            vårt ansvar att förhindra att dessa unga människor utnyttjas när
            de kommer till Sverige. I värsta fall har vi hittills sett bara
            toppen av isberget. Kanske döljer sig ännu värre förhållanden
            i form av sexuellt utnyttjande och regelrätt slavarbete. Detta
            är förhållanden som råder för importerade pigor i andra delar
            av världen där arbetskraftsimport av unga flickor från u-länder
            satts i system. Eftersom dessa flickor i sitt hemland ofta är
            vana vid en dagslön på motsvarande ca 10 kr är det lätt att utnyttja
            dem.
          </p>
        </div>
        <div type="motSignatures">
          <list>
            <item xml:id="i-S9dMYktfZkwwP6ibijUtq3" who="i-EgqHRHVoW5y9USDYuNoYuA">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
