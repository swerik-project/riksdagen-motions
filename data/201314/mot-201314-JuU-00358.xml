<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00358">
  <teiHeader>
    <fileDesc>
      <titleStmt>
        <title>Eritreas ekonomiska indrivning</title>
        <author corresp="i-AHfQ621Fp1orxTGB2WDjUY">av Fredrik Malm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Eritreas ekonomiska indrivning</title>
          <idno type="rdwebb">H102Ju358</idno>
          <rs type="number">Ju358</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju358/text</ref>
          <ref type="dokument_url_html">http://data.riksdagen.se/dokument/H102Ju358</ref>
          <ref type="dokumentstatus_url_xml">http://data.riksdagen.se/dokumentstatus/H102Ju358</ref>
          <ref type="doc">http://data.riksdagen.se/fil/C9A41444-32C6-43D9-AADB-1912EA935038</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4ue1GqKLqLW5nah3Ab9T3q" type="signed"/>
        <correspContext corresp="i-4ue1GqKLqLW5nah3Ab9T3q">
          <note type="signatory" corresp="i-AHfQ621Fp1orxTGB2WDjUY"/>
        </correspContext>
        <correspAction xml:id="i-2ixkFpzaQHes34A9SNA76t" type="numbering">
          <date when="2013-10-07"/>
        </correspAction>
        <correspAction xml:id="i-RKNuYnh5NH3uBVD2V5PehJ" type="submission">
          <date when="2013-10-03"/>
        </correspAction>
        <correspAction xml:id="i-Cq3x2hfmVahb4skzNmdTw2" type="transfer">
          <date when="2013-10-03"/>
        </correspAction>
        <correspAction xml:id="i-Q4oXPqA3unN7yFKhSpy13C" type="assigned"/>
        <correspContext corresp="i-Q4oXPqA3unN7yFKhSpy13C">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5PR9JPTLmWNHKzEKqmUPUJ" type="motHeader"/>
      <div xml:id="i-RvXUxfN2Ljf6pR9XaHXKuT" type="motBody">
        <div xml:id="i-5TegiQJu6atJDcgCovVXs8" type="motProposal" subtype="förslag">
          <head xml:id="i-X9hbJMwUyLKivWxmXa5gS5">
            Förslag till riksdagsbeslut
          </head>
          <p xml:id="i-WuubBC2CMzpmYGgDy5gB2h">
            Riksdagen tillkännager för regeringen som sin mening vad som
            anförs i motionen om att utreda en eventuell lagskärpning i syfte
            att få Eritreas ekonomiska indrivning i Sverige att helt upphöra.
          </p>
        </div>
        <div xml:id="i-9puLLJ1gWNP28N1qzANJGQ" type="motContent">
          <head xml:id="i-9r8eqipVWR7tYiGSeNz31w" type="h1">
            Motivering
          </head>
          <p xml:id="i-DnSYmn89Xgfq53M5bDbBVA">
            I september 2013 uppmärksammades att konton hos svenska Nordea
            används för att samla in medel från eritreaner i Sverige till
            regimen i Eritrea. Det rör sig om den så kallade diasporaskatten
            som många eritreaner frivilligt eller motvilligt betalar till
            enpartistyret i hemlandet. Skatten innebär att eritreaner i Sverige
            ska betala 2 procent av nettoinkomsten till detta styre.
          </p>
          <p xml:id="i-V3sMuZKKMb7xjiiRvHKA7o">
            Efter självständigheten från Etiopien 1993 tog partiet PFDJ,
            med rötterna i fronten under kriget, makten. Med tiden har detta
            styre, under ledning av Isaias Afwerki, utvecklats till en av
            världens mest hårdföra diktaturer. Kritiker till partiet fängslas
            eller dödas. Människorättsorganisationen har skrivit spaltmeter
            om övergreppen i landet. Enligt en färsk FN-rapport är regimen
            dessutom involverad i människosmuggling och profiterar därmed
            på eritreaner som flyr landet.
          </p>
          <p xml:id="i-9xKXBHUrC7zUiZRfFZQmkQ">
            FN:s säkerhetsråd har i resolution 1907 (2009) infört sanktioner
            mot Eritrea på grund av regimens stöd till jihadistiska rebeller
            i Somalia. Därmed betraktas transfereringarna av skatten i ljuset
            av stöd till terroristverksamhet. Även om eritreaner som betalar
            skatten inte har för avsikt att sponsra terrorister i Somalia
            kopplas transaktionerna till sådan verksamhet såväl i FN:s säkerhetsråds
            resolution 2023 (2011) som i rapporterna 2012 och 2013 från den
            översynsgrupp för Somalia och Eritrea som säkerhetsrådet tillsatt
            för att följa upp sanktionerna.
          </p>
          <p xml:id="i-VqZohGsjvUdF8vhH5RYTkP">
            Men för Sveriges del är frågan om Eritreas diasporaskatt betydligt
            mer problematisk än endast stödet till jihadister i Somalia. Den
            eritrean som inte betalar skatten får problem i kontakter med
            eritreanska myndigheter, till exempel om hen behöver förnya sitt
            pass eller vill investera i landet, eller om personen har anhöriga
            i hemlandet som på något sätt behöver myndigheternas hjälp. Grunden
            för skatteindrivningen är de blå identitetskort som utfärdades
            i samband med folkomröstningen om självständighet 1993. Personer
            som inte har det blå kortet, till exempel de som var för unga
            för att rösta i folkomröstningen, måste betala dyrt för ett identitetskort
            för att till exempel kunna få visum till Eritrea. Därefter blir
            de skattskyldiga för resten av sina liv till en av världens mest
            brutala diktaturer, trots att de kanske endast vill hälsa på en
            gammal morförälder. På detta sätt slussas nya generationer in
            i Eritreas skatteindrivningssystem runt om i världen. Om en svensk
            utan eritreansktklingande namn vill besöka Eritrea behövs däremot
            inget blått identitetskort.
          </p>
          <p xml:id="i-Pbgdj863u2mVxgbuWVUQSc">
            Diasporaskatten rimmar illa med rättsstatens principer. Den syftar
            till att finansiera en totalitär regim och drivs in på ett sätt
            som är att betrakta som utpressning. Den går inte att jämföra
            med den skatt som till exempel utlandssvenskar betalar. Dessutom
            dubbelbeskattas tusentals eritreaner eftersom Sverige inte har
            något skatteavtal med Eritrea. En del av pengarna slussas till
            terrorister i Somalia, vilket är ett sätt för regimen i Eritrea
            att destabilisera Östafrika.
          </p>
          <p xml:id="i-F9EsFidenVLx4FHF4Hx9dM">
            Indrivningen sköts av Eritreas ambassad i Stockholm och har varit
            känd för svenska myndigheter i många år utan att några åtgärder
            har vidtagits för att stoppa den. I FN:s säkerhetsråds översynsrapport
            2012 uppmanas medlemsstaterna att vidta åtgärder för att stoppa
            denna skatt. I Kanada har denna indrivning lett till att Eritreas
            ambassadör utvisats ur landet. I Tyskland, Storbritannien och
            USA har åtgärder av varierande slag vidtagits mot eritreanska
            beskickningar.
          </p>
          <p xml:id="i-LPCSGsFCVb96Y9v6bBnWLp">
            Om verksamheten anses stå i strid med nuvarande svensk lagstiftning
            åligger det våra myndigheter att se till att verksamheten upphör.
            Saknas lagrum för att stoppa indrivningen måste riksdag och regering
            agera. Om frågan prövas rättsligt kan det ge vägledning för hur
            lagen kan skärpas. Men oavsett en eventuell juridisk process bör
            regeringen redan nu starta en utredning för hur svensk lagstiftning
            kan ändras för att denna verksamhet inte ska kunna fortgå. Det
            skulle kunna ske genom att lagstiftningen kring utpressning skärps.
            Sverige kan också använda diplomatiska och politiska verktyg för
            att pressa regimen i Eritrea, inte minst genom EU och FN.
          </p>
          <p xml:id="i-Ck8YPoj1r9KWmMPyA9Ai56">
            Den eritreanska befolkningen i Sverige uppgår till minst 20 000
            invånare. Många av dem lever idag efter en annan skatteskala än
            resten av samhället, de får inte sin äganderätt respekterad och
            de tvingas finansiera en skrupelfri regim som drar deras hemland
            allt djupare ner i fördärvet. Att en hel del av dem fortfarande
            stödjer regimen i hemlandet betyder inte att diasporaskatten på
            något sätt går att försvara.
          </p>
          <p xml:id="i-783nj2dVMm8fmgm63cQ6Ng">
            Målet måste vara att den eritreanska diktaturens ekonomiska indrivning
            i sin helhet upphör i Sverige.
          </p>
          <p xml:id="i-3VULGayUaWad5Dq66Rz23q">
            Regeringen bör utreda eventuell lagskärpning i syfte att Eritreas
            ekonomiska indrivning i Sverige i sin helhet upphör.
          </p>
          <p xml:id="i-NzFUmV5nHFahrgeiKNRYTs">
            Detta bör riksdagen som sin mening ge regeringen tillkänna.
          </p>
        </div>
        <div xml:id="i-AAbUFpkqwwBiwu7dLAKvCY" type="signatureBlock">
          <list xml:id="i-4UFQrFmaWWfhcy4ZK39p96">
            <item xml:id="i-HbpVSE4EtE1qEDy1rigxP6" who="i-AHfQ621Fp1orxTGB2WDjUY" type="signature">
              Fredrik Malm (FP)
            </item>
          </list>
        </div>
      </div>
    </body>
  </text>
</TEI>
