<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-01548">
  <teiHeader>
    <fileDesc>
      <titleStmt>
        <title>Skolhälsovården</title>
        <author corresp="i-J6HemNwzcYVLs5m9EZ9Tmt">av Hans Rothenberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1548 av Hans Rothenberg (M)</title>
          <idno type="rdwebb">H3021548</idno>
          <rs type="number">1548</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H3021548/text</ref>
          <ref type="dokument_url_html">http://data.riksdagen.se/dokument/H3021548</ref>
          <ref type="dokumentstatus_url_xml">http://data.riksdagen.se/dokumentstatus/H3021548</ref>
          <ref type="docx">http://data.riksdagen.se/fil/8DA6CBDB-4C41-4DD6-8375-F5B2F1A8DE38</ref>
          <ref type="pdf">http://data.riksdagen.se/fil/B46BEE33-33E8-4216-8051-C96F8EDDD43F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Vb3oNfCzNbu5VWXHVUwxJ9" type="signed"/>
        <correspContext corresp="i-Vb3oNfCzNbu5VWXHVUwxJ9">
          <note type="signatory" corresp="i-J6HemNwzcYVLs5m9EZ9Tmt"/>
        </correspContext>
        <correspAction xml:id="i-PANXhc8XgGt9pSjhBmURaE" type="submitted">
          <date when="2015-10-05"/>
          <time when="15:40:41"/>
        </correspAction>
        <correspAction xml:id="i-Uzq9nZXoJi2YrsaSzjpZsN" type="referred">
          <date when="2015-10-13"/>
        </correspAction>
        <correspAction xml:id="i-YLNvhUWJpphV6txSnvCiyf" type="assigned">
          <date when="2016-09-06"/>
          <time when="16:59:09"/>
        </correspAction>
        <correspContext corresp="i-YLNvhUWJpphV6txSnvCiyf">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-NFTUHvFqG3rt8YcwPJCxDc" type="behandlas_i"/>
        <correspContext corresp="i-NFTUHvFqG3rt8YcwPJCxDc">
          <ref type="uppgift">2015/16:UbU14</ref>
          <ref type="ref_dok_id">H301UbU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU14</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QBtjANpJczfYmyh5JnrG62" type="motHeader">
        <div xml:id="i-Q5omGDYJmpTXEswBKMHB62" type="motTitle">
          Motion till riksdagen 2015/16:1548 av Hans Rothenberg (M) Skolhälsovården
        </div>
      </div>
      <div xml:id="i-KCciGkdiphA5uEEkYG3W2D" type="motBody">
        <div xml:id="i-4oPh14grcE6gmsNTEFEUwB" type="motProposal" subtype="förslag">
          <head xml:id="i-WKBNi7SzkV2Z6QcNR3e1QR">
            Förslag till riksdagsbeslut
          </head>
          <list xml:id="i-DQ8X3md1Q3Hg49UqN6tJUj" style="ol">
            <item xml:id="i-3uEvMD6kL3D9w3pwRG5bdn">
              Riksdagen ställer sig bakom det som anförs i motionen om att
              se över skollagen så att omfattningen av elevhälsoteamets insatser
              tydligt definieras och tillkännager detta för regeringen.
            </item>
            <item xml:id="i-XaWSgukLUnUCpsuZAQgLpX">
              Riksdagen ställer sig bakom det som anförs i motionen om att
              det i skolhälsovårdens riktlinjer bör fastställas att elevhälsovårdens
              insatser ska sättas i relation till antal elever och tillkännager
              detta för regeringen.
            </item>
          </list>
        </div>
        <div xml:id="i-5teYSBTEaccHqSbdr2xj4K" type="motContent">
          <head xml:id="i-MuToWBsngR5kAF9jqqJfxn" type="h1">
            Motivering
          </head>
          <p xml:id="i-Eebqb9BSQJW8pabKJnfjwB">
            Psykisk ohälsa ökar bland unga och många skolelever anger i olika
            kartläggningar att de besväras av oro, ängslan, sömnsvårigheter
            och psykosomatiska symtom. Andelen har ökat drastiskt sedan slutet
            av 1980-talet då nio procent av flickorna och fyra procent av
            pojkarna uppgav att de hade motsvarande besvär. Åren 2004–2005
            hade andelen i motsvarande undersökning ökat till trettio procent
            bland flickor och fjorton procent bland pojkar. Socialstyrelsens
            senaste undersökning år 2013 visar fortsatt samma höga nivåer.
          </p>
          <p xml:id="i-Q1LWinpwgeoXMMDwyZBoQ9">
            Skolan är en viktig arena för att främja elevers psykiska hälsa
            samt för att uppmärksamma elever som av något skäl inte mår bra
            och behöver stöd. Sveriges Kommuner och Landsting (SKL) har gjort
            tydliga ställningstaganden som rör elevhälsan: ”En väl utvecklad
            elevhälsa är en viktig del i såväl förebyggande hälsoarbete som
            tidig identifikation av och stöd till barn och ungdomar med tecken
            på̊ psykisk ohälsa.”
          </p>
          <p xml:id="i-TSGcibzVbEDSL8vMq6u4BS">
            Sambandet mellan lärande och psykisk hälsa är ett centralt område
            för elevhälsan. Elevers hälsa – inte minst den psykiska – har
            stor betydelse för skolprestationer, välbefinnande och möjlighet
            att fungera i skolans sociala miljö. Omvänt har en elevs skolprestationer
            stor betydelse för den mentala hälsan. Det innebär att det finns
            ett dubbelriktat samband mellan hälsa och lärande.
          </p>
          <p xml:id="i-E4MmCzAH6UYW4ekeJiJx7K">
            År 2010 gav regeringen Socialstyrelsen i uppdrag att ta fram,
            tillgängliggöra och kontinuerligt uppdatera vägledningar, rekommendationer
            och kunskapsöversikter för bland annat elevhälsa. I samband med
            att Skolverket fick i uppdrag att genomföra insatser för att förstärka
            elevhälsan under perioden 2012–2015 beslutade myndigheterna att
            ta fram vägledningen gemensamt.
          </p>
          <p xml:id="i-BA1zYSgWa74wtaEgMRfrxm">
            I och med skollagen (2010:800) som började tillämpas 1 juli 2011
            samlades skolhälsovården, den särskilda elevvården och de specialpedagogiska
            insatserna i en samlad elevhälsa. Elevhälsan omfattar medicinska,
            psykologiska, psykosociala och specialpedagogiska insatser. Elevhälsans
            insatser ska stödja elevens utveckling mot utbildningens mål där
            varje profession har ett särskilt ansvar att bidra med sin specifika
            kompetens samt att samverka med övriga professioner inom elevhälsan,
            skolan och utanför skolan.
          </p>
          <p xml:id="i-YJprEnJDJgY2ko66pAMwtG">
            Enligt skollagen ska det finnas tillgång till skolläkare, skolsköterska,
            psykolog och kurator för medicinska, psykologiska och psykosociala
            insatser. I vägledningen förs ett resonemang kring vad som menas
            med begreppet tillgång till utifrån Skolinspektionens och Socialstyrelsens
            tillsynsbeslut. Det innebär bland annat att elevhälsan ska användas
            som ett verktyg i skolans hälsofrämjande och förebyggande arbete
            och i skolans arbete med att stödja elevernas utveckling mot utbildningens
            mål.
          </p>
          <p xml:id="i-LwtEAUWhVTu1QiphgLufGV">
            Av förarbetena till skollagen framgår att huvudmannen (kommun,
            landsting, stat eller fristående aktör) utifrån lokala behov och
            förutsättningar själv avgör personalstyrkans storlek och inriktningen
            på̊ dess kompetens. Hälso- och sjukvården ska bedrivas så att
            den uppfyller kraven på̊ god vård. Där det bedrivs hälso- och
            sjukvård ska det också finnas relevant personal, lokaler och utrustning
            som behövs för att kunna ge en god vård. Vårdgivaren ska också̊
            planera, leda och kontrollera verksamheten så att kravet på
            god vård upprätthålls.
          </p>
          <p xml:id="i-URHVsufVaFbartDq9kuQWP">
            Ytterst är det tillsynsmyndigheterna, Skolinspektionen och Inspektionen
            för vård och omsorg (IVO), som bedömer om en huvudman uppfyller
            lagens krav på̊ kompetens och tillgång till elevhälsa. Skolinspektionen
            och Socialstyrelsen har här identifierat brister vid inspektioner.
          </p>
          <head xml:id="i-7gZQerHYfGVJc5eF5uTcAY" type="h1">
            Skolinspektionen har bedömt följande brister:
          </head>
          <list xml:id="i-9u48iwiKJi5osozrFmwaxq" style="ul">
            <item xml:id="i-UJNxfHYLZvrbCwG5W1m3b">
              Skolan har inte tillgång till en samlad elevhälsa som i samarbete
              med skolan arbetar förebyggande och hälsofrämjande för att stödja
              elevernas utveckling mot målen.
            </item>
            <item xml:id="i-3Nie31CeS7wpWnmcyhCQt2">
              Elevhälsan har inte ett kontinuerligt och strukturerat samarbete
              med pedagogisk och annan personal på skolan.
            </item>
            <item xml:id="i-9Ri6CoJTKFnbWj7UWng41A">
              Formell tillgång till elevhälsan finns men elevhälsan används
              inte som ett verktyg i skolans förebyggande och hälsofrämjande
              arbete eller i skolans arbete med att stödja elevernas utveckling
              mot utbildningens mål.
            </item>
            <item xml:id="i-v4UtsyTJNVJvPqgzTV1oQ">
              Arbetet med särskilt stöd ger inte resultat.
            </item>
            <item xml:id="i-K8fy28tCwn77EMLcCP4evD">
              Skolan har inte tillgång till kurator och personal med sådan
              kompetens att elevernas behov av specialpedagogiska insatser kan
              tillgodoses.
            </item>
            <item xml:id="i-GhcrU5EcQ3Pi61pmu1YJVX">
              Elevhälsans bemanning räcker inte till för det hälsofrämjande
              och förebyggande arbetet.
            </item>
          </list>
          <head xml:id="i-5v2JfbLnuguCR82ZVjs3Cr" type="h1">
            Socialstyrelsen har bedömt följande brister:
          </head>
          <list xml:id="i-L7VV3Qen6CiosDkEgrHkF3" style="ul">
            <item xml:id="i-LXHpgPTQtnDjFbkBhEDfdD">
              Skolsköterskeinsatsen är kraftigt underdimensionerad i jämförelse
              med nationella förhållanden vilket kan innebära en risk för patientsäkerheten.
              Bland annat genom svårigheten att få tid att rekvirera tidigare
              skolhälsovårdsjournaler.
            </item>
            <item xml:id="i-H7xD9Mv3jG1kiXfBXZsmGY">
              Hälsobesök erbjuds endast via skolans intranät.
            </item>
          </list>
          <p xml:id="i-BZaHj3FDyS9Vz1E8ALSbWt">
            Socialstyrelsen har i ett beslut bedömt att skolsköterskeinsatsen
            på̊ ett enskilt gymnasium var kraftigt underdimensionerad i jämförelse
            med nationella förhållanden. Detta kunde således innebära en patientsäkerhetsrisk.
            Bland annat kan det vara svårt att få tid att rekvirera tidigare
            skolhälsovårdsjournaler som underlag för att kunna bedriva en
            säker vård. Det är verksamhetschefens ansvar att se till att kvalitetsansvaret
            för skolsköterskans insats är i enlighet med hälso- och sjukvårdslagen
            och att det finns den personal som behövs för att god vård ska
            kunna ges. I samma beslut ansågs det inte heller tillräckligt
            att erbjuda det lagstadgade hälsobesök i årskurs ett på̊ gymnasiet
            via en notis på̊ skolans intranät, då det kan försvåra för elever
            att ta del av besöket.
          </p>
          <p xml:id="i-NYLP1pMhjLYayPK8eYTv6c">
            Skolverket fick uppdraget från tidigare alliansregeringen att
            ta fram sådana kvalitetsindikatorer inom skolhälsovården. 2008
            utvecklades ”Indikatorer för god och säker skolhälsovård” av en
            arbetsgrupp utsedd av Riksföreningen för skolsköterskor och Svenska
            Skolläkarföreningen med stöd av stiftelsen Allmänna Barnhuset.
            En avgörande faktor för skolhälsovårdens kvalitet är antal timmar/heltid
            skolsköterska respektive skolläkare, elevunderlag och tillgång
            till annan elevvårdspersonal vilket beskrivs i ”Underlag för strukturerat
            kvalitetsarbete för svensk skolhälsovård/elevhälsa, 2012”.
          </p>
          <p xml:id="i-GhJUxnzuUuJGc2Kr8vKkbs">
            Riksföreningen för skolsköterskor beslöt i mitten av 1990-talet
            om en rekommendation på̊ max 400 elever/heltid och skolsköterska.
            Rekommendationen om antal elever/heltid och skolsköterska är ingen
            exakt vetenskap och förutsätter ett normalvarierat elevunderlag.
            Om skolsköterskan arbetar uteslutande med elevgrupper där hälsoarbetet
            tar mer tid som för elever med funktionsnedsättning eller nyinvandrade
            elever, skall antalet elever/heltid därmed justeras nedåt.
          </p>
          <p xml:id="i-DgewfUMpN4tQATnjJDx1eh">
            Rekommendationen är ett viktigt verktyg för att mäta skolhälsovårdens
            kvalitet i kommunen och nationellt. Den är även viktig utifrån
            likvärdig skolhälsovård för eleverna, lika behandling i Göteborgs
            stad eftersom variationen på antalet elever/heltid är stor i
            kommunen och landet.
          </p>
          <p xml:id="i-QbE8ERz6xoKH3jaBtUoFjU">
            De regelverk som styr skolhälsovården inom offentlig och privat
            regi är skollagen, hälso- och sjukvårdslagen och Socialstyrelsens
            föreskrifter och allmänna råd. Vårdgivaren, i det här fallet kommunen,
            ansvarar för att ledningen för verksamheten organiseras så att
            den tillgodoser kraven på god kvalitet och att patientsäkerhet
            kan säkerställas.
          </p>
          <p xml:id="i-RFpcQfDhYvVdpGSfiLEoiW">
            Ett centralt motiv för riktlinjer för planering av elevhälsovården
            är att alla elever så väl i offentliga som privata verksamheter
            ska få del av likvärdig skolhälsovård oavsett var man bor i landet
            och vilken skola man väljer.
          </p>
          <p xml:id="i-H6bKZ8ZEJk6tbwbP6ATt3K">
            Elevhälsans tillgång till olika professioner såsom skolsköterska,
            kurator och specialpedagog kan variera kraftigt i många skolor
            vilket strider mot likvärdig skolhälsovård samt policyn för lika
            behandling som flera kommuner antagit. Dessutom får inte eleven
            den hjälp och vård den behöver vilket bidrar till ökad ohälsa
            bland unga.
          </p>
          <p xml:id="i-yFw3QxoufsXsbuSykyNQn">
            Av ovanstående skäl bör därför skollagen ses över så att storleken
            av elevhälsoteamets insatser tydligt definieras och att det i
            skolhälsovårdens riktlinjer fastställs att elevhälsovårdens insatser
            sätts i relation till antal elever.
          </p>
        </div>
        <div xml:id="i-QMiMjv8a8Mhb8TbuQmcJ7A" type="signatureBlock">
          <list xml:id="i-PJJiiKvCPNswYt6X9kRwk6">
            <item xml:id="i-3XmhE7XdbwViBdcxv85nDJ" who="i-J6HemNwzcYVLs5m9EZ9Tmt" type="signature">
              Hans Rothenberg (M)
            </item>
          </list>
        </div>
      </div>
    </body>
  </text>
</TEI>
