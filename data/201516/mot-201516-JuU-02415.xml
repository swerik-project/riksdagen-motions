<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02415">
  <teiHeader>
    <fileDesc>
      <titleStmt>
        <title>Legala vapen för jakt och skytteändamål</title>
        <author corresp="i-5FLxNWhtPm9nrMhcBeFsUk">av Johan Hedin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2415 av Johan Hedin (C)</title>
          <idno type="rdwebb">H3022415</idno>
          <rs type="number">2415</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022415/text</ref>
          <ref type="dokument_url_html">http://data.riksdagen.se/dokument/H3022415</ref>
          <ref type="dokumentstatus_url_xml">http://data.riksdagen.se/dokumentstatus/H3022415</ref>
          <ref type="docx">http://data.riksdagen.se/fil/94CA9D15-E459-48BE-9C43-DC53853809C7</ref>
          <ref type="pdf">http://data.riksdagen.se/fil/77ED20DB-6F94-4F3A-AA39-6323EBCE6770</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7htcWkporEnYA6wExTn5Lo" type="signed"/>
        <correspContext corresp="i-7htcWkporEnYA6wExTn5Lo">
          <note type="signatory" corresp="i-5FLxNWhtPm9nrMhcBeFsUk"/>
        </correspContext>
        <correspAction type="submitted" xml:id="i-KSjNz1F51EfySKTTP4bhuQ">
          <date when="2015-10-06"/>
          <time when="13:03:54"/>
        </correspAction>
        <correspAction type="referred" xml:id="i-ENMWvjVufuzPNpMaAWb9cb">
          <date when="2015-10-13"/>
        </correspAction>
        <correspAction type="assigned" xml:id="i-4y9iHsiU5ijLCZhE92gUjh">
          <date when="2016-09-06"/>
          <time when="18:15:05"/>
        </correspAction>
        <correspContext corresp="i-4y9iHsiU5ijLCZhE92gUjh">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-HsoMyNKg8cZ3hniQe7mRYk"/>
        <correspContext corresp="i-HsoMyNKg8cZ3hniQe7mRYk">
          <ref type="uppgift">2015/16:JuU20</ref>
          <ref type="ref_dok_id">H301JuU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU20</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2415 av Johan Hedin (C) Legala vapen för jakt och skytteändamål</div>
      </div>
      <div type="motBody">
        <div type="motProposal" subtype="förslag">
          <head xml:id="i-R7YZEM22WBZwLKui1rPRtH">
            Förslag till riksdagsbeslut
          </head>
          <list style="ol">
            <item xml:id="i-CdYUwYhtjyp6XCfCDhxAQA">
              Riksdagen ställer sig bakom det som anförs i motionen om handläggningstider
              vid licensprövning av jaktvapen och vapen för prickskytteändamål
              och tillkännager detta för regeringen.
            </item>
            <item xml:id="i-A4QTGUjucq6Q5mjEMe24g5">
              Riksdagen ställer sig bakom det som anförs i motionen om en enhetlig
              tillämpning i hela landet av regelverket vid licensprövning av
              jaktvapen och tillkännager detta för regeringen.
            </item>
            <item xml:id="i-GoCoMnev18tHKJ83vU9kXo">
              Riksdagen ställer sig bakom det som anförs i motionen om en enhetlig
              tillämpning i hela landet av regelverket vid licensprövning av
              vapen för prickskytteändamål och tillkännager detta för regeringen.
            </item>
            <item xml:id="i-2zLWPkj5qUChX9hjnBu8yy">
              Riksdagen ställer sig bakom det som anförs i motionen om ett
              införande av ett digitalt ansökningsförfarande för vapenlicenser
              och tillkännager detta för regeringen.
            </item>
            <item xml:id="i-8qT1Ym5ixVQS2LjE1VokHJ">
              Riksdagen ställer sig bakom det som anförs i motionen om en översyn
              av det samlade regelverket vad gäller tillståndsgivning och innehav
              av legala vapen och vapendelar och tillkännager detta för regeringen.
            </item>
            <item xml:id="i-TCxCTg34LuVVBpFfrsR17T">
              Riksdagen ställer sig bakom det som anförs i motionen om att
              se över regelverket för tillståndsgivning för vapenförvaring och
              tillkännager detta för regeringen.
            </item>
            <item xml:id="i-Y5PUYv3Fst9Nw5KcS3oviP">
              Riksdagen ställer sig bakom det som anförs i motionen om att
              vidta åtgärder för att underlätta för personer att komma till
              Sverige på jakt eller tävlingsskytte och tillkännager detta för
              regeringen.
            </item>
            <item xml:id="i-EomXAzZQUt1R6NgBGtWguz">
              Riksdagen ställer sig bakom det som anförs i motionen om det
              europeiska vapenpasset och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Xtk34MA3swaKxtfxhjkxQ5">
            Restriktiva regler men inte onödiga sådana
          </head>
          <p xml:id="i-VSqGTSa3s2endcFjKFET5n">
            Jakt och målskytte är djupt förankrade i det svenska samhället
            och en del av folkrörelserna. För många människor är jakten en
            livsstil och kan för många till och med avgöra valet av bostadsort.
          </p>
          <p xml:id="i-WBcWkZ8znkVyHe8MDKHmj1">
            Enligt Naturvårdsverket så fanns det i Sverige år 2013 nästan
            300 000 registrerade jägare. Även det renodlade målskyttet engagerar
            många och har dessutom en traditionell koppling till totalförsvaret
            och idrottsrörelsen. Svenska Skyttesportförbundet har cirka 80
            000 medlemmar.
          </p>
          <p xml:id="i-BMCzCWJy6LPvgqEjQA4b14">
            Vapen som används i felaktiga syften kan orsaka stor skada. Det
            är därför väsentligt med klara och tydliga regler, likaväl som
            att en ordentlig vandelsprövning görs av dem som söker vapenlicens.
          </p>
          <p xml:id="i-8wLeh8bGFvqpWGu9PcGo53">
            Vi driver en klar och tydlig politik som ska leda till en effektivare
            bekämpning av illegala vapen eller åtkomst av legala vapen för
            illegala syften. Det innebär att regelverket i vissa fall även
            skapar inskränkningar för människor som har och ska ha tillstånd
            att få inneha vapen. Det är därför viktigt att regelverken verkligen
            uppfyller sitt syfte och att det inte skapas en onödig byråkrati
            för dem som använder vapen för legala ändamål.
          </p>
          <head type="h1" xml:id="i-KphcAXfRnWDYTRDyqzCcSB">
            Enhetlig licensprövning inom rimlig tid
          </head>
          <p xml:id="i-Wssz6ESMThLkU2Gu1YsMrq">
            Under de senaste åren har handläggningstiderna inom stora delar
            av polisväsendet blivit oacceptabelt långa. Variationerna inom
            landet är så pass stora att det inte går att hänvisa till enskilda
            handläggningssystem. Riksdagens ombudsman har i kraftiga ordalag
            kritiserat detta förhållande. JO påpekar att det är särskilt viktigt
            att licenshanteringen fungerar eftersom både jägare, skyttar och
            vapenhandeln direkt drabbas om ansökningarna inte handläggs snabbt
            och effektivt. För Sveriges vapenhandlare innebär de långa handläggningstiderna
            att de inte kan ta betalt för sålda vapen och inte heller ta in
            nya i lagret. Det innebär direkta ekonomiska skador för handlarna.
          </p>
          <p xml:id="i-DZr85JWgUdrMFhnWPYX3f4">
            Därtill tillämpas de samlade regelverken på ett olikartat sätt
            i landet när det gäller tillståndsgivning, detta är inte acceptabelt.
            Det ankommer på regeringen att tillse att myndighetsprövningen
            utförs på ett likartat sätt i hela landet.
          </p>
          <head type="h1" xml:id="i-NzjENnPwLc1AWANjoievpK">
            Digitalt ansökningsförfarande
          </head>
          <p xml:id="i-QpiSgczKVxF132bBrvftJq">
            Riksdagen beslöt, den 27 maj 2015, att tillkännage för regeringen
            att se till att det införs ett digitalt vapenhandlarregister i
            Sverige som är integrerat med polisens vapenregister. Beslutet
            fattades på förslag av ett enigt justitieutskott efter en motion
            från Alliansen. Regeringen bör snarast efterkomma riksdagens beslut
            – dels för att det skapar en större samlad kontroll vid eventuella
            brottsutredningar, dels för att underlätta hanteringen för vapenhandlarna.
            I samband med att detta system införs så bör det även skapas en
            möjlighet till ett digitalt ansökningsförfarande för den som söker
            licens.
          </p>
          <head type="h1" xml:id="i-8Y9qZJaCPcrz8zYSVXFvcd">
            Översyn av det samlade regelverket
          </head>
          <p xml:id="i-JzXyAdLd5pN3VnvR6uikVe">
            Vapen påverkas av den tekniska utvecklingen i likhet med många
            andra produkter. I dag har vi ett antal särregler för enskilda
            delar, som exempelvis ljuddämpare, instickspipor etc. Vi menar
            att det är dags att ta ett samlat grepp över de olika särreglerna
            och att även se över legaldefinitionerna i lagstiftningen för
            att få till stånd ett regelverk som är mer anpassat i tiden. Vi
            vill få till stånd ett regelverk som inte försvårar för jakt-
            och sportskyttar i onödan. Ett sådant regelverk ska naturligtvis
            vara utformat på ett sätt som inte gör det möjligt att av olika
            delar skapa ett nytt vapen med funktioner som man inte har rätt
            att få licens till.
          </p>
          <head type="h1" xml:id="i-EohCuuzrnA2rsWBSfsExrt">
            Regelverket för vapenförvaring
          </head>
          <p xml:id="i-36sZkbhAZcHc9kBn81simd">
            Det är väsentligt att vapen förvaras på ett säkert sätt. Förvaring
            av det egna vapnet hos en annan person kräver tillstånd. Det är
            en rimlig ordning. Det kan dock många gånger vara motiverat att
            förvaring sker på ett annat ställe än i den egna bostaden. Många
            jägare jagar regelmässigt på andra orter än där man är bosatt.
            Att vapnet förvaras på ett säkert sätt där jakten sker, i stället
            för att transporteras över långa avstånd, är en fördel. Det finns
            anledning att se över regelverket så att fler i denna situation
            kan få detta tillstånd.
          </p>
          <head type="h1" xml:id="i-Mt6W1bjtivQvzPDTaayscx">
            Jaktturism
          </head>
          <p xml:id="i-HeqeARywoM4ZdacArioMrq">
            Sverige har valt att inte erkänna det europeiska vapenpasset.
            Vi har fortfarande krav på införseltillstånd för alla personer
            som vill resa till Sverige såväl från EU-länder som från andra
            länder för att jaga eller bedriva tävlingsskytte. Ett tillstånd
            kostar 700 kr och tar normalt minst sex veckor att erhålla.
          </p>
          <p xml:id="i-UquQdZ6inVAWskmmeah7Xi">
            Detta gör att den inre marknaden inom EU försvåras och det blir
            ibland nästan omöjligt att besöka Sverige för att jaga, i vart
            fall mer spontant och med kortare varsel. Många kan inte planera
            månader innan en jaktsäsong när man till exempel vill åka och
            hälsa på en vän för att jaga. Det är också svårare för företag
            att erbjuda jakttjänster eftersom det är svårt att ta emot utländska
            kunder.
          </p>
          <p xml:id="i-59R7A7YVHKZjaaWUC7TMeQ">
            Tidigare motiverade polismyndigheten detta med att man vill göra
            en vandelsprövning av de personer som reser in i Sverige med vapen.
            Såvitt känt kan dock inte den svenska polisen utföra kontroller
            med utländska register för att göra denna bedömning. Detta innebär
            således att det varken görs någon registerkontroll eller vandelsprövning.
            Något reellt motiv till kravet på införseltillstånd tycks alltså
            inte finnas.
          </p>
          <p xml:id="i-JUg6V4S6euqPFAPXVVyyQe">
            När det gäller medborgare från Finland, Norge och Danmark behövs
            inte något införseltillstånd. Detta har fungerat bra under lång
            tid och har bl.a. motiverats av de skäl som angivits ovan. Detsamma,
            fast med krav på EU-vapenpass och inte bara nationellt tillstånd,
            bör också gälla för bosatta i alla EU:s medlemsstater.
          </p>
          <p xml:id="i-SWxNEvSouYZrZxWAFcYmiC">
            Jägare och skyttar bosatta i samtliga EU:s medlemsstater borde
            omfattas av samma undantag från kravet på införseltillstånd som
            alla nordiska länder. Den tullagstiftning som finns med krav på
            tulldeklaration av samtliga vapen, i syfte att myndigheterna i
            Sverige ska ha kännedom om vilka vapen som finns i landet, bör
            anses tillräcklig – den lagstiftningen bör inte ändras.
          </p>
        </div>
        <div type="motSignatures">
          <list>
            <item xml:id="i-JQZYrArLTrBBEQgVv1Hc9v" who="i-5FLxNWhtPm9nrMhcBeFsUk">
              Johan Hedin (C)
            </item>
          </list>
        </div>
      </div>
    </body>
  </text>
</TEI>
