<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00480">
  <teiHeader>
    <fileDesc>
      <titleStmt>
        <title>Grön fiskeripolitik i EU</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grön fiskeripolitik i EU</title>
          <idno type="rdwebb">GX02MJ480</idno>
          <rs type="number">MJ480</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ480/text</ref>
          <ref type="dokument_url_html">http://data.riksdagen.se/dokument/GX02MJ480</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ480</ref>
          <ref type="doc">http://data.riksdagen.se/fil/20827CEF-2D40-4C79-B711-F0B3BD2DA99B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4ao8vgxYRz55eopGhVr4aZ" type="signed"/>
        <correspContext corresp="i-4ao8vgxYRz55eopGhVr4aZ">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-MQNPCR2YyBQA7NfZxYPhZA" type="numbering">
          <date when="2009-10-09"/>
        </correspAction>
        <correspAction xml:id="i-PRbMi1oW84XoRN7iMc2MPx" type="submission">
          <date when="2009-10-06"/>
        </correspAction>
        <correspAction xml:id="i-4tecRgjNvSKpERmqAN6Jw8" type="transfer">
          <date when="2009-10-06"/>
        </correspAction>
        <correspAction xml:id="i-KeHWBHfZonV86F2RFpqTjc" type="assigned"/>
        <correspContext corresp="i-KeHWBHfZonV86F2RFpqTjc">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GP7eqqSuJ7oTxainz1zu9x" type="motBody">
        <div xml:id="i-TB13cPR1UFZ8iupyWtXHVV" type="motSummary">
          <head xml:id="i-UZMCqByZH27qA5KyEBXTT2">
            Sammanfattning
          </head>
          <p xml:id="i-Ub5sKtwq3ieP8w5BUVW3F7">
            Fisket är det område, vid sidan av jordbruket, där EU förmodligen
            styr mest. Det finns goda argument för att EU ska ha stort inflytande.
            Haven och fisken är en gemensam, gränsöverskridande ekonomisk
            resurs, men också en mycket viktig del av vårt gemensamma ekosystem.
            Fiskenäring och handel med fiskeprodukter är ofta internationella.
          </p>
          <p xml:id="i-WgAAD9igozxbCQgN8RZ93q">
            I EU har många av problemen med haven uppmärksammats, även på
            hög nivå. Trots det har EU:s fiskeripolitik inneburit att rovdriften
            på fiskbestånden har fått fortsätta. Besluten fattas långt från
            medborgarna. Beslutsprocessen har varit komplicerad att följa
            för journalister, forskare och miljöengagerade. I dagsläget är
            det medlemsstaternas jordbruksministrar som bär det största ansvaret.
            De har hittills prioriterat kortsiktiga ekonomiska intressen och
            det allmänna intresset har fått stryka på foten.
          </p>
          <p xml:id="i-W9xBnb2qMnTp8RCfUS1fRw">
            Miljöpartiet lägger i denna motion flera förslag som kan utgöra
            grunden i ett systemskifte i EU:s fiskeripolitik. Ett av förslagen
            är att EU inför ett grönt kort för fiskare så att den kompetens
            och kunskap om havet som finns kommer till användning. När fiskaren
            fått nödvändig kunskap i hur fiskbestånden påverkas av olika fångstmetoder
            är det mer sannolikt att det går att utveckla näringen så att
            resursbasen, fisken, finns i hållbara bestånd i framtiden.
          </p>
        </div>
        <div xml:id="i-NFAH9qf2hd53RNwUoh2FPp" type="motProposal" subtype="förslag">
          <head xml:id="i-VTkq9i3wR9fRTPLvsQc4Vy">
            Förslag till riksdagsbeslut
          </head>
          <list xml:id="i-RMeAhGp9yPCzH8Ac5kzR1o" style="ol">
            <item xml:id="i-ANjrhRKXRaB1DX6bXaneXx">
              Riksdagen tillkännager för regeringen som sin mening vad som
              anförs i motionen om grönt kort för yrkesfiskare.
            </item>
            <item xml:id="i-6fkZVEoPh4hwW42jhWPBzY">
              Riksdagen tillkännager för regeringen som sin mening vad som
              anförs i motionen om att premiera hållbart fiske utifrån kriterier
              på hållbart fiske, som hög selektivitet, skonsamma fiskemetoder,
              låg energiförbrukning, säker arbetsmiljö och laglydighet.
            </item>
            <item xml:id="i-9vE8qcd71Pv5JVFQFEEiYE">
              Riksdagen tillkännager för regeringen som sin mening vad som
              anförs i motionen om att den obligatoriska ursprungsmärkningen
              på fisk och fiskeprodukter måste skärpas.
            </item>
            <item xml:id="i-A8dFe3um5CmhBrjLPE4mvn">
              Riksdagen tillkännager för regeringen som sin mening vad som
              anförs i motionen om att direkta och indirekta subventioner i
              EU till fiskeflottan bör tas bort.
            </item>
            <item xml:id="i-CLNnXUz31UHs1MJh3H5rxN">
              Riksdagen tillkännager för regeringen som sin mening vad som
              anförs i motionen om att större fiskeföretag bör betala en avgift
              på fiskeuttaget.
            </item>
            <item xml:id="i-WqF68amq4bdfAg2fErXM8N">
              Riksdagen tillkännager för regeringen som sin mening vad som
              anförs i motionen om att småskaliga fiskare när deras möjligheter
              att försörja sig när fiskbestånden sviktar bör ges möjlighet till
              fortbildning i småföretagande, förädling av fiskprodukter och
              fisketurism.
            </item>
            <item xml:id="i-TALMCQdPECWr7aFnSor2p5">
              Riksdagen tillkännager för regeringen som sin mening vad som
              anförs i motionen om att EU bör ha ett omfattande nätverk av marina
              reservat med fiskeförbud.
            </item>
            <item xml:id="i-UWyAqHwxRKxVEqKHwTcg8W">
              Riksdagen tillkännager för regeringen som sin mening vad som
              anförs i motionen om att främja miljömärkning av fisk.
            </item>
            <item xml:id="i-PadVuF5hvtcct9FRkVasmC">
              Riksdagen tillkännager för regeringen som sin mening vad som
              anförs i motionen om EU:s fiskeriavtal med fattiga länder.
            </item>
            <item xml:id="i-Rgk3YEK8r3i54GpeiFpM11">
              Riksdagen tillkännager för regeringen som sin mening vad som
              anförs i motionen om att EU bör ta initiativ till en offensiv
              satsning på ett globalt samarbete för att få stopp på det mycket
              omfattande illegala fiske som sker världen över, inte minst i
              afrikanska länders vatten.
            </item>
            <item xml:id="i-8YiiCkmRegFSKa9KR6JuAk">
              Riksdagen tillkännager för regeringen som sin mening vad som
              anförs i motionen om ett förbud mot utkast i EU.
            </item>
          </list>
        </div>
        <div xml:id="i-9T4jMNQS5inDkWZhfmX8Hi" type="motContent">
          <head xml:id="i-68aYXWTZfNN1tbQotXNwS8" type="h1">
            Bakgrund
          </head>
          <p xml:id="i-86jhLciidWVDr7EJnVjb2M">
            EU:s fiskeripolitik inrättades 1983. Större reformer har genomförts
            1992 och nu senast 2002. Under nuvarande mandatperiod i EU-parlamentet,
            20092014, ska det göras en ny större reformering av fiskeripolitiken.
          </p>
          <p xml:id="i-MpA6JgSeuFT8R4zN43e68t">
            2002 dömde dåvarande fiskerikommissionären Franz Fischler ut
            EU:s fiskeripolitik och lanserade ett omfattande förslag till
            förändringar. När han presenterade sitt förslag till parlamentet
            i maj 2002 sade Fischler bl.a. följande:
          </p>
          <p xml:id="i-EHyUzRQvyChsxjuR5kSXK6">
            Den nuvarande fiskeripolitiken är ohållbar och är därför dömd
            att misslyckas. Allt fler bestånd hotas av kollaps. Fiskerikapaciteten
            blir inte mindre, utan den ökar Med allt större ansträngningar
            fångas allt mindre mängder fisk. De ekonomiska möjligheterna för
            yrkesfiskarna försämras, och många måste sluta trots ökat offentligt
            stöd I fråga om fiskeflottorna har vi bedrivit en politik där
            målen inte har lett till någon märkbar minskning av kapaciteten,
            och med åtgärder där stödet till skrotning fullstängt motverkades
            av stödet till nybyggnation av fartyg
          </p>
          <p xml:id="i-YVd4Aazi8orJUG1jbQAkA9">
            En central punkt i 2002 års reform av fiskepolitiken var att
            EU:s fiskeförvaltning i ökad utsträckning skulle bygga på långsiktiga
            förvaltningsplaner i stället för årliga kvotförhandlingar. När
            förslagen sedan skulle genomföras i praktiken har inte EU följt
            sina egna långsiktiga planer. Planerna har försvagats och den
            årliga huggsexan fortsätter.
          </p>
          <p xml:id="i-VTryvcAVnEK3PQtCC9tUda">
            I april 2009 presenterade EU-kommissionen en s.k. grönbok som
            början på en stor översyn av EU:s fiskepolitik, till år 2012.
            I grönboken konstateras att den tidigare reformen inte lyckats
            nå målet om hållbart fiske. Läget har snarare blivit värre. EU-kommissionens
            grönbok konstaterar bl.a. att
          </p>
          <list xml:id="i-ELGum7is5cWYhFge64N8vY" style="ul">
            <item xml:id="i-7U4fXE4JCdTLtsaTycfXoo">
              det finns en kronisk överkapacitet i EU:s fiskeflotta
            </item>
            <item xml:id="i-JtM8w8CgcwuUUJfCJMejXk">
              större delen av EU:s fiskeflotta är olönsam eller gör en mycket
              blygsam vinst
            </item>
            <item xml:id="i-KSP2QPFTagvKUZisghaQhX">
              EU:s fiskbestånd har fiskats för hårt i flera decennier
            </item>
            <item xml:id="i-KdX88Fncox7oCg7vgfy25o">
              88 procent av EU:s fiskbestånd är överfiskade
            </item>
            <item xml:id="i-CkHQyXLR2B9EagTDPvCnMa">
              30 procent av EU:s fiskbestånd är dessutom utom säkra biologiska
              gränser, d.v.s. kraftigt utarmade
            </item>
            <item xml:id="i-Jy9Vi5pqHSt76twvo29WKt">
              mer än hälften av den fisk som konsumeras inom EU importeras
              från andra länder.
            </item>
          </list>
          <p xml:id="i-KZdV16hffqUat3HXHy5G9g">
            Facit för EU:s fiskeripolitik är klart sämre än världsgenomsnittet.
            Merparten av EU:s fiskebestånd har utarmats. Globalt anses enbart
            25 procent av bestånden överfiskas. Även där bidrar EU:s flotta
            till rovfisket.
          </p>
          <p xml:id="i-8EDz5hHL9eDpcCpSVaZ2aK">
            EU-kommissionen noterar att flottan minskat med enbart 2 procent
            per år. Men med tekniska förbättringar, oftast finansierade av
            EU, ökar kvarvarande fartygs fångstkapacitet med 23 procent per
            år. Läget förbättras inte. EU-kommissionen beskriver en ond cirkel
            av överfiske, överkapacitet, dålig lönsamhet och politiska påtryckningar
            för att öka årets fiskekvoter på bekostnaden av långsiktiga fiskemöjligheter.
            Näringen har sökt och fått oräkneliga undantag från regleringarna,
            vilket leder till ett allt mer komplicerat regelverk med mer krångel
            för fiskarna och mer kontrollproblem för myndigheterna, enligt
            kommissionen.
          </p>
          <p xml:id="i-CHLUSem2BB6e1RHXEnMZ3B">
            EU-kommissionen anger att det hårda trycket på krympande bestånd
            är en direkt anledning till den ökande importen. Det ger också
            problem i havet. Enligt EU-kommissionen fiskas 93 procent av torsken
            i Nordsjön upp innan den hunnit föröka sig. Rovdriften på rovfisk
            (som torsk) ger också ekologiska förändringar. Minskningen av
            torsk i Östersjön har resulterat i en ökning av skarpsill, vilket
            i sin tur skapat djurplanktonbrist eftersom skarpsill äter djurplankton.
            Forskare har slagit fast att bristen på djurplankton förvärrat
            algblomningarna, och menar att det snabbaste sättet att få klarare
            vatten i Östersjön är att låta torskbeståndet återhämta sig.
          </p>
          <p xml:id="i-4WGX4MRHwPAtgfLsGY6fLb">
            EU-kommissionen medger att subventioner är en viktig orsak till
            överfisket. Det har tidigare funnits direkta subventioner till
            att bygga ut kapaciteten. Det finns fortfarande direkt stöd till
            näringen från EU:s fiskefond och nationella stödsystem. Dessutom
            finns en rad indirekta subventioner. EU-kommissionen pekar ut
            undantag från bränsleskatter som den viktigaste.
          </p>
          <p xml:id="i-H2cUJ1SUoi8ZJ7JuA5kYgF">
            EU-kommissionen noterar också att fisket, till skillnad från
            andra näringar som exploaterar naturresurser, inte betalar för
            kommersiell tillgång till gemensamma resurser. Uppskattningar
            visar att i flera medlemsstater kostar fisket mer i skatteutgifter
            än fångstens värde.
          </p>
          <p xml:id="i-TFoG6qbARHZH1JUB4w4zJA">
            EU-kommissionen identifierar fem strukturella problem i fiskepolitiken:
          </p>
          <list xml:id="i-Qg9PDXinB3a9YejpvVrsC3" style="ul">
            <item xml:id="i-VgHM1bspPu5dRSYECr8NTP">
              överkapacitet i flottan
            </item>
            <item xml:id="i-EyfnEmzEV2NLeq9Qzvjti9">
              otydliga mål för fiskepolitiken
            </item>
            <item xml:id="i-2hfT1MD7Gv6pTmjM1Basf5">
              beslutsformer som gynnar kortsiktigheten
            </item>
            <item xml:id="i-Nw97AEJCEZxy2aWqpFioV2">
              en ordning som inte ger tillräckligt ansvar till näringen
            </item>
            <item xml:id="i-RfpJuStS3GEoA6jZv4Xee5">
              brist på politisk vilja att säkra att regelverket följs.
            </item>
          </list>
          <p xml:id="i-RjCVXWAwsu7Zi21Y8PESTp">
            Fiskerikommissionärens analys och kritik var ännu tydligare i
            ett brev till EU-kommissionen i september 2008, där han aviserade
            en översyn av fiskeripolitiken. Joe Borg påtalar där att medlemsstaterna
            fokuserat på att hålla igång sina uppblåsta flottor i stället
            för att stödja kommissionens förslag till hållbara förvaltningsbeslut.
            Ministrarna tar större hänsyn till kortsiktiga ekonomiska och
            regionala synpunkter. EU:s system med relativ stabilitet, där
            ländernas andel av överenskomna fiskekvoter har fastställts i
            förväg leder till att ministrarna koncentrerar sig på att få upp
            kvoterna varje år, i stället för på det långsiktiga gemensamma
            bästa.
          </p>
          <p xml:id="i-Wpz9Ru34FSmF8M2bv7awsM">
            EU:s s.k. externa fiskepolitik är mycket problematisk. I ett
            läge med utfiskning av egna bestånd, överkapacitet och dålig lönsamhet
            ska EU säkra tillgången på fisk för Europas medborgare genom att
            köpa fiskerätter från länder utanför unionen, framförallt i Afrika.
            EU:s fiskeriavtal har rönt hård kritik för att de har medverkat
            till plundring av fisket i fattiga länder, vilket bl.a. slår ut
            lokala fiskare. Avtalen har i praktiken varit en sorts råvarukolonialism.
            Avtalet med den marockanska ockupationsmakten om Västsaharas fisk
            har fått särskilt hård kritik.
          </p>
          <p xml:id="i-N1bkF33oVoJnMKqen6zfki">
            Samtidigt har det gjorts vissa framsteg. Fiskerikontrollen har
            förbättrats, inte minst till följd av EU-kommissionens ingripanden
            mot Polen och Sverige. En ny myndighet för fiskerikontroll har
            inrättats, även om huvudansvaret för att bedriva den faktiska
            kontrollen fortfarande ligger på medlemsstaterna. Läget för torsken
            i östra Östersjön har förbättrats något.
          </p>
          <p xml:id="i-Feuf4jJPMSpgWCL6dcbig3">
            EU-parlamentet har ett särskilt fiskeriutskott. Utskottet fungerar
            i praktiken som ett näringsutskott. Dess utgångspunkt är ofta
            att försvara de kortsiktiga ekonomiska intressena hos näringens
            starkaste aktörer, i stället för att bevara fiskbestånden som
            är en förutsättning för näringens långsiktiga överlevnad. Detta
            görs på grund av att medlemmarna gärna ser sig som försvarare
            av det egna landets fiskerinäring.
          </p>
          <p xml:id="i-WxGeKxqubetwJduQWJn25C">
            Ändå gjorde utskottet en del positivt under den mandatperiod
            som nu tar slut, särskilt där gröna ledamöter varit ansvariga.
            Utskottet antog 2006 en rapport som slog fast att EU inte fullgjort
            sina förpliktelser under en FN-överenskommelse för att minska
            svartfisket. Det ledde i sin tur till ett kommissionsförslag för
            att minska svartfisket. Under ledning av en grön rapportör skärpte
            utskottet EU-kommissionens förslag för ovanlighetens skull, en
            inställning som sedan slogs fast i hela EU-parlamentet.
          </p>
          <head xml:id="i-Y874UYVeKnQMuFieNesPQX" type="h1">
            11 förslag för en ny fiskeripolitik i EU
          </head>
          <head xml:id="i-4qzhbQsASNU2q8VzXXv71r" type="h2">
            Grönt kort för yrkesfiskare
          </head>
          <p xml:id="i-8wqT7j6JBJcyfRHwnzdq26">
            Havet är en allmänt ägd resurs som fiskenäringen får gratis och
            ofta subventionerat tillträde till. Med ökande storskalighet och
            effektivitet i fisket har den ekologiska och miljömässiga påverkan
            fisket bidrar till blivit alltmer uppenbar. Sedan 1950-talet,
            då industrifisket tog fart på allvar i världshaven, har mängden
            stora rovfiskar minskat med mellan 70 och 90 procent. Ekosystemen
            förändras radikalt genom att toppredatorer som lax, tonfisk och
            torsk avlägsnas, eller genom att bottenvegetation skadas på grund
            av trålfiske i känsliga områden. Samtidigt har fiskeridebatten
            alltför ofta fastnat i en djup misstänksamhet och oförståelse
            mellan marinbiologer och yrkesfiskare.
          </p>
          <p xml:id="i-3N7MMmdYPE9VhQKNKr5yMT">
            Mot denna bakgrund är det rimligt att yrkesfiskare bör genomgå
            en grundutbildning i marin ekologi att de bör ha ett grönt kort
            för att få behålla eller erhålla yrkesfiskelicensen. Det bör avsättas
            medel för att kunna erbjuda utbildningar för såväl licensierade
            yrkesfiskare som besättningsmän.
          </p>
          <p xml:id="i-CRxJeKMZWGwkNWwHLwRpNE">
            Detta skulle ge många goda effekter på lång och kort sikt. En
            större förståelse mellan forskare och yrkesfiskare är helt avgörande
            för att skapa en framtida fiskeriförvaltning som vilar på forskningens
            bästa bedömningar om ekosystemen. Det skulle också göra yrkesfisket
            mer delaktigt på ett positivt sätt. Nya idéer om skonsammare fiskemetoder
            (och i längden ett lönsammare fiske) skulle med marinbiologiska
            grundkunskaper lättare kunna utvecklas av yrkesfisket självt.
            Detta skulle utan tvivel också leda till mer yrkesstolthet och
            en mer positiv framtoning för yrkesfisket. Många fler yrkesfiskare
            skulle troligen också bli intresserade av att miljöcertifiera
            sina fisken efter genomgången utbildning. Och detta är precis
            vad konsumenterna idag efterfrågar miljömärkt, uthålligt fiskad
            fisk. Regeringen bör ta initiativ till grönt kort för yrkesfiskare
            i EU. Detta bör riksdagen ge regeringen tillkänna som sin mening.
          </p>
          <head xml:id="i-8YDdV87mNswKDfsAwbYr4x" type="h2">
            Premiera hållbart fiske
          </head>
          <p xml:id="i-Lbg8FWL1Y9rPmotij2GhxA">
            Idag fördelas fiskemöjligheterna (s.k. TAC = Total Allowable
            Catch) mellan länderna baserat på historiska fångster. Det betyder
            att de som fiskat mest förr automatiskt får rätt att fiska mest
            nu. Detta system inrättades 1982 och har varit en stark bakomliggande
            orsak till dagens kritiska situation för de europeiska fiskbestånden,
            eftersom det lett till att varje land har haft ett intresse i
            att hålla uppe TAC för att sedan få så stor andel som möjligt
            till sina nationella fiskare. Vid den nya reformen bör fångstmöjligheterna
            istället fördelas efter kriterier på hållbart fiske, som hög selektivitet,
            skonsamma fiskemetoder, låg energiförbrukning, säker arbetsmiljö
            och laglydighet. Det land och de fiskare som får högst poäng på
            dessa kriterier, ska kunna få högre tilldelning av fiskemöjligheter
            än andra. Historik av illegalt fiske och bruk av icke-selektiva
            fiskemetoder ger lägre eller inga fiskemöjligheter.
          </p>
          <p xml:id="i-Mu8PMtHtackFyKRAM6d6cw">
            Utarbetandet av dessa kriterier blir givetvis en komplicerad
            process men tiden och kraften kommer inte att vara förspilld eftersom
            fiskemöjligheter enligt denna modell skulle ge varje land en rejäl
            morot att snabbt utveckla hållbara fiskemetoder. Detta bör riksdagen
            ge regeringen tillkänna som sin mening.
          </p>
          <head xml:id="i-V7YipQAfWpf7LHYw3GUJor" type="h2">
            Ursprungsmärkning av fisk och fiskprodukter
          </head>
          <p xml:id="i-SoF8M9djReGWRdjNqbZyvS">
            Den obligatoriska ursprungsmärkningen på fisk måste skärpas.
            Konsumenten ska veta var, när, hur och helst av vem fisken är
            fiskad samt ifall beståndet är i gott skick eller inte. Detta
            bör riksdagen ge regeringen tillkänna som sin mening.
          </p>
          <head xml:id="i-Q9ehddszUDBRjrgeHszgwx" type="h2">
            Ta bort subventionerna
          </head>
          <p xml:id="i-Q9L2THYbC9VKKBPAfKspEP">
            Överkapaciteten i fiskeflottan är ett stort problem. Den måste
            minskas. Direkta och indirekta subventioner i EU som håller olönsamma
            företag under armarna bör tas bort. Detta bör riksdagen ge regeringen
            tillkänna som sin mening.
          </p>
          <head xml:id="i-RNEe9e5Q7M6LxspFg821MY" type="h2">
            Kostnader för kontrollen
          </head>
          <p xml:id="i-GQzVqgSnAjau4rjHp6tDEa">
            Yrkesfiskare nyttjar en resurs som är gemensam, och samtidigt
            bekostas nödvändig administration och kontroll av fisket med skattemedel.
            Precis som andra näringsidkare i andra branscher bör kontrollavgifter
            bekostas av företaget. Större fiskeföretag bör betala en avgift
            på fiskeuttaget, som ska användas för att finansiera kostnaden
            för beståndsuppskattningar, kontroll, minskning av flottan, fortbildning,
            redskapsutveckling och andra nödvändiga åtgärder för fisket. Detta
            bör riksdagen ge regeringen tillkänna som sin mening.
          </p>
          <head xml:id="i-EuSqMWC8h888G7Uec7tK5j" type="h2">
            Extra satsning på kustfiskare
          </head>
          <p xml:id="i-G3grfTtxtKm8ZDez9XUEQx">
            Över hela Europa värnar man om sitt småskaliga kustfiske, som
            ger liv och prägel åt kustområden. För att öka de småskaliga fiskarnas
            möjligheter att försörja sig när fiskbestånden sviktar bör dessa
            ges möjlighet till fortbildning i småföretagande, förädling av
            fiskprodukter och fisketurism. Detta bör riksdagen ge regeringen
            tillkänna som sin mening.
          </p>
          <head xml:id="i-NWyPsuEH4rKJWNzcEbwbSy" type="h2">
            Inrätta marina reservat
          </head>
          <p xml:id="i-UhYRHhhV5kutHoqgwJs4in">
            Mindre än 1 procent av världshaven är skyddade från fiske. Marina
            reservat med fiskeförbud är lika viktiga för att skydda den biologiska
            mångfalden som naturreservat på land. EU bör ha ett omfattande
            nätverk av marina reservat med fiskeförbud. I de fall de ligger
            i kustområden bör de också utnyttjas som marina kunskapscentra
            riktade till allmänheten. Syftet är att öka kunskapen om havet,
            fisken och ekosystemen hos vanliga människor, och därmed respekten
            och viljan att skydda våra marina miljöer och kustnära kulturmiljöer.
            Det är nödvändigt när turismen ökar och trycket på kustnära samhällen
            och havet ökar. Det ger också ett mervärde för kustsamhällen.
            Detta bör riksdagen ge regeringen tillkänna som sin mening.
          </p>
          <head xml:id="i-JdW4soGTdirJNdyqkGqhTx" type="h2">
            Främja miljömärkning av fisk
          </head>
          <p xml:id="i-FEHPQtZqU7QoBdKY31hG4N">
            Frivilliga system för miljömärkning av fisk, som ger konsumenter
            ett mervärde och fiskaren mer betalt för större hänsyn, bör stödjas
            genom exempelvis offentlig upphandling och genom att EU bidrar
            till kontrollorganens utveckling och drift. Detta bör riksdagen
            ge regeringen tillkänna som sin mening.
          </p>
          <head xml:id="i-NuBZJjYtrza9QGN14bUaW6" type="h2">
            Genomför översyn av EU:s fiskeriavtal med tredjeland
          </head>
          <p xml:id="i-L7RuFvGdHFqSRzm1uJ6izh">
            Stor osäkerhet finns kring huruvida EU:s fiskeriavtal med fattiga
            länder är hållbara ur ekologisk och social synvinkel. I väntan
            på en bevisad positiv nettoeffekt för fiskare i de länder som
            EU har fiskeriavtal med bör inga nya avtal tecknas. Om avtal sedan
            kan tecknas ska de följa försiktighetsprincipen och ekosystemansatsen.
            EU ska inte subventionera privata fartygsägares fiske i tredjelands
            vatten. Detta bör riksdagen ge regeringen tillkänna som sin mening.
          </p>
          <head xml:id="i-R9Z2heTW3DzxteVXnZgFmf" type="h2">
            Offensiv mot svartfiske
          </head>
          <p xml:id="i-X5zzrd91XG8VK1koDGuArr">
            EU bör ta initiativ till en offensiv satsning på ett globalt
            samarbete för att få stopp på det mycket omfattande illegala fiske
            som sker världen över, inte minst i afrikanska länders vatten.
            Tekniska möjligheter finns med satelliters hjälp, men nu behövs
            också en politisk vilja att påverka bekvämlighets- nationer som
            erbjuder flaggor och okontrollerade landningshamnar. Dessutom
            ska ökad press sättas på de egna medlemsländerna som bör frånta
            fiskare som fiskat illegalt licenser och bidrag från EU. De gröna
            i EU-parlamentet har redan under den här mandatperioden föreslagit
            att insatsstyrkor som sänds till Somalias kust i syfte att agera
            mot pirater också skulle få i uppdrag att kontrollera svartfiske
            med fartyg från EU-länder. Det här vore välkommet då en av utgångspunkterna
            till konflikterna är att det lokala kustfisket konkurrerats ut
            av svartfisket.
          </p>
          <head xml:id="i-Mpv556BRjHo5VkqcrnLqdY" type="h2">
            Förbud mot utkast
          </head>
          <p xml:id="i-Lx1tvqqaGSwSq1vHf3N1Sb">
            Mycket fisk som skulle kunna ätas slängs helt i onödan. Skälen
            är flera. Denna aktivitet måste komma till ett slut. EU bör införa
            ett förbud mot utkast. Åtgärder mot utkast ska inte användas för
            att motivera högre kvoter tills det har kunnat konstateras att
            åtgärder ger effekt och effekten har kunnat uppskattas. Förbud
            mot utkast bör kombineras med en landningsplikt. Fisk som är utöver
            kvot eller under minimistorlek ska dras av kvoterna och betinga
            ett lägre pris för fiskaren.
          </p>
        </div>
        <div xml:id="i-RNWPdqRLYFyFeHKD58GuEF" type="motSignatures">
          <list xml:id="i-81tkFSfGnNdeLTmyGKYyVP">
            <item xml:id="i-2F5cD49ZQiV5pZdsJHLZf9" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-4Hqez8vcYnJhGPAtEQu1DV" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-5TdPVkKCesVtJoghmVU6uk" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-8axQ65ftmontA45ErceNeE" who="i-5QNmudGpnjjRJCTYzakn9H">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
