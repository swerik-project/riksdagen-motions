<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__349/mot_1938__fk__349-001.pdf"/>
      <div type="motHeader" xml:id="i-MztkXbnNpZCuCxiD4MgApn">
        <div type="motTitle" xml:id="i-VKn5BDQ7yiwizdVEvUhiBG"/>
        <div type="motSubmissionInfo" xml:id="i-EVFyRfdcgajN4KL7pTq7XB"/>
      </div>
      <div type="motBody" xml:id="i-Mbznn5HVHHN9DWc1gMH2gA">
        <div xml:id="i-YSqJQrs22FfFpT5St4n5Em">
          <p xml:id="i-MbTgrwefkknxQJhSCpXMBN">
            Motioner i Första kammaren, Nr 349. 7
          </p>
          <p xml:id="i-SCr6qrAqV3yMptyXZMEupt">
            Nr 349.
          </p>
          <p xml:id="i-7FF5kYQuRPyW8YZsyTyAxN">
            Av herr Nordborg, i anledning av Kungl. Maj:ts proposition med
            förslag till lag om semester m. m.
          </p>
          <p xml:id="i-u5G4PsktsXgQ3eiobsAfW">
            Med proposition nr 286 har Kungl. Maj:t framlagt förslag till
            lag om semester m. m., i vilken lag jämväl sjömännens semesterförhållanden
            äro avsedda att regleras. Det torde icke kunna förnekas, att mycket
            stora svårigheter resa sig, då det gäller att söka generellt lösa
            hithörande spörsmål genom lagbe- stämmelser, som komma att förorsaka
            näringslivet stora kostnader. Den uppfattningen har också i markerad
            grad uttalats, att reglerandet av semesterfrågan, som intimt sammanhänger
            med arbetstagarnas löneför- måner, bör vara överlämnad åt avtalsfriheten,
            utan ingripande av tvångs- lagstiftning. Det lärer dessutom icke
            vara möjligt att genomföra en allmän lagstiftning, som är anpassad
            efter olikartade behov med hänsyn till semesterns ändamål, att
            bereda vila och rekreation. Ur allmän eko- nomisk synpunkt skulle
            förslaget även medföra mycket allvarliga kon- sekvenser. Utan
            att närmare ingå på de sålunda uttalade allmänna erinringarna
            mot lagförslaget, må emellertid framhållas, att beträffande en
            närings- gren, nämligen sjöfarten, sådana särskilda synpunkter
            göra sig gällande, att sjömännen under alla omständigheter böra
            undantagas från en all- män semesterlags tillämpning och att om
            deras semesterfråga skall bliva föremål för lagstiftning, så bör
            densamma behandlas för sig efter ingå- ende utredning av därtill
            utsedda sakkunniga. Den av 1936 års semester- sakkunniga verkställda
            utredningen rörande sjöfolkets semester måste anses mycket bristfällig.
            Då bland de sakkunniga icke heller funnits någon, som varit närmare
            förtrogen med arbetsförhållandena inom sjö- farten, kan den ofullständiga
            undersökning som skett ej vara till fyllest. Att vissa representanter
            för av förslaget berörda parter under hand till- sports i samband
            med utredningen kan heller icke anses tillräckligt. Till utveckling
            av ovanberörda synpunkter må anföras följande: Alltsedan den första
            internationella arbetskonferensen år 1919 har det rått en överensstämmande
            uppfattning därom, att sjöfartsfrågorna icke böra sammankopplas
            med frågor rörande industrien. Denna tudelning har sin grund i
            starka sakskäl, något som även föranlett, att man i de flesta
            länder har en speciell lagstiftning på sjöfartens område, icke
            minst
          </p>
          <pb facs="riksdagen-motions-pdf/data/1938/mot_1938__fk__349/mot_1938__fk__349-002.pdf"/>
          <p xml:id="i-AKYBjUVsogm563bPsKEbVU">
            8 Motioner i Första kammaren, Nr 349.
          </p>
          <p xml:id="i-Ecqd9wDQ2izquEdP8WnL9K">
            då det gäller spörsmål av social natur. Den omständigheten att
            det i vårt land befunnits lämpligt, att med hänsyn till sjömännens
            1 förhål- lande till andra arbetstagare säregna arbetsvillkor
            genomföra särskild lagstiftning i olika avseenden insågo även
            1936 års semestersakkunniga innebära ett starkt skäl för att även
            beträffande lagstiftningen angående semester särställa sjömännen.
            Kommerskollegium och socialstyrelsen hade också i sitt yttrande
            över 1936 års sjöarbetstids- och bemannings- sakkunnigas förslag
            till lag om semester för sjömän för sin del uttalat, att frågan
            om semester för sjömän å sjögående fartyg vore av så spe- ciell
            natur, att densammas reglerande genom en särskild författning
            vore väl motiverad. Socialstyrelsen har märkligt nog sedermera
            frånträtt denna sin uppfattning, medan kommerskollegium fortfarande
            i sitt ytt- rande över berörda betänkande uttalat sin tvekan om
            lämpligheten av att utsträcka den allmänna semesterlagen till
            sjöfartsnäringen eller att en sådan lag går längre än till de
            förmåner i semesterhänseende, som i den år 1936 antagna internationella
            konventionen rörande semester för sjömän föreslagits. Denna tvekan
            har emellertid egendomligt nog icke föranlett kollegium att förorda
            en särlagstiftning för sjöfolket. Kollegii uttalande är dock på
            denna punkt icke enhälligt. Avvikande mening har uttalats av det
            kommerseråd, som härutinnan representerat den största sakkunskapen,
            nämligen chefen för kollegii sjöfartsbyrå, som för- menat, att
            anledning förefunnits för de båda ämbetsverken att vidhålla sitt
            ovanberörda uttalande därom, att frågan om semester för sjömän
            å sjögående fartyg vore av så speciell natur, att ett inordnande
            av den- samma i en särskild författning vore väl motiverat. Som
            skäl för vår åsikt att sjömännens semesterfråga icke kan bedömas
            efter samma grunder och på samma sätt som för en i land bosatt
            per- son, kan även anföras, att industriarbetaren är mestadels
            sysselsatt med arbete å en fast arbetsplats. Sjömannens arbetsplats,
            d. v. s. fartyget, är ständigt i rörelse, besöker mycket ofta
            utländska hamnar och angör mera sällan, kanske aldrig, sjömannens
            hemort. Enbart dessa förhållan- den skapa synnerligen stora svårigheter
            vid ordnandet av semester för de ombordanställda. Vidare är sjömannens
            anställning icke av den sammanhängande art som industriarbetarens.
            Sjömännen växla ofta anställning, särskilt de som tillhöra manskapet.
            Mellan anställningarna går han en längre eller kortare tid arbetsledig
            i land. Då fartyget regelbundet tages ur trafik för klassificering
            eller för reparation och underhåll i övrigt, avmönstras mestadels
            besättningen. Avmönstringar vid uppläggningar av fartyg i anledning
            av att fartygen ej kunna erhålla laster äro särskilt för tramp-
            fartygen mycket vanliga. En sjöman tillhörande manskapsgrad uttager
            också mera sällan sin semester. Då uppehållen i svenska hamnar
            ofta är av kort varaktighet föredrager han att utbyta ledigheten
            mot semes-
          </p>
          <pb facs="riksdagen-motions-pdf/data/1938/mot_1938__fk__349/mot_1938__fk__349-003.pdf"/>
          <p xml:id="i-7x5rFSWBC8CQ1EerEBKdiD">
            Motioner i Första kammaren, Nr 349. 9
          </p>
          <p xml:id="i-VXdnECj3CvnumpgcyjnzWh">
            terersättning, enär han eljest skulle, åtminstone å fartyg i
            utrikes fart, nödgas gå arbetslös under avsevärd tid. På grund
            av dessa omständig- heter blir semesterfrågan för sjömännen i
            mera markerad grad en löne- fråga än för industriarbetarna. Rekreationssynpunkten
            kommer att stå i andra rummet. Kostnadsfrågan gestaltar sig även
            för sjöfarten oförmånligare än för industrien. På grund av bl.
            a. arbetstids- och bemanningsföreskrifter erfordras alltid ett
            bestämt antal ombordanställda å fartygen, varför redaren städse
            måste anställa vikarier för att kunna hålla fartygen i gång. Dessa
            nu angivna förhållanden böra enligt vårt förmenande utgöra skäl
            för att sjömännens semesterfråga och de med dess lösande förenade
            kostnader göras till föremål för en allsidig utredning, innan
            lagbestäm- melser i ämnet fastställas. En semesterlagstiftning
            för sjöfarten här i landet bör dessutom icke ske utan hänsynstagande
            till motsvarande lagstiftning i med den svenska sjöfarten konkurrerande
            länder. Av de hänvisningar beträffande utländsk lagstiftning,
            som förekomma i propositionen, framgår att åtskilliga sjö- fartsstater
            icke hava frågan angående semester för sjömän reglerad i lag,
            samt att i de länder, där lagbestämmelser finnas, föreskrifterna
            om semesterns längd icke äro så långt gående som de nu föreslagna.
            De praktiska följderna av ett genomförande av det föreliggande
            lagförslaget måste med nödvändighet bliva, att de svenska fartygens
            oförmånliga konkurrensläge ytterligare skulle komma att skärpas.
            Ät denna del av frågan har ej ägnats tillräcklig uppmärksamhet,
            vilket är att beklaga så mycket mer som den internationella arbetsbyrån,
            enligt vad ovan redan nämnts, under år 1936 antagit en internationell
            konvention för sjöfolks semester. Till denna konvention har man
            nu icke ansett sig böra taga hänsyn, fastän den förberetts å en
            internationell sjöfartskonferens i Geneve, bestående av uteslutande
            sjöfartsexperter, och sedermera be- handlats och antagits å en
            av internationella arbetsbyråns särskilda sessioner för sjöfartsfrågor,
            varest även sakkunniga representanter för regeringar och sjöfart
            från olika länder varit närvarande. Det är ett obestridligt faktum,
            att sjöfarten i högre grad än någon annan näring är beroende av
            den internationella konkurrensen. Rege- ringen har även i annat
            sammanhang framhållit sjöfartens starka bero- ende av den utländska
            konkurrensen och att liknande skäl torde allt- jämt mana till
            viss försiktighet. Nu tas emellertid avsteg från den så- lunda
            uttalade uppfattningen genom att föreslå en lag för sjöfarten,
            som i vissa huvudpunkter innehåller betydligt strängare föreskrifter
            än de i konventionen inrymda. Slutligen får jag framhålla, att
            det med hänsyn till nu gällande avtals- Bihang till riksdagens
            protokoll 1938. 3 saml. Nr 346—3651. 2
          </p>
          <pb facs="riksdagen-motions-pdf/data/1938/mot_1938__fk__349/mot_1938__fk__349-004.pdf"/>
          <p xml:id="i-DrDV4g2hekz42VpPrF5Zrr">
            10 Motioner i Första kammaren, Nr 349.
          </p>
          <p xml:id="i-PrHArRb1bpPZkpb88PA1ea">
            bestämmelser rörande semester för sjömän icke är behövligt att
            i detta ärende gå så brådstörtat till väga, som nu föreslås. Under
            åberopande av vad sålunda anförts får jag hemställa, att, försåvitt
            riksdagen skulle antaga en lag om semes- ter, från dess tillämpning
            måtte undantagas arbetstagare anställda å fartyg.
          </p>
          <p xml:id="i-9AbHvKmMTeCPR68kX7Vpq3">
            Stockholm den 14 maj 1938. O. 4. Nordborg.
          </p>
        </div>
      </div>
    </body>
  </text>
</TEI>
