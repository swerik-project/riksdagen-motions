<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-02095">
  <teiHeader>
    <fileDesc>
      <titleStmt>
        <title>Friluftspolitisk motion</title>
        <author corresp="i-PAgTpr3nkZRPEoiqjPKQAf">av Amanda Lind m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2095 av Amanda Lind m.fl. (MP)</title>
          <idno type="rdwebb">HA022095</idno>
          <rs type="number">2095</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA022095/text</ref>
          <ref type="dokument_url_html">https://data.riksdagen.se/dokument/HA022095</ref>
          <ref type="dokumentstatus_url_xml">https://data.riksdagen.se/dokumentstatus/HA022095</ref>
          <ref type="pdf">https://data.riksdagen.se/fil/6686298B-D91E-42D0-8E92-0F25C037A570</ref>
          <ref type="docx">https://data.riksdagen.se/fil/4DCB7062-E51E-4126-8FE2-40273E78B8D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2yE4ty4stKNd6dGtKrADLo" type="signed"/>
        <correspContext corresp="i-2yE4ty4stKNd6dGtKrADLo">
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-FDkKvDMncsBnE8nzn8d1Re"/>
          <note type="signatory" corresp="i-DAzwuDmrMCAk4CXBrm86y5"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction type="submitted" xml:id="i-StNeXf3gsF1RHYuovUo5HG">
          <date when="2022-11-23"/>
          <time when="13:40:24"/>
        </correspAction>
        <correspAction type="reviewed" xml:id="i-2YKDjtf5m2dK7NJ81mikPu">
          <date when="2022-11-23"/>
          <time when="19:05:21"/>
        </correspAction>
        <correspAction type="referred" xml:id="i-Dr8WnN7aPX8vULS7TjaPcM">
          <date when="2022-12-01"/>
        </correspAction>
        <correspAction type="assigned" xml:id="i-Lt79EECXKufzSjWLcsPGY9">
          <date when="2023-10-18"/>
          <time when="09:08:02"/>
        </correspAction>
        <correspContext corresp="i-Lt79EECXKufzSjWLcsPGY9">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-Cva6EqLwNMPETqsddmjvi2"/>
        <correspContext corresp="i-Cva6EqLwNMPETqsddmjvi2">
          <ref type="uppgift">2022/23:CU12</ref>
          <ref type="ref_dok_id">HA01CU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KP4CPJXGnYnAaTQ8TuNmqo"/>
        <correspContext corresp="i-KP4CPJXGnYnAaTQ8TuNmqo">
          <ref type="uppgift">2022/23:KrU1</ref>
          <ref type="ref_dok_id">HA01KrU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CKwDkBSAZGi98mVutibTmy"/>
        <correspContext corresp="i-CKwDkBSAZGi98mVutibTmy">
          <ref type="uppgift">2022/23:KrU11</ref>
          <ref type="ref_dok_id">HA01KrU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU11</ref>
          <ref type="ref_dok_titel">Idrott- och friluftslivsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RCcpQVxenQvF9WcwpyPSEk"/>
        <correspContext corresp="i-RCcpQVxenQvF9WcwpyPSEk">
          <ref type="uppgift">2022/23:MJU15</ref>
          <ref type="ref_dok_id">HA01MJU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU15</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9RaRYKt1KSYmYRuQC2PeBs"/>
        <correspContext corresp="i-9RaRYKt1KSYmYRuQC2PeBs">
          <ref type="uppgift">2022/23:MJU17</ref>
          <ref type="ref_dok_id">HA01MJU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU17</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NrVuJCaRkcZNR87nHz4o1t"/>
        <correspContext corresp="i-NrVuJCaRkcZNR87nHz4o1t">
          <ref type="uppgift">2022/23:SfU10</ref>
          <ref type="ref_dok_id">HA01SfU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU10</ref>
          <ref type="ref_dok_titel">Socialavgifter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3BU2cpg2D3myDjkuRCxDbB"/>
        <correspContext corresp="i-3BU2cpg2D3myDjkuRCxDbB">
          <ref type="uppgift">2022/23:UbU6</ref>
          <ref type="ref_dok_id">HA01UbU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU6</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2095 av Amanda Lind m.fl. (MP) Friluftspolitisk motion</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-TMd1FpNSiGNRQZs61iAM7J">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-NSkEGKz8Wd3j1EvGWzN6Pz">
              Riksdagen ställer sig bakom det som anförs i motionen om att
              utveckla arbetet med de friluftspolitiska målen och tillkännager
              detta för regeringen.
            </item>
            <item sortKey="Yrkande 2" xml:id="i-GTV3USsKJRMw3fyykwLB8i">
              Riksdagen ställer sig bakom det som anförs i motionen om att
              värna och stärka skyddet av den tätortsnära naturen och tillkännager
              detta för regeringen.
            </item>
            <item sortKey="Yrkande 3" xml:id="i-5ibngfWGAADMo1j8koGat9">
              Riksdagen ställer sig bakom det som anförs i motionen om att
              ge samtliga av landets länsstyrelser i uppdrag att, i samarbete
              med kommunerna, ta fram handlingsplaner för den tätortsnära naturen
              och tillkännager detta för regeringen.
            </item>
            <item sortKey="Yrkande 4" xml:id="i-NvaNwqYVmcmTZ9s5wGDL2T">
              Riksdagen ställer sig bakom det som anförs i motionen om att
              ge samtliga av landets länsstyrelser i uppdrag att inrätta friluftssamordnare
              och tillkännager detta för regeringen.
            </item>
            <item sortKey="Yrkande 5" xml:id="i-5en6QxHLh7eeRBFSvwMcK2">
              Riksdagen ställer sig bakom det som anförs i motionen om att
              skydda mer natur och inrätta fler nationalparker och tillkännager
              detta för regeringen.
            </item>
            <item sortKey="Yrkande 6" xml:id="i-JhnW4kRVfnjVTucFcwjwuP">
              Riksdagen ställer sig bakom det som anförs i motionen om att
              öka naturhänsynen i skogsbruket och tillkännager detta för regeringen.
            </item>
            <item sortKey="Yrkande 7" xml:id="i-R6P3Z5emF2b84R95vGfdy8">
              Riksdagen ställer sig bakom det som anförs i motionen om att
              fortsätta tillgängliggöra friluftsområden för friluftsliv och
              besöksnäring, bl.a. genom att rusta upp och underhålla vandringsleder
              och raststugor, och tillkännager detta för regeringen.
            </item>
            <item sortKey="Yrkande 8" xml:id="i-KmheXD4LB4C5HebWv5vDJv">
              Riksdagen ställer sig bakom det som anförs i motionen om att
              värna allemansrätten och öka informationen och stärka dialogen
              kring densamma och tillkännager detta för regeringen.
            </item>
            <item sortKey="Yrkande 9" xml:id="i-BzzDCTggR2HHm1MiJFrSmd">
              Riksdagen ställer sig bakom det som anförs i motionen om att
              alla barn ska ha tillgång till Sveriges natur och tillkännager
              detta för regeringen.
            </item>
            <item sortKey="Yrkande 10" xml:id="i-UqWHV59RgBfA11AgVH4cpe">
              Riksdagen ställer sig bakom det som anförs i motionen om att
              ta till vara friluftslivet som en pedagogisk resurs i alla skolformer
              och tillkännager detta för regeringen.
            </item>
            <item sortKey="Yrkande 11" xml:id="i-4J6VaorbdXrGxTycGvkdkJ">
              Riksdagen ställer sig bakom det som anförs i motionen om att
              ge Skolverket i uppdrag att ansvara för det nationella målet ”Ett
              rikt friluftsliv i skolan” och tillkännager detta för regeringen.
            </item>
            <item sortKey="Yrkande 12" xml:id="i-PWYFLrQBZiv9vbLpUFVFST">
              Riksdagen ställer sig bakom det som anförs i motionen om att
              stärka friluftslivets roll i regional utveckling och samhällsplanering
              och tillkännager detta för regeringen.
            </item>
            <item sortKey="Yrkande 13" xml:id="i-V6onJ9oDSMQHE8djbmpnTv">
              Riksdagen ställer sig bakom det som anförs i motionen om att
              öka anslaget till friluftslivsorganisationerna och tillkännager
              detta för regeringen.
            </item>
            <item sortKey="Yrkande 14" xml:id="i-9jJZw8TjdZjtnnpPTtjNW9">
              Riksdagen ställer sig bakom det som anförs i motionen om att
              det undantag i socialavgiftslagen för ledarersättningar som gäller
              för medlemmar i Riksidrottsförbundet även ska gälla friluftsorganisationerna,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-VKfiu6bBq7BApE3u5sTTHy">
            Motivering
          </head>
          <p xml:id="i-HGnDKLLuDRNJsnrzhBiVgd">
            Friluftstrenden är stark i Sverige. Den ger jobb i hela landet
            och ser till att fler människor får komma ut och njuta av vår
            fantastiska natur. Det är bra för hälsan att komma ut och röra
            på sig, en motvikt till dagens stillasittande. Vi tycker att det
            är oerhört viktigt att fler får möjlighet komma ut i naturen.
            Kunskaper om naturen och möjligheten att vistas i den ger förutsättningar
            för ett livslångt positivt välbefinnande. Naturens starkaste skydd
            är också människorna som älskar den.
          </p>
          <p xml:id="i-7XSu4hKXdgTXAWUEShznb2">
            Tyvärr ser vi idag att det är stor skillnad mellan olika grupper
            i hur mycket man kommer ut i naturen; bakgrund och ekonomi spelar
            en viktig roll. Det finns en ”natur­klyfta”. Sedan de friluftspolitiska
            målen kom på plats 2012 har mycket förändrats i vår omvärld. Stillasittandet
            hos barn ökar och vi har en tilltagande psykisk ohälsa. Barn och
            unga tillbringar nu 70 procent av sin vakna tid stillasittande
            och andelen barn som vistas varje dag i naturen har minskat från
            78 procent 2003 till 49 procent 2019. Att vända denna utveckling
            är nödvändigt, både för enskilda barns och ungas välmående och
            för samhället som helhet. Ett aktivt friluftsliv är en sak som
            kan motverka dessa tendenser och därmed bidra till stora samhällsvinster.
            Förutom att vi mår bättre av fysisk aktivitet och den sociala
            kontakt som följer med friluftslivsaktiviteter, så har själva
            naturupp­levelsen i sig en positiv inverkan på vår hälsa. Det
            finns vetenskapligt stöd för att ute­vistelse och naturupplevelser
            leder till en minskning av både psykisk utmattning och stress,
            samtidigt som det kan stärka vår självkänsla och vår kognitiva
            förmåga.
          </p>
          <p xml:id="i-ECNCaaHvPhnp8Ro6tSkQke">
            År 2020 beslutade kulturutskottet att genomföra en politisk uppföljning
            av de friluftspolitiska målen. Våren 2021 fastslogs att uppföljningen
            skulle inriktas mot fyra av målen: Allemansrätten, Attraktiv tätortsnära
            natur, Tillgång till natur för friluftsliv samt Ett rikt friluftsliv
            i skolan. Uppföljningen färdigställdes våren 2022 (2021/22:RFR9).
            Den visade att det finns behov av att stärka friluftspolitiken
            inom flera områden.
          </p>
          <p xml:id="i-KPQuguJjMpUUD5FKNAfsfV">
            Miljöpartiet har i regering drivit på för att främja grönområden
            och tätortsnära natur, stöttat arbetet med marin pedagogik, sänkt
            momsen på naturguidning, genomfört mass­iva satsningar på skydd
            och skötsel av värdefull natur, satsat på upprustning av leder
            och friluftsområden samt höjt anslaget till friluftsorganisationerna.
            Nu behöver fler steg tas för att stärka allas tillgång till friluftslivet.
          </p>
          <head type="h2" xml:id="i-Wr6WD5Qd4VyERysv71Z3FR">
            Utveckla arbetet med de friluftspolitiska målen
          </head>
          <p xml:id="i-PWXc3Q6KYuiSaBbM7prGzC">
            Riksdagens uppföljning visar att det råder en stor samstämmighet
            bland berörda aktörer om vikten av de friluftspolitiska målen
            och att de är en förutsättning för arbetet med friluftspolitikens
            genomförande. Samtidigt är man också överens om att målen är delvis
            överlappande och oprecisa och att vissa aspekter saknas. Vid Naturvårdsverkets
            senaste uppföljning av friluftspolitiken 2019 bedömdes tre av
            tio mål som oklara på grund av otillräckliga data. Tillgång till
            relevant statistik är avgörande för att kunna uttala sig om målen
            och deras utveckling över tid. Riksdagens uppföljning betonar
            vikten av att målen behöver bli kvantifierbara och tidssatta samt
            anser att regeringen bör initiera ett utvecklingsarbete hos berörda
            myndigheter för att förbättra statistik och underlag. Miljöpartiet
            instämmer med detta och föreslår att riksdagen tillkännager detta
            för regeringen.
          </p>
          <head type="h2" xml:id="i-NVA8L2QAsh8fXKVKgXewRA">
            Värna den tätortsnära naturen
          </head>
          <p xml:id="i-E3HVfLJqdhorkg5JQooSjS">
            Grundförutsättningarna för ett rikt friluftsliv handlar om att
            det finns tillgång till natur, att den är lättillgänglig och att
            den håller god kvalitet. Enligt Naturvårdsverket bor 87 % av Sveriges
            befolkning i tätorter och en stor del av friluftslivet utövas
            till vardags i det tätortsnära natur- och kulturlandskapet. Det
            område som har störst potential att främja friluftslivet i vardagen
            är ett grönområde som ligger nära, som är lätt att ta sig till
            och som är trivsamt att vara i.
          </p>
          <p xml:id="i-YTdQFFcKJeJapnqUqgLmyF">
            Samtidigt finns en risk att tätortsnära natur försvinner till
            förmån för bebyggelse och annan markanvändning. Dessutom utsätts
            den befintliga tätortsnära naturen för högre tryck på grund av
            ökad inflyttning till tätorterna. Endast en mindre del av den
            tätortsnära naturen är idag skyddad. Miljöpartiet vill att anslagen
            till skydd av tätortsnära natur ökar.
          </p>
          <p xml:id="i-UwjANhUQ9gUJ5F9dGvcnuP">
            Länsstyrelserna i de tre storstadslänen har fått i uppdrag av
            regeringen att ta fram handlingsplaner för tätortsnära natur.
            Naturvårdsverket har föreslagit att alla län bör få i uppdrag
            att ta fram dylika handlingsplaner/‑program, i samverkan med kommunerna.
            Miljöpartiet förordar ett sådant uppdrag.
          </p>
          <head type="h2" xml:id="i-26a5R48r2D9am555H5URZF">
            Skydda mer värdefull natur och vårda befintlig natur och naturområden
          </head>
          <p xml:id="i-8FcwE2gaDQVkKRFH4argsA">
            För ett levande friluftsliv behöver det finnas tillgång till
            orörd natur och skyddade om­råden, som nationalparker och naturreservat.
            Miljöpartiet har genomfört stora satsningar i regering för att
            öka skyddet av natur i statsbudgeten och ökat takten i arbetet
            med nya och utvidgade naturreservat. Nu med den nya regeringen
            minskas dessa anslag, vilket innebär ett stort bakslag både för
            miljö‑, natur- och friluftslivspolitiken. Vi förordar ökade budgetposter
            och fortsatt ambitiöst arbete här. Vi vill också se en bred övergång
            till moderna, hyggesfria metoder inom skogsbruket och stopp för
            jättekalhyggen. Landskapets naturvärden kan inte upprätthållas
            med ett fåtal isolerade öar av skyddad natur; naturhänsynen i
            hela skogslandskapet måste öka.
          </p>
          <head type="h2" xml:id="i-LskQ3Dp3xuAD1fQ57tADts">
            Värna och öka kunskap om allemansrätten
          </head>
          <p xml:id="i-Te2BtED1QSBRMhFfZvdZDL">
            Riksdagens övergripande mål för friluftslivspolitiken är att
            stödja människors möjligheter att vistas ute i naturen och utöva
            friluftsliv där allemansrätten är en grund för friluftslivet.
          </p>
          <p xml:id="i-FBhpWcEo4oPPso3nRBjdjZ">
            Vi vill slå vakt om allemansrätten som den ser ut idag och stärka
            informationen om vår svenska allemansrätt. Naturvårdsverket menar
            att kunskapen om allemansrätten är god, men att många personer
            samtidigt agerar på felaktigt sätt när de vistas i naturen. Yngre
            samt utrikes födda personer har generellt lägre kunskap om allemansrätten.
            Här ser vi i Miljöpartiet behov av stärkt dialog och kompetensutveckling
            kring allemans­rätten samt vikten av att värna det organiserade
            friluftslivet, som bidrar till att förmedla kunskap om allemansrätten
            samt omsätta den i praktiken.
          </p>
          <p xml:id="i-6o16fU7sG3fpyvgYwNvwTf">
            Vi ser också att mer digital information skulle behövas för att
            underlätta för bättre dialog mellan friluftslivet och markägare.
            Skogsstyrelsen har fått i uppdrag att kartlägga skogens sociala
            värden. Det kommer att vara en viktig rapport att följa upp.
          </p>
          <head type="h2" xml:id="i-XJ2xcjuTyKy89udyP69ivu">
            Stärk friluftslivet i skolan
          </head>
          <p xml:id="i-Pr7pGhGJTccnUWG7TDbEM4">
            Särskilt oroväckande är att målet om ”Ett rikt friluftsliv i
            skolan” har utvecklats negativt de senaste åren. Genom skolan
            kan alla barn i Sverige ges en likvärdig möjlighet att pröva på
            trygga friluftsaktiviteter och skapa sig en livslång relation
            till naturen och till den kravlösa vistelse som många upplever
            där.
          </p>
          <p xml:id="i-YRNNRwC1BRzB47SaMFuLDv">
            Av riksdagens uppföljning framgår att det finns en problematik
            i att Naturvårds­verket ansvarar för målet, samtidigt som man
            varken har väglednings- eller tillsynsrätt när det gäller skolan.
            Dessutom saknar såväl Skolverket som Skolinspektionen instruk­tioner
            vad gäller friluftsliv i skolan. Många lärare saknar även tillräckliga
            kunskaper och kompetens för att undervisa i friluftsliv. I de
            läro- och kursplaner som träder i kraft hösten 2022 befaras friluftslivet
            i grundskolan att försvagas, exempelvis att allemans­rättens ställning
            kommer att försvagas i ämnet idrott och hälsa. Vi förordar att
            Skolverket får ett tydligt uppdrag att ansvara för det nationella
            målet ”Ett rikt friluftsliv i skolan” och tillkännager detta för
            regeringen.
          </p>
          <p xml:id="i-34XALPieh4bj9miUa4BFEh">
            Det är viktigt att ta tillvara friluftslivet som en pedagogisk
            resurs. Friluftsliv i skolan erbjuder utmaningar och möjligheter
            där elever kan träna kreativitet, samarbete och problemlösningsförmåga.
            Det är också en ingång till att diskutera och lära mer om naturen
            och om hur vi använder jorden och dess resurser. Rörelse och motion
            är dess­utom bra för både hälsan och elevers lärande.
          </p>
          <p xml:id="i-QfNAM6b7D8wzqGC7bj8nMy">
            Att skolan ger alla elever erfarenhet av att vara ute i skog
            och mark är också avgörande för att ge alla barn och ungdomar
            kunskaper och erfarenheter för att självständigt kunna röra sig
            i naturen och ta del av friluftslivets möjligheter. I dagsläget
            finns friluftsliv enbart med som mål i läroplanen inom ämnet idrott
            och hälsa, men ett kollegialt ämnes­övergripande samarbete inom
            området vore lämpligt. Friluftsliv har en tydlig koppling till
            bland annat miljöfrågor, hållbar utveckling, biologisk mångfald
            och klimat som alla finns med som mål inom andra ämnen. Ett kollegialt
            samarbete ger möjlighet till ökad måluppfyllelse och förbättrar
            elevernas lärande.
          </p>
          <p xml:id="i-KaKbaxv9kdmw2zP2gh8STX">
            Alla barn och elever i Sverige får lära sig om allemansrätten
            i skolan. Det är en grundförutsättning för friluftslivet, allemansrätten
            finns inskriven i regeringsformen och är en nationalsymbol för
            Sverige. Allemansrätten ger oss kunskap om både rättigheter och
            skyldigheter i vårt umgänge med naturen. För Miljöpartiet är det
            viktigt att alla barn och elever i alla skolformer lär sig vad
            allemansrätten är genom att använda sig av den i lärande om hållbarhet,
            natur och friluftsliv.
          </p>
          <head type="h2" xml:id="i-T4Dk4Bjm3C83Sarsyiktvd">
            Stärk friluftslivets roll i regional utveckling och samhällsplanering
          </head>
          <p xml:id="i-BYP75LBAmmXfBGZkPc2bZE">
            Statistik från SCB visar att friluftslivet ökade kraftigt under
            pandemin. 52 procent av befolkningen i Sverige var ute i skog
            och mark varje vecka under 2021. Det är en ökning från 33 % 2019,
            före pandemin. Även utländska besökare uppskattar den svenska
            naturen. Detta innebär totalt sett ett ökat tryck såväl på guidade
            naturupplevelser och det organiserade friluftslivet som på själva
            naturområdena. För utveckling av hållbar besöksnäring är klok
            förvaltning och planering av värdefull natur och friluftsområden
            en grundförutsättning.
          </p>
          <p xml:id="i-U91tnX4WKVexeLJ4uLJQgX">
            Av riksdagens uppföljning framgår att det saknas statistik och
            uppföljning av hur många län som arbetar med att kartlägga naturlandskapen
            och områden som lämpar sig för friluftsliv. Knappt 60 % av kommunerna
            har en översiktsplan med ett avsnitt om friluftsliv eller ett
            planeringsunderlag om grön- eller blåstruktur för hela eller delar
            av kommunen.
          </p>
          <p xml:id="i-WosKdxVuE941tUYEfFaz7t">
            Miljöpartiet vill se att varje länsstyrelse tar fram planer för
            friluftslivet samt att det inrättas friluftssamordnare i varje
            län. Vi vill också se ett stärkt arbete för anläggningar för idrott
            och aktiviteter för rörelse och friluftsliv, vilket vi utvecklar
            i en annan motion.
          </p>
          <head type="h2" xml:id="i-FFVXEkkCSXVNekh4mePPUW">
            Stärk friluftsorganisationerna
          </head>
          <p xml:id="i-3FJpubotZeZ5N5y4fmUdPd">
            Friluftsorganisationerna spelar en mycket viktig roll för att
            fler människor ska komma ut i naturen. De ideella friluftsorganisationerna
            inom Svenskt Friluftsliv omfattar 1,6 miljoner medlemskap, varav
            runt 300 000 är barn och ungdomar. Tillsammans består de av närmare
            7 000 lokala och regionala föreningar, som bidrar med gemenskap,
            kunskap och friluftsaktiviteter över hela landet.
          </p>
          <p xml:id="i-5kEB45yBc2KjxiEyQR94RA">
            Under förra mandatperioden har Miljöpartiet i regering nära dubblerat
            det statliga anslaget till friluftsorganisationerna – från 50
            till 100 miljoner kronor årligen. Detta skulle behöva utökas ytterligare
            för att den omfattande ledarledda verksamheten ska kunna nå ut
            till ännu fler och fortsätta överbrygga naturklyftan. Av riksdagsuppföljningen
            fram­går det att Svenskt Friluftslivs fördelning av statsbidrag
            till friluftsorganisationer fungerar på ett bra sätt, inte minst
            eftersom man prioriterar satsningar för att uppfylla de tio friluftspolitiska
            målen samt friluftsovana grupper.
          </p>
          <p xml:id="i-UTntNgDjzDmRKH6cwQ1PoZ">
            Vi vill också jämna ut skillnaderna mellan friluftsliv och idrott
            när det gäller sociala avgifter. Idag finns ett undantag i socialavgiftslagen
            som innebär att organisationer som är medlemmar i Riksidrottsförbundet
            kan engagera ledare upp till ett halvt basbelopp utan att behöva
            betala sociala avgifter för ledarens ersättning. Detta undantag
            gäller inte för de friluftsorganisationer som inte är medlemmar
            i Riksidrottsförbundet. Här menar vi att friluftslivsorganisationerna,
            som genomför likvärdiga ledarledda aktiviteter och som tydligt
            bidrar till folkhälsan, bör åtnjuta samma undantag som medlemmarna
            i Riksidrottsförbundet.
          </p>
          <p xml:id="i-D1UwTBxy7jGcQrWApSS6GB">
            Sammantaget bidrar friluftslivet till en positiv miljömässig,
            social och ekonomisk samhällsutveckling. Den uppföljning av friluftspolitiken
            som kulturutskottet initierade förra mandatperioden, tillsammans
            med Naturvårdsverkets utvärdering från 2019, utgör en mycket god
            grund för regeringen att föreslå hur friluftspolitiken kan stärkas
            framöver så att den bättre svarar mot dagens samhällsutmaningar
            och möjligheter. Sverige har allt att vinna på att friluftslivets
            många samhällsvärden bättre tas tillvara.
          </p>
        </div>
        <div type="motSignatures">
          <list>
            <item xml:id="i-HgB1wHFgragRygMfEwM78F" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-GYhapdif6Hqwxq9DDfUNBw" who="i-9N94VnavhL9irJidF3qceM">
              Katarina Luhr (MP)
            </item>
            <item xml:id="i-Vi9gu78QhMfA54pYdvfBCm" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-FyFYd59iNiVQVE3S8yaHjy" who="i-FDkKvDMncsBnE8nzn8d1Re">
              Emma Nohrén (MP)
            </item>
            <item xml:id="i-34GyfNzm9nPVgvwTusCA6S" who="i-DAzwuDmrMCAk4CXBrm86y5">
              Elin Söderberg (MP)
            </item>
            <item xml:id="i-Ehd8RfAqUTt4K876CbqNzN" who="i-X9jqcGenibr5tWEbnZgddm">
              Annika Hirvonen (MP)
            </item>
          </list>
        </div>
      </div>
    </body>
  </text>
</TEI>
