<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199394-UU-00621">
  <teiHeader>
    <fileDesc>
      <titleStmt>
        <title>Krimtatarerna</title>
        <author corresp="i-Xq3Hwkp78vmDSRimdWMTjs i-Xq3Hwkp78vmDSRimdWMTjs">av Peeter Luksep (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Krimtatarerna</title>
          <idno type="rdwebb">GH02U621</idno>
          <rs type="number">U621</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GH02U621/text</ref>
          <ref type="dokument_url_html">http://data.riksdagen.se/dokument/GH02U621</ref>
          <ref type="dokumentstatus_url_xml">http://data.riksdagen.se/dokumentstatus/GH02U621</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xq3Hwkp78vmDSRimdWMTjs</idno>
            <name>Peeter Luksep</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Xq3Hwkp78vmDSRimdWMTjs</idno>
            <name>Peeter Luksep </name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NdsTaBDBCsp8fB74nNZUVX" type="signed"/>
        <correspContext corresp="i-NdsTaBDBCsp8fB74nNZUVX">
          <note type="signatory" corresp="i-Xq3Hwkp78vmDSRimdWMTjs"/>
          <note type="signatory" corresp="i-Xq3Hwkp78vmDSRimdWMTjs"/>
        </correspContext>
        <correspAction type="referral" xml:id="i-HJUXfU6puSPiGHA5wnaTqo">
          <date when="1994-02-09"/>
        </correspAction>
        <correspAction type="dismissal" xml:id="i-FvLQ7f6hGyGURwzzWL5iFF">
          <date when="1994-02-08"/>
        </correspAction>
        <correspAction type="submission" xml:id="i-FQ5g1mSr6PAHG3eu3DoKB7">
          <date when="1994-01-25"/>
        </correspAction>
        <correspAction type="referral" xml:id="i-63yfssTNpdWJhC8H1BfK9q">
          <date when="1994-02-09"/>
        </correspAction>
        <correspAction type="dismissal" xml:id="i-L3GEtWsgRCR5Wpqsr5fPfT">
          <date when="1994-02-08"/>
        </correspAction>
        <correspAction type="submission" xml:id="i-Q8RjcatuFp9n9vM8LQ2bn4">
          <date when="1994-01-25"/>
        </correspAction>
        <correspAction type="assigned" xml:id="i-HQ6JNSXr7kkx6591K4sBi7"/>
        <correspContext corresp="i-HQ6JNSXr7kkx6591K4sBi7">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199394/mot_199394_UU_621/mot_199394_UU_621-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1993/94:U621
          </p>
          <p>
            av Peeter Luksep (m) Krimtatarerna
          </p>
          <p>
            Krimtatarerna är ett av de folk som drabbats hårdast av deporteringar
            och folkomflyttningar i Sovjetunionen. Stalin lät inte en enda
            krimtatar finnas kvar på Krim, och knappast något spår av deras
            månghundraåriga vistelse på Krim heller. Krimtatarerna är ett
            folk som på sätt och vis är en spegelbild av Krims brokiga historia.
            På 1200-talet invaderades Krim av turkar. Krimtatarerna är i huvudsak
            deras ättlingar. Men bland krimtatarerna finns också rester av
            krimgoterna, en gotisk folkspillra som var betydande på Krim före
            den turki- ska invasionen. Krimtatarerna är huvudsakligen muslimer,
            men bland dem finns också en grupp assimilerade karaimer, som
            tillhör den mosaiska tron. På 1400-talet blev Krim ett eget kanat,
            med huvudstad i Bachtisaraj. Karl XII lär under sin vistelse i
            österled ha haft kontakter med kanatet. 1783 in- förlivades Krim,
            efter ett århundrade av ryskt tryck, i Tsarryssland. Den tsarryska
            kolonisations- och förryskningspolitiken ledde till en stor utvandring,
            eller om man så vill flyktvåg, av tatarer till främst Turkiet.
            In- flyttning av främst ukrainare och ryssar följde. Under tsardömet
            flyttade också en del krimtatarer till S:t Petersburg. Spillror
            av denna flyttning finns kvar, t.ex. några hundra tatarer i Finland.
            1917 sammanträdde en nationalförsamling i Bachtisarai, förklarade
            Krim självständigt och tillsatte en regering. Röda armén, vita
            trupper och tyska trupper passerade revy på Krim. 1920 besattes
            Krim slutgiltigt av Röda ar- mén. När Krim införlivades med Tsarryssland
            utgjorde krimtatarerna 90 pro- cent av befolkningen. Vid 1900-talets
            början hade andelen sjunkit till mindre än hälften. Detta till
            trots tillät sovjetmakten under sina tidigaste år relativ kulturell
            frihet för krimtatarerna, med skolor, bibliotek, teatrar, museer
            m.m. Detta kom till ett brutalt slut 1928. Under de följande elva
            åren arres- terades och deporterades uppemot 40 000 krimtatarer,
            inklusive intelligen- tian. Parallellt med detta genomfördes jordbrukskollektiviseringen.
            Mot bakgrund av detta hälsade krimtatarerna tyskarnas ankomst
            under andra världskriget som en befrielse från Stalins terror.
            Dock visade det sig att den nazistiska herrefolksideologin inte
            hade mycket till övers för tatarer. Katastrofen inträffade därefter
            när sovjetmakten kom tillbaka till Krim. Den 18 maj 1944 deporterades
            samtliga kvarvarande krimtatarer. Med bara några timmars varsel
            föstes några hundra tusen krimtatarer ihop på järn-
          </p>
          <p>
            20
          </p>
          <pb facs="riksdagen-motions-pdf/data/199394/mot_199394_UU_621/mot_199394_UU_621-002.pdf"/>
          <p>
            vägsstationer. I boskapsvagnar fraktades de därefter i någon
            eller några veckor till Ural, Sibirien, Kazakstan och Uzbekistan.
            Nästan hälften av tata- rerna dog under resan eller strax efter
            framkomsten. På Krim utplånades minutiöst spåren efter tatarerna.
            Deras konfiskerade egendomar erbjöds nybyggare från Ryssland och
            Ukraina. Deras begrav- ningsplatser plöjdes upp. De böcker som
            fanns kvar brändes, t.o.m. kom- munistiska skrifter. De enda spår
            som blev kvar fanns i krimtatarernas gamla huvudstad Bach- tisarai.
            Men förödmjukelsen har gjorts grundlig. Hälften av Kanpalatsets
            område har gjorts till en sovjetisk krigskyrkogård och tanksmonument,
            med kanonröret riktat rakt mot palatset. Krimtatarernas universitet
            från 1500- talet har hamnat inom området för ett mentalsjukhus,
            och har använts som latrin. Alldeles intill har varje spår efter
            gravplatsen för en i den turkiskta- lande världen känd liberal
            reformist från förra århundradet försvunnit och den ungefärliga
            platsen har byggts över med en svinstia. Att något överhu- vud
            taget lämnats kvar av Kanpalatset beror förmodligen på en förhoppning
            att få in valuta av västturister. Kanske är det därför som huvudgatan
            döpts om till Rosa Luxemburg-gatan. De många sovjetiska semestergästerna
            i Krims badorter och pionjärläger togs däremot aldrig på utflykt
            till Bachtisa- raj. Krimtatarernas öde uppmärksammades på 1970-
            och 1980-talen av en del kända dissidenter, främst Pjotr Grigorjenko
            och Andrej Sacharov. Krimta- tarerna själva, som nu huvudsakligen
            bodde i Uzbekistan, lyckades ordna demonstrationer i Moskva som
            blev brutalt nerslagna så sent som 1987. Trots det så lyckades
            man 1989 få Sovjetunionens Högsta Sovjet att ta ett icke pre-
            ciserat beslut om att krimtatarer (liksom volgatyskar) har rätt
            att vända till- baka till sina hemorter. I slutet av 1980-talet
            inleddes också en återflyttning på eget initiativ till Krim. Inledningsvis
            var det enskilda personer eller familjer som utan att väcka någon
            större uppmärksamhet kunde flytta dit och i något fall t.o.m.
            få igen sitt gamla hem. När antalet växte blev dock reaktionen
            från lokala myndigheter och framför allt från den ryska befolkningen
            på Krim mycket negativ. På olika sätt har man förhindrat krimtatarerna
            från att få bostäder eller arbete. När en viss privatisering inletts
            förhindras krimtatarerna från att köpa mark eller bostäder med
            hänvisning till att de av de lokala myndig- heterna inte anses
            som bosatta på Krim. När krimtatarerna inte kunde skaffa sig bostad
            på så att säga normalt sätt så ockuperade man områden som ingen
            använde, t.ex. mark mellan två kol- choser. Krimtatarerna bodde
            ursprungligen främst längs sydkusten, men där är tillgången på
            mark ytterligt knapp på grund av den omfattande turismen. Deras
            huvudsakliga bosättningar nu ligger i de inre delarna av Krim.
            Dessa markockupationer har gått till så att man kommer till platsen
            och sätter upp ett tältläger. Därefter börjar man bygga bostadshus
            av sten. Ett av de första lägren av detta slag schaktades bort
            av upprörda ryssar. I samband med detta försvann en del tatarer.
            För att få fram besked från myndigheterna om vad som hänt dessa
            personer ordnade tatarerna en demonstration utanför Krims Högsta
            Sovjet. Omon-trupper tillkallades och demonstrationen skingrades.
            Men såväl schaktandet som Omon-aktionen mot demonstrationen blev
            vi-
          </p>
          <p>
            Mot. 1993/94 U621
          </p>
          <p>
            21
          </p>
          <pb facs="riksdagen-motions-pdf/data/199394/mot_199394_UU_621/mot_199394_UU_621-003.pdf"/>
          <p>
            deofilmade. Dessa videofilmer blev mycket generande för de lokala
            myndig- heterna och kort därefter släpptes de tillfångatagna.
            Krimtatarerna har skapat en egen politisk representation, Mejlis.
            Detta är ett organ som är valt av krimtatarerna över hela det
            forna Sovjetunionen, med tyngdpunkt på Krim dit nu cirka hälften
            av krimtatarerna återvänt. Mejlis viktigaste funktion är att vara
            språkrör för krimtatarerna. Men vid sidan om den politiska funktionen
            har man också en stor kulturell betydelse. Bland annat så har
            man lyckats öppna ett krimtatariskt bibliotek och man ger också
            ut en tidning såväl på tatariska (turkiska) som på ryska. Eftersom
            de återflyttade krimtatarerna har en mycket svår ekonomisk och
            social situa- tion så är den ömsesidiga hjälpverksamheten mycket
            viktig. Krimtatarerna har fungerande relationer till den ukrainska
            centralmakten i Kiev. Detta hjälps i någon mån av att krimtatarerna
            uppfattas som balanse- rande de kraftigt rysknationalistiska krafter
            på Krim som vill förena Krim med Ryssland. Av samma skäl är dock
            centralmakten försiktig med att inte ta steg till förmån för krimtatarerna
            som alltför mycket skulle provocera de lokala makthavarna på Krim.
            Även om det fanns en majoritet också på Krim för ukrainsk självständighet
            i folkomröstningen 1991 så är det tydligt att det idag finns en
            växande opinion för anslutning till Ryssland. Denna kan delvis
            förklaras av krisen i den ukrainska ekonomin, som är ännu djupare
            än krisen i den ryska ekonomin. Men den kommer förmodligen främst
            av att kommu- nistiska och ”imperiesinnade” krafter har återhämtat
            sig i jämförelse med hösten 1991, då de var tillbakaträngda efter
            den misslyckade augustikuppen. Och bland den ryska befolkningen
            på Krim finns det ett mycket stort inslag av ”förtjänt” nomenklatura
            och ledande kommunister. Att få bo på Krim var en belöning för
            de allra mest privilegierade i sovjetsamhället. Det är de som
            nu ser sina privilegier försvinna. På den allra senaste tiden
            har situationen för krimtatarerna märkbart för- värrats. Några
            av deras ledande personer har mördats. Attityden till bosätt-
            ningar har hårdnat. Alla tecken tyder på att krimtatarerna kommer
            att mötas av ett upptrappat våld. Detta till trots uppmärksammas
            krimtatarernas öde praktiskt taget inte alls i internationella
            sammanhang idag. Omvärldens oin- tresse kan fullfölja Stalins
            etniska rensning. Mot bakgrund av vad som här redovisats bör Sverige
            i lämpliga internatio- nella sammanhang påtala krimtatarernas
            rätt att återvända till sin hembygd.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motio- nen anförts om svenskt
            agerande för att påtala krimtatarernas rätt att återvända till
            sin hembygd.
          </p>
          <p>
            Stockholm den 24 januari 1994
          </p>
          <p>
            Peeter Luksep (m)
          </p>
          <p>
            Mot. 1993/94 U621
          </p>
          <p>
            22
          </p>
        </div>
      </div>
    </body>
  </text>
</TEI>
