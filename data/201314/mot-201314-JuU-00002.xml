<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00002">
  <teiHeader>
    <fileDesc>
      <titleStmt>
        <title>med anledning av prop. 2012/13:186 Ökade möjligheter att förebygga våld i nära relationer</title>
        <author corresp="i-9aV6a5JgMMU7racuNkrEgj">av Richard Jomshof (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:186 Ökade möjligheter att förebygga våld i nära relationer</title>
          <idno type="rdwebb">H102Ju2</idno>
          <rs type="number">Ju2</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju2/text</ref>
          <ref type="dokument_url_html">http://data.riksdagen.se/dokument/H102Ju2</ref>
          <ref type="dokumentstatus_url_xml">http://data.riksdagen.se/dokumentstatus/H102Ju2</ref>
          <ref type="doc">http://data.riksdagen.se/fil/4377CA90-430F-4E48-A02F-FA9478C2C9C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LVq7xqLWVx6NUkV1eBM9xF" type="basedOn"/>
        <correspContext corresp="i-LVq7xqLWVx6NUkV1eBM9xF">
          <ref>Proposition 2012/13:186</ref>
        </correspContext>
        <correspAction xml:id="i-8JtDPQZR7AXfChKBTZFuTE" type="signed"/>
        <correspContext corresp="i-8JtDPQZR7AXfChKBTZFuTE">
          <note type="signatory" corresp="i-9aV6a5JgMMU7racuNkrEgj"/>
        </correspContext>
        <correspAction xml:id="i-D7uYgVb8xJTvckKsHiFCu" type="referral">
          <date when="2013-10-04"/>
        </correspAction>
        <correspAction xml:id="i-WWfqenBq4TTEcBADwALqmi" type="referral">
          <date when="2013-10-04"/>
        </correspAction>
        <correspAction xml:id="i-TeFnSDUsBiuVG446Ptc7Ur" type="dismissal">
          <date when="2013-10-03"/>
        </correspAction>
        <correspAction xml:id="i-WPfy25jguw8WE9QwUMoBcc" type="dismissal">
          <date when="2013-10-03"/>
        </correspAction>
        <correspAction xml:id="i-88G8EXCoQNB8oaYbDVPbJL" type="submission">
          <date when="2013-09-20"/>
        </correspAction>
        <correspAction xml:id="i-QfrEEDwqwzju2qmW2riiQG" type="transfer">
          <date when="2013-09-20"/>
        </correspAction>
        <correspAction xml:id="i-24N9GPsEhAqjPGFjWL9V5o" type="assigned"/>
        <correspContext corresp="i-24N9GPsEhAqjPGFjWL9V5o">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-R8NeMVxCqb6R3w2Z9mppqf">
            Förslag till riksdagsbeslut
          </head>
          <list style="ol">
            <item xml:id="i-9FT8RARTZFi9PBu9LRtCds">
              Riksdagen tillkännager för regeringen som sin mening vad som
              anförs i motionen om att regeringen ska återkomma med ett lagförslag
              om grovt överträdande av kontaktförbud eller med ett likvärdigt
              straffskärpande förslag som träffar samma handlingar.
            </item>
            <item xml:id="i-EtW81dJ9jQr4YKRzzmUtr2">
              Riksdagen tillkännager för regeringen som sin mening vad som
              anförs i motionen om att regeringen ska återkomma med ett lagförslag
              som gör åklagarkamrarnas bedömning om när ett kontaktförbud ska
              utfärdas mer enhetlig över landet.
            </item>
            <item xml:id="i-dS1QNrxiU2hyUxiFwvhj9">
              Riksdagen tillkännager för regeringen som sin mening vad som
              anförs i motionen om att återkomma med en skrivelse till riksdagen
              med en redogörelse över behovet av att göra det lättare för personer
              som utsätts för våld och hot i nära relationer att få till stånd
              ett kontaktförbud.
            </item>
          </list>
        </div>
        <div type="motContent">
          <head xml:id="i-PsW7YBGFpoz8nkJ2YY4BAC" type="h1">
            Motivering
          </head>
          <p xml:id="i-QvFc8pPQBbJgBmAwagLMrd">
            Kontaktförbud syftar till att förebygga våld i nära relationer.
            De meddelas till någon som riskerar att begå brott mot, förfölja
            eller allvarligt trakassera en annan person. Kontaktförbudet innebär
            ett förbud mot att besöka, ta kontakt med, förfölja och ibland
            även vistas på samma platser eller i samma bostad som en utsatt
            person.
          </p>
          <p xml:id="i-DTvzGvVkFoGaAPkj3TbnF8">
            Idag regleras kontaktförbudsutfärdande i lagen om kontaktförbud.
            I denna lag, under 24 §, stadgas att ett överträdande av kontaktförbud
            straffas med böter eller fängelse i ett år.
          </p>
          <p xml:id="i-VzhvzvM3KG2iLJwdxQfhQi">
            I en perfekt värld kommer exempelvis en kvinna som trakasseras
            av en man att få tillstånd ett kontaktförbud. Mannen kommer att
            följa förbudet och trakasserierna följaktligen att upphöra. Så
            ser det dock sällan ut i verkligheten. Tvärtom finns det mycket
            som tyder på stora brister på hur systemet med kontaktförbud fungerar
            – alltifrån lagrum till hur rättsväsendet hanterar lagstiftningen.
          </p>
          <p xml:id="i-6QJQXVhihzeYmidxqoGKbX">
            Problemet är tredelat. För det första är det enligt Brå i dag
            alldeles för svårt för en utsatt kvinna att få en ansökan om kontaktförbud
            beviljad. Enligt Stina Holmberg, enhetschef på Brå, avslogs 70
            procent av alla ansökningar i fjol. 1 Jag delar Brås uppfattning
            att det måste bli lättare för kvinnor att få sina ansökningar
            om kontaktförbud beviljade.
          </p>
          <p xml:id="i-2dYWqsbCCHmC2bLzi3SaUC">
            För det andra verkar det vara ett rent lotteri om vem som får
            kontaktförbud beviljat. Eller som Stiftelsen Tryggare Sverige
            uttrycker sig: Det är åklagarkamrarnas magkänsla som får avgöra.
            Enligt den statistik som Tryggare Sverige sammanställt och som
            SVT publicerat finns det oacceptabla skillnader geografiskt i
            Sverige för hur lätt det är att få en ansökan om kontaktförbud
            beviljad. Bor du t.ex. i Uddevalla eller Norrköping, då är chansen
            att åklagarkammarna beviljar din ansökan 50 respektive 52 procent.
            Bor du däremot i Norrort eller Eskilstuna, då är chansen bara
            20 respektive 18 procent. 2 Det kan alltså vara ungefär två och
            en halv gånger så lätt att få en ansökan om kontaktförbud beviljad
            om du bor på ett ställe jämfört med ett annat. Då lever uppenbarligen
            inte lagen upp till kraven på förutsebarhet, likhet inför lagen
            och rättssäkerhet. Jag anser därför att åklagarkammarnas tillämpning
            av lagstiftningen måste bli mer enhetlig.
          </p>
          <p xml:id="i-WDpgzLxPyTMkwPJTkQbWNC">
            För det tredje är det inte säkert att ett kontaktförbud, när
            det väl beviljas, avskräcker och hindrar en gärningsman från att
            fortsätta med sina trakasserier. I dag kan en överträdelse av
            förbudet ge mellan böter och ett års fängelse. Har överträdelserna
            utgjort delar av ett led av kränkningar mot kvinnans personliga
            integritet kan överträdelser av kontaktförbudet även täckas av
            brottet olaga förföljelse som ger fängelse utan minst angivna
            straff och maximalt upp till fyra år.
          </p>
          <p xml:id="i-51kynpArR7mM87XmMKmfJy">
            I tidningen Skånskan kunde vi i mars månad läsa om en man som
            åtalats för olaga förföljelse efter att ha trakasserat en f.d.
            sambo under flera år tid. Först efter 482 sms-meddelanden belades
            han med kontaktförbud. Mannen brydde sig dock inte om kontaktförbudet
            utan fortsatte att trakassera såväl kvinnan som hennes barn. År
            2011 dömdes mannen för överträdelse av kontaktförbudet till böter
            och villkorlig dom. Detta hindrade dock knappast mannen, som fortsatte
            med sina trakasserier. I samband med åtalet om olaga förföljelse
            påpekade kammaråklagare Malin Granström att personer som döms
            för olaga förföljelse brukar komma undan med cirka sex månaders
            fängelse. 3
          </p>
          <p xml:id="i-3bNSY9Je7N3Cbmo3cvAiHC">
            Det är uppenbart att lagstiftningen är för snäll när en man tillåts
            trakassera en kvinna på detta vis under flera års tid. Vi kan
            bara tänka oss hur stor negativ inverkan de hotfulla trakasserierna
            har haft på den utsatta kvinnan och hennes liv under de år som
            gått då samhället varit oförmöget att stoppa gärningsmannen från
            att trakassera kvinnan och hennes barn.
          </p>
          <p xml:id="i-LdNgzV5He15rQcXwLKKQ4X">
            Det är Sverigedemokraternas uppfattning att straffet för att
            överträda kontaktförbud måste skärpas väsentligt. Detta skulle
            kunna göras genom att man lägger till ett minimistraff om exempelvis
            sex månaders fängelse för överträdelse av kontaktförbud. Ett nytt
            brott, grov överträdelse av kontaktförbud, skulle också kunna
            införas med ett minimistraff om ett års fängelse för upprepad
            överträdelse av kontaktförbud. En sista variant skulle kunna vara
            att införa ett minimistraff på ett års fängelse för brottet olaga
            förföljelse. Jag anser att regeringen bör utarbeta ett straffskärpande
            förslag i linje med förslagen ovan.
          </p>
          <p xml:id="i-Js3dNDAbPmvW22kjhvLbsd">
            Sammanfattningsvis är det uppenbart att dagens system för kontaktförbud
            gör det alldeles för svårt för utsatta kvinnor att få ansökan
            om kontaktförbud beviljad. Det är heller inte rättssäkert och
            förutsebart, utan slumpartat beroende på vilken åklagarkammare
            ansökan blir behandlad i. Slutligen är straffen för överträdelse
            av kontaktförbud, eller olaga förföljelse till följd av många
            överträdelser, varken något som avskräcker eller hindrar motiverade
            gärningsmän att fortsätta sina trakasserier.
          </p>
          <p xml:id="i-6DJ9Z5wT7ZuyD1NF94a3yr">
            Regeringen bör därför återkomma med lagförslag som gör åklagarkammarnas
            tillämpning av lagstiftningen mer enhetlig samt skärper straffet
            rejält för dem som överträder meddelade kontaktförbud. Slutligen
            bör regeringen återkomma till riksdagen med en skrivelse som redovisar
            behovet av att göra det lättare för utsatta för våld och hot i
            nära relationer att få till stånd ett kontaktförbud.
          </p>
        </div>
        <div type="motSignatures">
          <list>
            <item xml:id="i-7UU9xxqQVTQt11G9WvYAfa">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
