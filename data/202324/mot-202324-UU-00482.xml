<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-00482">
  <teiHeader>
    <fileDesc>
      <titleStmt>
        <title>Säkerhetspolitik</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:482 av Aron Emilsson m.fl. (SD)</title>
          <idno type="rdwebb">HB02482</idno>
          <rs type="number">482</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB02482/text</ref>
          <ref type="dokument_url_html">https://data.riksdagen.se/dokument/HB02482</ref>
          <ref type="dokumentstatus_url_xml">https://data.riksdagen.se/dokumentstatus/HB02482</ref>
          <ref type="pdf">https://data.riksdagen.se/fil/A3113A82-7436-4F57-8613-27DB919E6073</ref>
          <ref type="docx">https://data.riksdagen.se/fil/966518D2-5F6F-4E12-968B-D6993B214AF4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7pp8o5KjbVfk6nNsz3e3FX</idno>
            <name>Rasmus Giertz</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-9yuLVoAaZyR2vDm9k8RcKo" type="signed"/>
        <correspContext corresp="i-9yuLVoAaZyR2vDm9k8RcKo">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-4rFo5seKWQkpWzvXDuyLwP"/>
          <note type="signatory" corresp="i-7pp8o5KjbVfk6nNsz3e3FX"/>
        </correspContext>
        <correspAction xml:id="i-MAQtgpzgQ6NSXQ8trmAQoa" type="submitted">
          <date when="2023-09-29"/>
          <time when="16:29:32"/>
        </correspAction>
        <correspAction xml:id="i-Aa2MzwQS9kyhYvudqzVgWn" type="reviewed">
          <date when="2023-10-02"/>
          <time when="11:44:24"/>
        </correspAction>
        <correspAction xml:id="i-LPN5hont6oNKDLHrpCnuvC" type="referred">
          <date when="2023-10-17"/>
        </correspAction>
        <correspAction xml:id="i-B4BQRuc47KxS1kGsskaNNC" type="assigned">
          <date when="2024-04-18"/>
          <time when="16:09:25"/>
        </correspAction>
        <correspContext corresp="i-B4BQRuc47KxS1kGsskaNNC">
          <ref type="assignedTo">Utrikesutskottet</ref>
        </correspContext>
        <correspAction xml:id="i-573EECuciWU57v84r74dBd" type="behandlas_i"/>
        <correspContext corresp="i-573EECuciWU57v84r74dBd">
          <ref type="uppgift">2023/24:FöU4</ref>
          <ref type="ref_dok_id">HB01FöU4</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU4</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NYCdKto4AnfsRdNTzegxrN" type="behandlas_i"/>
        <correspContext corresp="i-NYCdKto4AnfsRdNTzegxrN">
          <ref type="uppgift">2023/24:FöU6</ref>
          <ref type="ref_dok_id">HB01FöU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU6</ref>
          <ref type="ref_dok_titel">Försvarspolitik och totalförsvar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JrxvUkp4eercLVVhHaH1Va" type="behandlas_i"/>
        <correspContext corresp="i-JrxvUkp4eercLVVhHaH1Va">
          <ref type="uppgift">2023/24:JuU16</ref>
          <ref type="ref_dok_id">HB01JuU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU16</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-972hBT4TGCtFLydX5FZV2Z" type="behandlas_i"/>
        <correspContext corresp="i-972hBT4TGCtFLydX5FZV2Z">
          <ref type="uppgift">2023/24:JuU9</ref>
          <ref type="ref_dok_id">HB01JuU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU9</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4KCi9eGqp3CiDRfk5tEBdp" type="behandlas_i"/>
        <correspContext corresp="i-4KCi9eGqp3CiDRfk5tEBdp">
          <ref type="uppgift">2023/24:UU10</ref>
          <ref type="ref_dok_id">HB01UU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2023</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-wZvzf5nxEYmXAqHjA34ve" type="behandlas_i"/>
        <correspContext corresp="i-wZvzf5nxEYmXAqHjA34ve">
          <ref type="uppgift">2023/24:UU11</ref>
          <ref type="ref_dok_id">HB01UU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU11</ref>
          <ref type="ref_dok_titel">Vissa säkerhetspolitiska frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EVpzb5waX6LQhMpnGQ3YKQ" type="behandlas_i"/>
        <correspContext corresp="i-EVpzb5waX6LQhMpnGQ3YKQ">
          <ref type="uppgift">2023/24:UU7</ref>
          <ref type="ref_dok_id">HB01UU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BD5zmkMPypEHoURvnG5s6R" type="motHeader">
        <div xml:id="i-TcbbQfVYTzTjC3dHhBmQV7" type="motTitle">
          Motion till riksdagen 2023/24:482 av Aron Emilsson m.fl. (SD)
          Säkerhetspolitik
        </div>
      </div>
      <div xml:id="i-MShVT9wW3csS2pN9o5YxUz" type="motBody">
        <div xml:id="i-6rusZGoBsUcZmfxL3fXtHx" type="motProposal" subtype="förslag">
          <head xml:id="i-Qrb3pdzcSRiHzVjrTJXu6G">
            Förslag till riksdagsbeslut
          </head>
          <list xml:id="i-BLaB8EpshV36YWexByAeMU">
            <item xml:id="i-GTeRtAeyNv1AkFnwwFkeMq" sortKey="Yrkande 1">
              Riksdagen ställer sig bakom det som anförs i motionen om att
              det nordiska försvarssamarbetet och särskilt samarbetet med Finland
              ska fördjupas och tillkännager detta för regeringen.
            </item>
          </list>
          <list xml:id="i-WXKRKi17YuvBV9CAR95KRD">
            <item xml:id="i-AU8BmPXPZVcmRKhBNcFRQv" sortKey="Yrkande 2">
              Riksdagen ställer sig bakom det som anförs i motionen om att
              Sverige efter förmåga aktivt ska kunna delta i insatser inom ramen
              för Nato, FN och OSSE och tillkännager detta för regeringen.
            </item>
          </list>
          <list xml:id="i-CDuyKfJR5QKgEZmBLW28U2">
            <item xml:id="i-DG7oBGpeUEu4utZaEVK1Cv" sortKey="Yrkande 3">
              Riksdagen ställer sig bakom det som anförs i motionen om att
              regeringen bör verka för att ytterligare skärpa EU:s sanktioner
              mot Ryssland, i synnerhet mot produkter som kan användas för militära
              ändamål och tillkännager detta för regeringen.
            </item>
          </list>
          <list xml:id="i-7B6tLoGynLySi2gx2cvfty">
            <item xml:id="i-2K35ZYxCiLMvAQ2TGyNS79" sortKey="Yrkande 4">
              Riksdagen ställer sig bakom det som anförs i motionen om att
              aktivt visa sitt stöd för självständiga länder som av Ryssland
              anses tillhöra dess intressesfär samt verka för att minska risken
              för att en sådan sfär utvidgas i Sveriges närhet, och detta tillkännager
              riksdagen för regeringen.
            </item>
          </list>
          <list xml:id="i-HYsFE1yVMAjFPsKwVZY63M">
            <item xml:id="i-8m94ZrupzdxoLHKK32DmZq" sortKey="Yrkande 5">
              Riksdagen ställer sig bakom det som anförs i motionen om att
              internationella nedrustningsavtal som gynnar auktoritära stater
              och missgynnar demokratiska stater inte bör stödjas av Sverige
              och tillkännager detta för regeringen.
            </item>
          </list>
          <list xml:id="i-T55KVLmpaYYo3L9MnYRbQp">
            <item xml:id="i-EtRW87wwC4Fht3hfx5aPsv" sortKey="Yrkande 6">
              Riksdagen ställer sig bakom det som anförs i motionen om att
              regeringen bör uttala att man inte erkänner Belarus nuvarande
              regering och verka för att få till stånd en blockering av tillträdet
              till Belarus SDR-konto för Aleksandr Lukasjenko och hans regim
              genom att frysa medlen, och detta tillkännager riksdagen för regeringen.
            </item>
          </list>
          <list xml:id="i-3RjCgYw7bL8fGJcrBmiWDW">
            <item xml:id="i-AhqivxPsrgupc6sSGX3pVc" sortKey="Yrkande 7">
              Riksdagen ställer sig bakom det som anförs i motionen om att
              Sverige ska ha en egen krigsmaterielindustri och tillkännager
              detta för regeringen.
            </item>
          </list>
          <list xml:id="i-CZy2FGGKDQrj4ajWzoukQc">
            <item xml:id="i-UxEJiXGwah5FB2M93ANXxR" sortKey="Yrkande 8">
              Riksdagen ställer sig bakom det som anförs i motionen om småföretagande
              inom krigsmaterielindustrin och tillkännager detta för regeringen.
            </item>
          </list>
          <list xml:id="i-XkLnx4yMNXLbyEHDp8J8Sa">
            <item xml:id="i-YLEBMbkSfQQfxJ2V6TfTCK" sortKey="Yrkande 9">
              Riksdagen ställer sig bakom det som anförs i motionen om att
              artikel 346 i EU:s funktionsfördrag om skyddandet av inhemska
              försvarsindustrier ska respekteras och tillkännager detta för
              regeringen.
            </item>
          </list>
          <list xml:id="i-7oAzhfTVCGX3YzKU1rAVum">
            <item xml:id="i-Si1NN8enYEZF28yTwFAQLQ" sortKey="Yrkande 10">
              Riksdagen ställer sig bakom det som anförs i motionen om att
              Sverige tydligt ska ta avstånd från och motverka all internationell
              terrorism och extremism och tillkännager detta för regeringen.
            </item>
          </list>
          <list xml:id="i-UzywkJxKNVG8aCJBn1pYUX">
            <item xml:id="i-5fVcDktSzqw1MJZgAakRsq" sortKey="Yrkande 11">
              Riksdagen ställer sig bakom det som anförs i motionen om att
              internationell samverkan för att motverka terrorism ska stödjas
              och tillkännager detta för regeringen.
            </item>
          </list>
          <list xml:id="i-MKz5bUK13NeWrEhrvWKFxJ">
            <item xml:id="i-MjtakEi4kuN8ByGcNaWAih" sortKey="Yrkande 12">
              Riksdagen ställer sig bakom det som anförs i motionen om att
              internationell samverkan för att motverka resor i syfte att delta
              i terrorism eller terrorträning ska stödjas och tillkännager detta
              för regeringen.
            </item>
          </list>
          <list xml:id="i-6ECsvKtbHPo5wBQzHxf2h9">
            <item xml:id="i-JSxNA8AQVCUgLkGwstQgqn" sortKey="Yrkande 13">
              Riksdagen ställer sig bakom det som anförs i motionen om att
              Försvarsmakten och ordningsmakten ska ges i uppdrag att genomföra
              det som krävs i form av samövning och samordning för att Försvarsmakten
              ska kunna leverera ett snabbt och effektivt stöd till ordningsmakten
              vid ett storskaligt terrorangrepp, och detta tillkännager riksdagen
              för regeringen.
            </item>
          </list>
          <list xml:id="i-WqjUsn5PZEJyrZ5JCeBb5M">
            <item xml:id="i-RitJBGgzGF7BsmfHjpyBts" sortKey="Yrkande 14">
              Riksdagen ställer sig bakom det som anförs i motionen om att
              samtliga lagar om Försvarsmaktens stöd till ordningsmakten bör
              ändras så att Försvarsmakten ges laga stöd att assistera polisen
              i upprätthållandet av lag och ordning vid extraordinära situationer,
              och detta tillkännager riksdagen för regeringen.
            </item>
          </list>
          <list xml:id="i-RkyjE4aR2F4kY45PHtTVEo">
            <item xml:id="i-CBkKtbgqQciggMnVFeQJmK" sortKey="Yrkande 15">
              Riksdagen ställer sig bakom det som anförs i motionen om att
              föreslå lagstiftning för att utestänga företag med kopplingar
              till icke-demokratiska regimers underrättelsetjänster från att
              leverera kritisk infrastruktur och tillkännager detta för regeringen.
            </item>
          </list>
          <list xml:id="i-DhPjs86NJqyJ4r3Njz76jy">
            <item xml:id="i-BukXhCU3YEwKjzB6xFL3yz" sortKey="Yrkande 16">
              Riksdagen ställer sig bakom det som anförs i motionen om att
              initiativ bör tas för att i samverkan med Sveriges grannländer
              påverka främst Ryssland och Belarus för att öka säkerheten gällande
              olika tillämpningar av kärnteknik och tillkännager detta för regeringen.
            </item>
          </list>
        </div>
        <div xml:id="i-9CLqdzfQNKbeaTHLWsnGG4" type="motContent">
          <head xml:id="i-ErpsZZwBEqoomvtDYyz8ZS" type="h1">
            Försvarssamarbete
          </head>
          <p xml:id="i-AfoK7Hyk9k2kPpFTdYbpY">
            Den svenska militära alliansfriheten har historiskt tjänat landet
            väl sedan den infördes 1814. Sedan 1990-talet har den svenska
            säkerhetspolitiken förändrats, bl.a. EU-medlem­skapet och den
            solidariska säkerhetspolitiken har inneburit kraftiga förändringar.
            Sedan 2007 har det säkerhetspolitiska läget försämrats för Sverige
            i och med Rysslands upprustning och anfallskrig mot Georgien 2008
            och Ukraina 2014. 2022 genomförde Ryssland ett storskaligt anfall
            mot Ukraina, vilket ledde till att Finland tillsammans med Sverige
            beslutade om att söka Natomedlemskap. Säkerhetspolitiken behöver
            anpassas efter omvärldsutvecklingen och hotbilden mot Sverige.
            Sverigedemokraterna ser att det nordiska samarbetet i Nato behöver
            vidareutvecklas och att det finns ett särskilt behov av att utveckla
            samarbetet med Finland, främst kopplat till att landet delar en
            direkt landgräns med Ryssland.
          </p>
          <head xml:id="i-RChBW3mjMhVE9BDQkZMWtg" type="h1">
            Internationella militära insatser
          </head>
          <p xml:id="i-JKZdhmCf8BRbidHGN6C7hc">
            Sedan FN:s tillkomst har Sverige deltagit i många av organisationens
            fredsbevarande insatser, allt som allt uppgående till 120 internationella
            uppdrag i 60 länder. Sverige har också sedan 1990-talet deltagit
            i många Natoledda insatser. I samband med att Sverige ansökte
            till Nato till följd av det säkerhetspolitiska läget finns det
            anledning att betona behovet av att delta i Natoledda insatser
            både av politiska och militära skäl.
          </p>
          <p xml:id="i-XAVTbX988aYCVgPweSYWPd">
            Sverige bör efter förmåga, när vi finner starka motiv därtill,
            aktivt delta i insatser inom ramen för Nato, FN och Organisationen
            för säkerhet och samarbete i Europa (OSSE), samt verka för att
            stärka dessa organisationers kapacitet. Det är också av vikt att
            insatserna har tydliga mål och en genomtänkt strategi för att
            insatsen ska kunna bidra till fred och stabilitet. Internationella
            insatser får dock inte leda till att vårt eget lands fortbestånd
            sätts på spel.
          </p>
          <head xml:id="i-6MnoR5Qmu3cBuaaPX5dPpo" type="h1">
            Sveriges relationer med Ryssland och Belarus
          </head>
          <p xml:id="i-QJFb95jR1amaoRiT58btgq">
            Utvecklingen i Ryssland har sedan Vladimir Putins tillträde som
            president gått i en demokratiskt mycket negativ och auktoritär
            riktning. Landet har invaderat Georgien 2008 och Ukraina 2014
            samt bedrivit ett hybridkrig mot Västeuropa och även Sverige under
            flera år. I december 2021 presenterade Ryssland långtgående krav
            på en ny säkerhetsordning som innebar att Sverige inte självständigt
            skulle kunna bedriva sin säkerhetspolitik. 2022 genomförde Ryssland
            en storskalig folkrättsvidrig invasion av Ukraina under hot om
            insättande av massförstörelsevapen. I Ukraina har Ryssland systematiskt
            begått folkrättsbrott såsom massakrer och utrensningar av civila
            samt beskjutning av civila mål. Retoriken gentemot stater i väst
            har samtidigt trappats upp och hot om insats av massförstörelsevapen
            har vid flera tillfällen framförts. Samtidigt har organiserad
            opposition i Ryssland kvästs och många oppositionella och andra
            grupper, bland annat de som riskerar kallas in till de väpnade
            styrkorna, har lämnat landet.
          </p>
          <p xml:id="i-BMuJ6AH9ked23WBa9aQY85">
            Även situationen för hbt+-personer i Ryssland är mycket svår.
            Hatet mot hbt+-personer har ökat i de djupa folklagren under uppmuntran
            från regimen, och lagstiftning som försvårar för denna grupp har
            införts. Särskilt allvarligt är läget för hbt+-personer i Tjetjenien.
            I juni 2017 inkom det rapporter från Tjetjenien om fall av tortyr,
            förföljelse och mord på homosexuella, uppgifter som Sveriges utrikesminister
            senare kunde vidimera. Sedan några år tillbaka har EU sanktioner
            mot Ryssland. Dessa sanktioner har skärpts avsevärt, men fortfarande
            exporteras exempelvis varor som kan användas för militära ändamål.
            Uppföljningen av utförseln av varor till Ryssland behöver också
            stärkas så att landet inte kan använda sig av exempelvis bulvanföretag
            för att skaffa sig avancerad teknologi. Även andra sanktioner
            gällande import och köp av ryska varor speciellt inom energisektorn
            behöver skärpas.
          </p>
          <p xml:id="i-BdV1uQEfZgwaUz14oDYrNH">
            Sverigedemokraterna har tidigare vid upprepade tillfällen – i
            såväl EU-parlamentet som riksdagen – uppmanat Ryssland att lämna
            Krimhalvön och östra Ukraina. Likaså har Sverigedemokraterna kritiserat
            Rysslands agerande och inblandning i Georgien (Sydossetien och
            Abchazien) och Moldavien (Transnistrien). Sverigedemokraterna
            ser också med oro på den ökande ryska militära övningsaktiviteten
            på och kring Östersjön. Vi oroas över rapporter om ökad underrättelseverksamhet
            mot vårt land och om trolig rysk undervattensverksamhet. I synnerhet
            sprängningen av Nordstreamledningarna under 2022. Sommaren 2017
            övade kinesiska och ryska marina förband tillsammans i Östersjön
            för första gången, vilket tydligt ökar spänningarna i området.
            Två år senare höll man ytterligare en stor övning i vårt närområde.
            Det har vid ett flertal tillfällen också inkommit rapporter om
            att ryska stridsflygplan flugit med sina transpondrar avstängda,
            något som kraftigt ökar risken för kollision med civila passagerarflygplan
            över Östersjön. Vidare har vi sett återkommande kränkningar av
            svenskt luftrum.
          </p>
          <p xml:id="i-FrDNw8naCMQrCfPVGS6Qx1">
            Sverige behöver fortsatt kraftfullt markera mot rysk expansionism
            oberoende av var den uppträder. Rysslands aggressiva politik behöver
            motverkas i såväl Ukraina som Baltikum och Östersjön.
          </p>
          <p xml:id="i-BjUbvJyc4j3jfi27RTfDG8">
            Internationella valutafonden (IMF) skapade 1969 särskilda dragningsrätter
            (SDR), vilket är en internationell reservtillgång. Den kompletterar
            medlemsländernas officiella reserver. Den 2 augusti 2021 godkände
            IMF:s styrelse en allmän tilldelning av SDR motsvarande 650 miljarder
            dollar (cirka 456 miljarder SDR) för att öka den globala likviditeten.
            Denna största SDR-tilldelning i IMF:s historia (gäller från den
            23 augusti 2021) tar itu med det långsiktiga globala behovet av
            reserver, hjälper till att bygga upp förtroende, främjar motståndskraften
            och stabiliteten i den globala ekonomin och stödjer likviditetsbegränsade
            länder i att hantera effekterna av covid-19-pandemin.
          </p>
          <p xml:id="i-LZfpSMWJMT4pYF8fsLL5n8">
            En allmän fördelning av SDR måste överensstämma med målet att
            tillgodose det långsiktiga globala behovet av att komplettera
            befintliga reservtillgångar. Den måste också få ett brett stöd
            från medlemmarna i IMF. När beslut tagits fördelas medlen till
            medlemsländerna i proportion till deras kvotandelar i fonden.
            Belarus kvot av detta anslag blir nästan en miljard dollar. Detta
            innebär att Lukasjenkos inhumana och illegitima regim kan få åtkomst
            till medlen och använda dem för att fortsätta sin terror och repression
            mot det belarusiska folket. Sedan maj 2021 har National Anti-Crisis
            Management (NAM) tillsammans med andra belarusiska prodemokratiska
            krafter och den belarusiska diasporan aktivt kampanjat mot att
            ge dessa pengar till Lukasjenko genom att få till stånd en blockering
            av tillträdet till Belarus SDR-konto för Lukasjenko och frysa
            medlen.
          </p>
          <p xml:id="i-8mQWfsoeqx5XK5GzrP5r5B">
            Idag har man fryst medlen för Venezuela, Myanmar och Afghanistan,
            som nekats tillgång till SDR. Anledningen till detta är att de
            flesta IMF-länder inte erkänt dessa länders regeringar. För tillfället
            har Lukasjenkos regim av de flesta ansetts illegitim, men då detta
            inte är ett juridiskt begrepp tillåter det hans regim att fortsätta
            fungera, vilket inkluderar att få tillgång till IMF-medel.
          </p>
          <p xml:id="i-HvpiMztp5QjSHaXqD3YcxX">
            Sveriges regering har, genom bland andra statsministern, uttalat
            att Belarus ledning och president Aleksandr Lukasjenko är illegitim.
            Däremot har inte regeringen uttalat ett icke-erkännande. Av denna
            anledning föreslår Sverigedemokraterna att regeringen uttalar
            att man icke erkänner Belarus nuvarande regering och verkar för
            att få till stånd en blockering av tillträdet till Belarus SDR-konto
            för Aleksandr Lukasjenko och hans regim genom att frysa medlen.
          </p>
          <head xml:id="i-JYwcGQAKioURarbU5dQ6CK" type="h1">
            Nedrustningsavtal
          </head>
          <p xml:id="i-FucARHEtHTasEDnxNrjQrW">
            Ryssland satsar sedan ett antal år på att förnya sina kärnvapen
            och uppvisar ett nytt förhållningssätt, där de visar upp och hotar
            med sina vapen som en del av sitt säkerhets- och försvarspolitiska
            agerande. För Sverige blev detta tydligt redan påsken 2013 när
            Ryssland simulerade ett kärnvapenanfall mot vårt territorium.
            Ryssland har under 2022 trappat upp sin kärnvapenretorik och har
            nu vid flera tillfällen hotat med dessa vapen. Sedan början av
            2023 har Ryssland pausat nedrustningsavtalet Nya Start som reglerar
            USA:s och Rysslands strategiska kärnvapenarsenaler. För Sverige
            är det också viktigt att få till stånd andra avtal, såsom avtalet
            om konventionella styrkor i Europa (CFE), vilket i och med dess
            flankbestämmelser har haft särskild betydelse för Sverige. Det
            är viktigt att det sker genom ömsesidig transparens och förtroende.
            Sverigedemokraterna förespråkar avspänning och nedrustning. Utifrån
            dagens säkerhetspolitiska läge gäller det att vara pragmatisk
            och realistisk och därför ser vi det som nödvändigt att åter få
            med denna aspekt i Sveriges säkerhetspolitiska prioriteringar.
          </p>
          <head xml:id="i-4x5TvCDj1Zagv8YWuq2PLd" type="h1">
            Vapenexport
          </head>
          <p xml:id="i-9fxrAggTGyMZr9nes44fA6">
            För att garantera en stabil och god tillgång på krigsmateriel
            måste Sverige förfoga över en försvarsindustri som på egen hand
            kan ge ett tillräckligt bidrag till utvecklingen av ny materiel,
            framförallt genom export. Sådan export måste självfallet regleras.
            Export­kontrollrådet och Inspektionen för strategiska produkter
            (ISP) verkar i enlighet med existerande regelverk, som upprättats
            i bred politisk enighet på såväl nationell som internationell
            nivå.
          </p>
          <p xml:id="i-W5zPdnmQ9monqYVPdsrZhD">
            Principerna för vapenexport ska baseras på en avvägning mellan
            Sveriges försvarsindustriella och säkerhetspolitiska intressen
            å ena sidan och hänsynstaganden till svenska utrikespolitiska
            mål, situationen för mänskliga rättigheter i mottagarlandet och
            risken för anfallskrig eller att vapen används mot den egna befolkningen
            å den andra. Sverigedemokraterna stödjer dessa principer.
          </p>
          <p xml:id="i-MAFWD5rgYzRJP6ZPHfRYkq">
            Sverige framstår i internationell jämförelse som väl kapabelt
            i detta avseende, vilket är något som främjar vårt rykte och som
            vi kan förbättra ytterligare. Vidare finns EU:s gemensamma ställningstagande
            om principerna för vapenexport samt de åtta kriterier som ska
            beaktas innan beslut om krigsmaterielexport fattas. Dessa kriterier
            anser Sverigedemokraterna ska följas. Sveriges handlingsfrihet
            eller möjlighet att upprätthålla och utveckla en inhemsk dynamisk
            försvarsindustri får emellertid aldrig inskränkas. Därför måste
            Sveriges och de övriga medlemsstaternas möjlighet att tillämpa
            artikel 346 i EU:s funktionsfördrag om skyddandet av inhemska
            försvarsindustrier respekteras. Småföretagande inom krigsmaterielområdet
            bör särskilt värnas eftersom det omfattande regelverket kan bli
            tungt för ett litet företag som verkar inom detta område.
          </p>
          <p xml:id="i-E7QYz6jT3UNkpsdEV8VqbW">
            Nya företag inom krigsmaterielområdet är mycket viktigt för Sverige
            eftersom det ofta handlar om ny högteknologi av vikt för Sveriges
            samlade försvarsförmåga. Regeringen bör utreda hur det offentliga
            i högre grad kan stötta småföretagande inom detta område.
          </p>
          <head xml:id="i-LG2qTsLabdphrWDBVNZYAX" type="h1">
            Terrorism och subversiv kriminell aktivitet
          </head>
          <p xml:id="i-6UZZEd81RQ2K7va5Rx7wNU">
            På senare år har den internationella terrorismen utvecklats till
            ett högst påtagligt och allvarligt fenomen. Under sommaren 2023
            höjde SÄPO terrorhotnivån från tre till fyra på en femgradig skala
            och Sverige är i dagsläget ett prioriterat mål.
          </p>
          <p xml:id="i-7bBTs6i4rNtDPUKztVNtZN">
            Tidöpartierna och den nya regeringen har gemensamt sjösatt ett
            långsiktigt arbete för att stärka Sveriges motståndskraft och
            säkerhet.
          </p>
          <p xml:id="i-Msfz5mJyMau7daQHFsJiuR">
            Sverigedemokraterna anser också att Sverige i sin utrikespolitik
            ska låta det vara ett överordnat mål att skydda och försvara dem
            som riskerar att falla offer för terrorism och extremism.
          </p>
          <p xml:id="i-T9MmbekPhpYerb2cEEF1Yc">
            I ett läge där flera terroristattacker har genomförts på olika
            håll i Europa, och där allt fler individer tragiskt nog väljer
            att stödja terrorism genom aktiviteter i eller utanför Europa,
            så krävs internationell samverkan för att effektivt bemöta detta
            hot. Detta är viktigt ur flera perspektiv – dels för att inte
            ytterligare destabilisera regioner som är särskilt hårt drabbade,
            såsom Syrien och Irak, dels för att lindra det mänskliga lidandet
            där, och dels för att värna säkerheten i Europa och förhindra
            ytterligare radikalisering och risk för nya terrorbrott.
          </p>
          <p xml:id="i-36BDykoriE5nq2KJt7xof6">
            Sverigedemokraterna välkomnar de initiativ som tagits av bland
            annat EU och Europarådet för att motverka rekryteringen av så
            kallade ”foreign fighters” men anser dem klart otillräckliga.
            Den fria rörligheten inom EU försvårar också möjligheten att stoppa
            terrorister så vi vill därför framhålla vikten av politisk och
            polisiär samverkan mellan länder. Vi vill se ett återupprättande
            av effektiva gränskontroller. Det är viktigt att varje land också
            tar sitt eget ansvar och genomför nödvändiga lagändringar för
            att stoppa terrorism och terrorresor. Sverigedemokraterna välkomnar
            att FN genom olika instrument engagerar sig i kampen mot terrorismen.
            Exempelvis konventionen om motverkande av bombattacker från 1997
            och resolutionen om stävjande av terrorresor från 2014 är viktiga
            dokument som alla stater bör ratificera och följa.
          </p>
          <p xml:id="i-GYbdd6pPMiWvDcicrxJEva">
            Sverigedemokraterna ser tyvärr med oro på att det i dagsläget
            kan ifrågasättas huruvida Sveriges lagstiftning lever upp till
            vad det internationella samfundet efter­frågar och därför kommer
            vi att arbeta för en modern och effektiv antiterrorpolicy i linje
            med FN:s resolutioner och internationella avtal. Enligt svenska
            lagar och föreskrifter har Försvarsmakten idag, efter förfrågan
            från ordningsmakten, rätt att understödja den till exempel vid
            ett omfattande eller närstående terrorangrepp. Eftersom vi redan
            idag har flera hundra svenska medborgare som tidigare anslutit
            sig till Islamiska staten (IS) bedömer vi risken för att Sverige
            kommer att utsättas för ytterligare terrorattacker som stor, bland
            annat till följd av de straffskärpningar som gjorts och som riktas
            mot dessa terrorister, men även på grund av Sveriges engagemang
            i norra Irak som syftar till att bekämpa denna terroristorganisation.
            Risken för terrorattacker bedöms också av ansvariga myndigheter
            som högre sedan sommaren 2023. Attentaten runt om i Europa visar
            vad IS är kapabla till. Risken för större samordnade attacker
            är stor och utifrån denna risk måste Försvarsmakten kunna leverera
            stöd till ordningsmakten om så skulle behövas. Vi har två myndigheter
            som ansvarar för att upprätthålla statens våldsmonopol och båda
            ska kunna användas för att försäkra medborgarnas rätt till liv
            och hälsa. För­svarsmakten och ordningsmakten ska därför ges i
            uppdrag att genomföra samövning och samordning för att Försvarsmakten
            ska kunna leverera snabbt och effektivt stöd till ordningsmakten
            vid ett storskaligt terrorangrepp. Försvarsmaktens möjlighet att
            assistera ordningsmakten bör inte enbart gälla terrorism utan
            även annan subversiv kriminell aktivitet eller vid extraordinära
            situationer.
          </p>
          <head xml:id="i-VY7acCDgX87uQ43guVMoaj" type="h1">
            Utländska uppköp av samhällsviktiga företag
          </head>
          <p xml:id="i-Ef385QtUtLGLrCqQ5NAUsx">
            Möjligheten för icke-demokratiska, totalitära regimer att förvärva
            företag och andra samhällskritiska funktioner inom infrastruktur
            från IT och telekom till fysisk infra­struktur måste begränsas.
            Storskaliga och långtgående strategiska investeringar från kinesiska
            aktörer utgör idag en säkerhetsrisk som under många år tillåtits
            försiggå obemärkt och utan vidare säkerhetspolitisk bedömning
            från svensk sida. Exempel på kinesiska ekonomisk-politiska intressen
            varierar från uppköpet av Volvo och företag som utvecklar respektive
            tillverkar avancerade halvledare till medicinsk forskning, till
            intressen av mer geopolitisk karaktär i svenska hamnar och telekomnätverk
            så som inom 5G. Den kinesiska regimens ambitioner om en ökad maktutövning
            genom ekonomiskt och politiskt inflytande över centrala samhällsfunktioner
            i vår del av världen utgör ett verkligt hot mot vårt fria samhälle.
          </p>
          <p xml:id="i-2XnBDb45QAbapLjRH9qVRW">
            Aktörer med kopplingar till icke-demokratiska regimer och deras
            underrättelse­tjänster skall utestängas från den svenska offentliga
            marknaden. Ett omtalat exempel på utländsk aktör inom samhällskritiska
            teknologier är det kinesiska IT- och telekom­företaget Huawei,
            som med dokumenterade kopplingar till den kinesiska regimen portats
            från ett antal globala marknader, inte minst inom 5G-marknaden.
            I Sverige beslutade Post- och telestyrelsen (PTS) till sist att
            av säkerhetsskäl utestänga Huawei, tillsammans med kinesiska ZTE,
            från 5G-marknaden, vilket ledde till domstols­prövning. En tydlig
            lagstiftning som syftar till att utestänga företag med dokumenterad
            koppling till icke-demokratiska regimers underrättelsetjänster
            från att leverera kritisk infrastruktur är därför viktig att få
            på plats. Mot bakgrund av att Sverige i närtid har genomlidit
            synnerligen allvarliga misslyckanden på informationssäkerhetsområdet
            är det av än större betydelse att vi snarast stärker vår förmåga
            att hantera säkerhetshot inom den samhällskritiska infrastrukturen.
          </p>
          <p xml:id="i-RVroL8MvLkV5urNGmQQBvX">
            Konsekvenserna av framtida säkerhetshaverier kan potentiellt
            bli mycket mer allvarliga i och med utbyggnaden av det som brukar
            kallas ”the internet of things”, vilket innebär internetstyrning
            av allt från bilar till sjukhus. Om utländska, icke-demokratiska
            regimers underrättelsetjänster tillåts åtkomst och kontroll över
            vårt samhälle riskerar vi att förlora vår frihet, både som land
            och på individnivå. Sverige­demokraterna vill därför att regeringen
            tar initiativ till lagstiftning som syftar till att utestänga
            företag med dokumenterad koppling till icke-demokratiska regimers
            underrättelsetjänster från att leverera kritisk infrastruktur.
          </p>
          <head xml:id="i-5S4DhGSnwePgC5tR9MkMhv" type="h1">
            Kärntekniska risker i Sveriges närområde
          </head>
          <p xml:id="i-KezVvhrSRPzh3yVCAEykje">
            I Sveriges närområde finns en mängd olika kärnreaktorer och andra
            verksamheter kopplade till kärnreaktioner. 1986 inträffade en
            omfattande reaktorolycka i Tjernobyl i Ukraina och orsakade ett
            omfattande radioaktivt nedfall över Sverige. Sedan mitten av 1980-talet
            har kärnkraftverk fortsatt drivits med tveksamma säkerhetskrav
            och nya byggts. I dagsläget finns ryska kärnkraftverk i Sankt
            Petersburgsområdet och på Kolahalvön i Sveriges närhet. Det har
            dessutom byggts ett nytt kärnkraftverk i Astravets i Belarus på
            gränsen mellan Litauen och Belarus. Kärnkraftverket byggdes av
            ryska Rosatom och Litauens President Gitanas Nauseda har kritiserat
            kärnkraftverket för att vara en fara för nationell säkerhet, folkhälsa
            och miljö. Ryssland bygger också flytande kärnkraftverk i Sankt
            Petersburg som bogseras genom Östersjön nära svenskt territorium
            för drift i Sibirien. Planen är att producera fler av dessa kraftverk.
            Tack vare norska påtryckningar har Ryssland beslutat att inte
            ladda dessa reaktorer i Sankt Petersburg, utan det genomförs istället
            i Murmansk. I Murmanskområdet återfinns baseringsområdena för
            ryska norra flottan som baserar sina reaktordrivna ubåtar där.
            Många av dessa ubåtar bär strategiska kärnvapen för att upprätthålla
            Rysslands andraslagsförmåga. Detta gör att det också finns omfattande
            lager av kärnvapen på Kolahalvön. De ryska reaktordrivna fartygen
            har haft flera haverier och bland annat sjönk en reaktordriven
            ubåt utanför Norge 1989, 2000 sjönk den reaktordrivna ubåten Kursk
            i Barents hav och 2011 brann det i en reaktordriven ubåt som normalt
            bär minst 16 st kärnstridsspetsar. Sedan 2018 genomför även Ryssland
            försök med reaktordrivna kryssningsrobotar och försöken misstänks
            ha lett till utsläpp av radioaktivitet. Det pågående kriget i
            Ukraina har också aktualiserat problematiken vid kärntekniska
            anläggningar i landet och risken för haverier när dessa påverkas
            av stridshandlingar. En mer aktiv svensk politik på detta område
            där förebyggande åtgärder prioriteras och risker uppmärksammas
            är av vikt. Initiativ bör tas för att i samverkan med Sveriges
            grannländer påverka främst Ryssland och Belarus för att öka säkerheten
            vad gäller olika tillämpningar av kärnteknik.
          </p>
        </div>
        <div xml:id="i-DDdYLT9h1NeaBofr6Gzjvw" type="signatureBlock">
          <list xml:id="i-EZhj9YZbz9unei5PA4p2NT">
            <item xml:id="i-E1Ejpr1poZVJ6uJzDfCQJw" who="i-7axeS8wLb7dXdWECyhESJs" type="signature">
              Aron Emilsson (SD)
            </item>
            <item xml:id="i-2MsoCmB6A6UxVGoLtg5wgL" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-MMYDkuEssdq1B2uD4PCjVS" who="i-4rFo5seKWQkpWzvXDuyLwP" type="signature">
              Yasmine Eriksson (SD)
            </item>
            <item xml:id="i-HP3qEtyvssmeYKGeNvLyDg" who="i-7pp8o5KjbVfk6nNsz3e3FX" type="signature">
              Rasmus Giertz (SD)
            </item>
          </list>
        </div>
      </div>
    </body>
  </text>
</TEI>
