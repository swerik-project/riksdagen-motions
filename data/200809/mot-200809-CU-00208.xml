<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00208">
  <teiHeader>
    <fileDesc>
      <titleStmt>
        <title>En äktenskapslagstiftning för alla</title>
        <author corresp="i-Sn3HArFcXWQDenVvrpFSQe">av LiseLotte Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En äktenskapslagstiftning för alla</title>
          <idno type="rdwebb">GW02C208</idno>
          <rs type="number">C208</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C208/text</ref>
          <ref type="dokument_url_html">http://data.riksdagen.se/dokument/GW02C208</ref>
          <ref type="dokumentstatus_url_xml">http://data.riksdagen.se/dokumentstatus/GW02C208</ref>
          <ref type="doc">http://data.riksdagen.se/fil/9B171B2F-EC5F-4A57-96C9-F5967BD0C6CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BEF5v4iJ8hq8Ux2sW9yd1g" type="signed"/>
        <correspContext corresp="i-BEF5v4iJ8hq8Ux2sW9yd1g">
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction type="numbering" xml:id="i-435726hWCMb5Y55zNfqpos">
          <date when="2008-10-02"/>
        </correspAction>
        <correspAction type="submission" xml:id="i-72VvkAGHbsnyAVwL76DVBR">
          <date when="2008-09-25"/>
        </correspAction>
        <correspAction type="transfer" xml:id="i-M9Yu3HQdKskK69KcQxSr7W">
          <date when="2008-09-25"/>
        </correspAction>
        <correspAction type="assigned" xml:id="i-QZa5PSbRTsqyefZFoksGwD"/>
        <correspContext corresp="i-QZa5PSbRTsqyefZFoksGwD">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-4SBTnBwBjsBX3kcHKBgj5X">
          <head xml:id="i-NSR57ptVzKJHN8STEdpwRH">
            1 Innehållsförteckning
          </head>
          <list>
            <item>
              1 Innehållsförteckning 1
            </item>
            <item>
              2 Förslag till riksdagsbeslut 1
            </item>
            <item>
              3 Könsneutralt äktenskap 2
            </item>
            <item>
              4 Argument för icke-diskriminerande lagstiftning 3
            </item>
            <item>
              5 Vigselplikt 5
            </item>
            <item>
              6 Individualiserad vigselrätt 5
            </item>
            <item>
              7 Civilt äktenskap 6
            </item>
          </list>
        </div>
        <div type="motProposal" subtype="förslag">
          <head xml:id="i-Lv17NeiJH4j7MmBqXHyK9">
            2 Förslag till riksdagsbeslut
          </head>
          <list style="ol">
            <item xml:id="i-BXHiXXGA7wGQHoZJpxE1fd">
              Riksdagen begär att regeringen lägger fram förslag till ändring
              i lagstiftningen enligt vad som anförs i motionen om att äktenskapslagstiftningen
              bör göras könsneutral.
            </item>
            <item xml:id="i-QbXPPHAQfsDHrJhgtDoXh">
              Riksdagen begär att regeringen lägger fram förslag till ändring
              enligt vad som anförs i motionen om att partnerskapslagen bör
              avskaffas under förutsättning att äktenskapslagstiftningen görs
              könsneutral.
            </item>
            <item xml:id="i-W6GHXPo3wZAowNq6p4e1Ss">
              Riksdagen begär att regeringen lägger fram förslag till ändring
              enligt vad som anförs i motionen om att Svenska kyrkan och andra
              trossamfund inte själva kan välja om de vill viga samkönade par
              eller inte.
            </item>
            <item xml:id="i-Q224tLFFcEoMGTuzUq9KMP">
              Riksdagen begär att regeringen lägger fram förslag till ändring
              enligt vad som anförs i motionen om att vigselrätten ska individualiseras.
            </item>
          </list>
        </div>
        <div type="motContent">
          <head type="h1" xml:id="i-AS1fH3oNy6hsZUXdLxEBPt">
            3 Könsneutralt äktenskap
          </head>
          <p xml:id="i-MuDkpbToF2BPeKkpuSq6KY">
            Vänsterpartiet var det första partiet som fattade beslut om att
            driva frågan om en könsneutral äktenskapslagstiftning. För oss
            är det en central demokratifråga att lagstiftningen ska gälla
            lika för alla oavsett sexuell läggning. Det är vår självklara
            utgångspunkt att verka för att omintetgöra de rättsliga skillnader
            som i dag finns mellan partner och makar.
          </p>
          <p xml:id="i-W9PRUtkxDyfTez5fY6vyzJ">
            Enligt gällande lagstiftning är äktenskapet en heterosexuell
            förening mellan kvinna och man. Möjligheten att registrera partnerskap
            står sedan 1994 till buds för de samkönade par som vill gifta
            sig. Sedan lesbiska kvinnor den 1 juli 2005 fick tillgång till
            assisterad befruktning inom den svenska sjukvården finns det få
            skillnader kvar när det gäller rättsverkningarna mellan ett äktenskap
            och ett partnerskap (se 3 kap. lagen [1994:1117] om registrerat
            partnerskap). Partnerskapslagen är alltså i stort sett en kopia
            av äktenskapsbalken. Vänsterpartiet ser inte några sakliga skäl
            till att behålla denna särlagstiftning.
          </p>
          <p xml:id="i-QGwL1gdTa51HXgfnzANjV3">
            Partnerskapslagen var ett historiskt viktigt och stort steg i
            arbetet för sexuellt likaberättigande år 1994 men i dag fyller
            den inte samma funktion. Den blir i stället ännu en tydlig markering
            av hur lagstiftningen präglas av en särskiljandets logik där homosexuella
            separeras från heterosexuella. För oss är det självklart att äktenskapslagstiftningen
            ska göras könsneutral i likhet med sambolagstiftningen som gäller
            lika för alla oavsett sexuell läggning. Partnerskapslagen ses
            som ett andra klassens äktenskap och ett bihang till äktenskapsbalken.
            Äktenskapsbalken ger heterosexuella par rätt att gifta sig. Denna
            rätt saknar homosexuella par trots att de befinner sig i en jämförbar
            situation.
          </p>
          <p xml:id="i-FouxWDz6Tog3PFq7Lsykof">
            Internationellt sett ligger Sverige i bakvattnet när det gäller
            könsneutral äktenskapslagstiftning. Äktenskapslagstiftning som
            gäller lika för alla par finns bl.a. i Kanada, Holland, Belgien,
            Spanien och Sydafrika. I juni 2008 blev Norge det första landet
            i Norden där samkönade par kan gifta sig.
          </p>
          <p xml:id="i-G5AnqFGi8UEgCm8RiezhDF">
            År 1987 avvisade regeringen i förslaget till lag om homosexuella
            sambor tanken på en möjlighet för homosexuella par att ingå äktenskap
            (prop. 1986/87:124). Man hänvisade då till att värderingarna om
            äktenskapet som en institution för familjebildning mellan en man
            och en kvinna är så grundmurade i samhället att det inte är möjligt
            att införa bestämmelser som ger två personer av samma kön rätt
            att ingå äktenskap med varandra (prop. 1986/87:124, s. 41). Det
            tidigare lagutskottet delade regeringens uppfattning och tillade
            att en lagstiftning som medger äktenskap för två personer av samma
            kön skulle stå i strid med den allmänna uppfattningen inom ett
            centralt livsområde (bet. 1986/87:LU28, s. 5).
          </p>
          <p xml:id="i-Bp2dxTsMPhe111iopvfcgh">
            Vänsterpartiet kan med glädje konstatera att allmänhetens värderingar
            förändrats sedan dess. I sitt betänkande (bet. 2003/04:LU22) ansåg
            lagutskottet att tiden var mogen för att brett och förutsättningslöst
            utreda frågan om en könsneutral äktenskapslagstiftning.
          </p>
          <p xml:id="i-M7SsR88bcLHv15Mw7TfUAR">
            Vi är emellertid djupt oroade över att familjekonservativa krafter
            inom den nya regeringen blockerar ett lagförslag om en könsneutral
            äktenskapsbalk (se mot. Äktenskap och stabil familjegemenskap
            2005/06:L313). Trots att det finns en majoritet i riksdagen för
            en könsneutral äktenskapslagstiftning har regeringen dragit frågan
            i långbänk. Först förlängde regeringen remisstiden för Äktenskapsutredningen.
            Sedan valde riksdagens borgerliga majoritet att rösta nej till
            Vänsterpartiets, Socialdemokraternas och Miljöpartiets gemensamma
            motion Könsneutral äktenskapsbalk (2007/08:C398).
          </p>
          <p xml:id="i-FN8jZow74SekdYstPrnfvm">
            Vi anser att regeringen snarast bör återkomma med förslag till
            ändring i lagstiftningen som innebär att äktenskapslagstiftningen
            görs könsneutral. Detta bör riksdagen som sin mening ge regeringen
            till känna.
          </p>
          <p xml:id="i-UDRbHqMhtGCq2obnk1VzBN">
            Under förutsättning att äktenskapslagstiftningen görs könsneutral
            bör regeringen även återkomma med förslag till ändring i lagstiftningen
            som innebär att partnerskapslagen avskaffas. Detta bör riksdagen
            som sin mening ge regeringen till känna.
          </p>
          <head type="h1" xml:id="i-Ve3nKwCCJpetRWeo6eB4di">
            4 Argument för icke-diskriminerande lagstiftning
          </head>
          <p xml:id="i-RBRnuhFbHoASsrYSAc5yPn">
            Det finns grupper i samhället som verkar för att äktenskapet
            ska behålla sin diskriminerande särställning. Namninsamlingar
            till stöd för att äktenskapet ska bevaras som det ser ut i dag
            startas och opinionsmöten arrangeras. Man hänvisar bl.a. till
            att en könsneutral äktenskapslagstiftning skulle innebära en diskriminering
            av alla andra former av möjliga relationer. Detta resonemang bygger
            på en missuppfattning av definitionen av begreppet sexuell läggning
            och på djupt rotade fördomar om homosexuella och bisexuella personer.
          </p>
          <p xml:id="i-8CkQATcjJdr66ZNZZ9KopE">
            Vi vill därför erinra om att sexuell läggning definieras som
            homosexualitet, bisexualitet och heterosexualitet. Vidare anser
            man inom dessa grupper att äktenskapet är en naturlig förening
            mellan kvinna och man som tryggar kärnfamiljens fortlevnad.
          </p>
          <p xml:id="i-BMEbYshCCWSTGZxcZxQE4V">
            Enligt naturrättsliga teorier finns det en av gud eller i naturen
            inneboende ordning som är oföränderlig. Vänsterpartiet menar att
            argument som hänvisar till en av Gud given ordning inte kan ligga
            till grund för den moderna lagstiftning som krävs i en rättstat.
          </p>
          <p xml:id="i-6bLRDtoVVMcnMmr5t8eACS">
            Äktenskapet är en juridisk samlevnadsform som det är möjligt
            att förändra i takt med att värderingarna i samhället förändras.
            Den traditionella kärnfamiljen har spelat ut sin roll som samhällets
            grundval eftersom familjebildningar i dag kan se ut på många olika
            sätt. En familj kan t.ex. bestå av en vuxen med barn eller två
            särboende eller samboende vuxna av samma eller olika kön.
          </p>
          <p xml:id="i-5MJRqVoUwxjmRJF7gNZzKR">
            Vänsterpartiet har självfallet inga synpunkter på människors
            val av samlevnadsform och lägger därför inga värderingar i enskildas
            val att leva i en kärnfamilj. Vi ifrågasätter däremot kärnfamiljens
            normerande verkan för hur lagstiftningen ska se ut. Den traditionella
            kärnfamiljen är inte heller generellt något särskilt bra exempel
            på den bästa miljön för ett barn att växa upp i. Vi kan inte bortse
            från att det finns kvinnor och barn som lever i kärnfamiljer där
            de utsätts för våld och övergrepp av närstående män. Den bästa
            miljön för ett barn att växa upp i är enligt vår mening en familj
            med en eller flera trygga vuxna. Föräldrarnas sexuella läggning
            spelar ingen roll för deras omvårdnadsförmåga.
          </p>
          <p xml:id="i-2fn1FMGTB1CMi5X7hwhF6r">
            Om äktenskapet verkligen är den bästa och stabilaste grunden
            för familjen, barnen och samhället torde det dessutom finnas all
            anledning att ge alla typer av familjebildningar möjlighet att
            uppleva denna trygghet. Även samkönade föräldrar har barn. Lagstiftningen
            måste för att inte bli omodern anpassas till verkligheten.
          </p>
          <p xml:id="i-JywZu9s3uNMeEpDc3125nZ">
            Så länge lagstiftningen sorterar människor i olika fack beroende
            på sexuell läggning kommer diskrimineringen av homosexuella och
            bisexuella personer och deras barn att fortgå.
          </p>
          <p xml:id="i-BDZwt5jPSSEP7r4mLxNcdf">
            I vår motion En äktenskapslagstiftning för alla (2007/08:C344)
            belyste vi det faktum att partnerskapslagen är diskriminerande
            genom att en av partner na måste ha hemvist i Sverige sedan minst
            två år för att det samkönade paret ska få registrera sitt partnerskap.
            Om en av partnerna är svensk medborgare kan hemvist för den personen
            ha förelegat sedan en kortare tid än två år. Kravet på anknytning
            till Sverige saknas för det heterosexuella par som önskar ingå
            äktenskap. Vidare har heterosexuella par möjlighet att söka dispens
            från 18-årsgränsen för att ingå äktenskap. Tillstånd får meddelas
            endast om det finns särskilda skäl. Denna möjlighet saknas dock
            för samkönade par som önskar registrera partnerskap.
          </p>
          <p xml:id="i-JUi1y96qMCMVFQyiiGbmS8">
            I väntan på en könsneutral äktenskapslagstiftning föreslog Vänsterpartiet
            förra året att kravet på anknytning till Sverige i partnerskapslagen
            ska avskaffas samt att par som vill registrera partnerskap ska
            få möjlighet att söka dispens från 18-årsregeln. Nu vill vi inte
            längre ha några förändringar av partnerskapslagen eftersom vi
            anser att det är dags att så snart som möjligt införa en könsneutral
            äktenskapslagstiftning, och därmed bör partnerskapslagen avskaffas.
          </p>
          <head type="h1" xml:id="i-Y9wjJq7JEuwyGVXPVMpDUj">
            5 Vigselplikt
          </head>
          <p xml:id="i-YL8ntYrNQdk3yqxciDWANw">
            Äktenskapsutredningen presenterade sitt betänkande i mars 2007.
            Utredning en lägger i sitt betänkande fram ett förslag som i praktiken
            innebär att svenska kyrkan och andra trossamfund kommer att ges
            rätten att själva välja om de vill viga samkönade par eller inte
            om förslaget genomförs i den delen (SOU 2007:17 s. 276 f.).
          </p>
          <p xml:id="i-VGZ5q1BwrBGcyKgBRxrpfk">
            Vi anser att det vore djupt olyckligt att införa en lagstadgad
            möjlighet att diskriminera samkönade par. Vigselrätten delegeras
            av staten och är därför en form av myndighetsutövning. Förslaget
            är redan ur den aspekten oacceptabelt. Vänsterpartiet är i stället
            för en s.k. vigselplikt där Svenska kyrkan och trossamfund är
            skyldiga att viga även samkönade par för att ha rätt att förrätta
            vigsel över huvud taget.
          </p>
          <p xml:id="i-5LiCRBZG3BjPEa3kwm1P41">
            Regeringens förslag på ändring i lagstiftningen som innebär att
            äktenskapslagstiftningen görs könsneutral bör inte ge svenska
            kyrkan och andra trossamfund rätt att själva välja om de vill
            viga samkönade par eller inte. Detta bör riksdagen som sin mening
            ge regeringen till känna.
          </p>
          <head type="h1" xml:id="i-Eh8mQkjki6UNEsHuxLAKwY">
            6 Individualiserad vigselrätt
          </head>
          <p xml:id="i-NzuBqb8GVjaqwUXgjM4ybv">
            I dag regleras vigselrätten för Svenska kyrkan i äktenskapsbalken,
            där det framgår att präster inom Svenska kyrkan är behöriga att
            vara vigselförrättare. För andra trossamfund än svenska kyrkan
            gäller en annan ordning där de måste söka tillstånd att förrätta
            vigsel från Kammarkollegiet. Dessutom krävs ett särskilt förordnande
            av vigselförrättarna. Borgerliga vigselförrättare förordnas av
            länsstyrelserna. Enligt äktenskapsutredarens bedömning (SOU 2007:17
            s. 277) är de enskilda vigselförrättarna inom trossamfunden, till
            skillnad från de borgerliga vigselförrättarna, inte att anse som
            fristående uppdragstagare utan som företrädare för sitt trossamfund.
            I utredningen föreslås att samma lag ska gälla för Svenska kyrkan
            som för övriga trossamfund, dvs. även Svenska kyrkan ska ansöka
            om vigseltillstånd och präster måste förordnas särskilt för att
            vigselbehörighet ska gälla (SOU 2007:17 s. 273). Detta bör riksdagen
            som sin mening ge regeringen till känna.
          </p>
          <p xml:id="i-V2UqDLwVphABhKvhqxN2Hz">
            Vänsterpartiet är av den uppfattningen att alla trossamfund ska
            behandlas lika, men vi vill gå ett steg längre än utredningen
            och införa en individualiserad vigselrätt för samtliga förrättare
            av vigsel i likhet med vad som i dag gäller för borgerliga vigselförrättare.
            Ett uppdrag att förrätta vigsel är en form av myndighetsutövning
            och bör därför enligt vår mening vara personligt, dvs. knutet
            till den befattningshavare som innehar uppdraget och inte till
            ett trossamfund.
          </p>
          <p xml:id="i-NbHBr7vyQfG8aoLZnTBqyt">
            Regeringen bör därför återkomma med förslag till ändring i lagstiftningen
            som innebär att uppdraget som vigselförrättare individualiseras.
            Detta bör riksdagen som sin mening ge regeringen till känna.
          </p>
          <head type="h1" xml:id="i-MmPWxaJxUM9djsqR6mSGYa">
            7 Civilt äktenskap
          </head>
          <p xml:id="i-HEN34p2JktQJBhJ2XnbRLB">
            Enligt gällande lagstiftning är det möjligt att vigas i Svenska
            kyrkan, annat trossamfund eller borgerligt. Ett kyrkligt äktenskap
            saknar i sig rättslig verkan då en rättsligt giltig vigsel enligt
            äktenskapsbalken förutsätter att äktenskapsbalkens regler har
            iakttagits. Däremot får civil vigsel förrättas av företrädare
            för vissa samfund efter särskilt förordnande från Kammarkollegiet.
          </p>
          <p xml:id="i-BnvjKQAU5kbzSPjv82xCRV">
            När en person med ett sådant förordnande förrättar vigsel måste
            han eller hon följa äktenskapsbalkens regler. I det avseendet
            skiljer sig alltså inte en civilt giltig vigsel förrättad av en
            präst i Svenska kyrkan eller i något annat trossamfund från en
            vigsel förrättad i en borgerlig ordning. Den kyrkliga vigseln
            existerar således inte i rättslig bemärkelse (se artikel i FT,
            D. Han qvist, Den sista enhörningen: på jakt efter den kyrkliga
            vigseln).
          </p>
          <p xml:id="i-KG2rPyiuH6oPH7Lcr5fhRd">
            Nuvarande ordning kan leda till att den rättsligt giltiga vigselordningen
            sammanblandas med de religiösa sedvänjorna eller tappas bort till
            förmån för sådana sedvänjor. Ordningen strider dessutom mot principen
            om statens neutralitet i religiösa frågor. Denna princip tydliggjordes
            då Svenska kyrkan skildes från staten den 1 januari 2000.
          </p>
          <p xml:id="i-4YR5vTJwL5NgcYz18jVSJ6">
            Vänsterpartiet driver alltjämnt frågan om att ta bort vigselrätten
            från Svenska kyrkan och andra trossamfund och i stället införa
            s.k. civiläktenskap. En sådan ordning skulle innebära ett enhetligt
            sätt att ingå äktenskap för alla par, oavsett sexuell läggning.
            Diskussionen om vigselplikt för Svenska kyrkan och trossamfunden
            skulle dessutom inte längre vara aktuell. Då Äktenskapsutredningen
            inte lämnar något sådant förslag i sitt betänkande avser vi att
            på sikt fortsätta att driva frågan om civiläktenskap. Vi prioriterar
            dock att få igenom en könsneutral äktenskapslag så fort som möjligt
            och vill därför inte avvakta ytterligare utredning av denna fråga
            just nu. Därför avstår vi från att lägga fram ett förslag om civil
            äktenskapslagstiftning i denna motion.
          </p>
        </div>
        <div type="motSignatures">
          <list>
            <item xml:id="i-G8PuxnviEp8YKpt1SVYViB" who="i-Sn3HArFcXWQDenVvrpFSQe">
              LiseLotte Olsson (v)
            </item>
            <item xml:id="i-NmBb9tBTHqiZE7u3nFf4W8" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-CcM15PRJbpDAb8W4BxKykT" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-2uzJYcSJ8H2atMZtcQSW3Y" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-CMsG5pr1r92PDUz2ui53qC" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-HpnuXUNxGk1ddkTEoW1pQQ" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
