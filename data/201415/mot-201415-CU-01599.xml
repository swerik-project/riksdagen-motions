<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-CU-01599">
  <teiHeader>
    <fileDesc>
      <titleStmt>
        <title>Fastställande av faderskap</title>
        <author corresp="i-7HvCHEwjbKSjsnRP39c1s9">av Patrick Reslow (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1599 av Patrick Reslow (M)</title>
          <idno type="rdwebb">H2021599</idno>
          <rs type="number">1599</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H2021599/text</ref>
          <ref type="dokument_url_html">http://data.riksdagen.se/dokument/H2021599</ref>
          <ref type="dokumentstatus_url_xml">http://data.riksdagen.se/dokumentstatus/H2021599</ref>
          <ref type="docx">http://data.riksdagen.se/fil/D66A06A3-458D-4A0F-9732-63932A088DED</ref>
          <ref type="pdf">http://data.riksdagen.se/fil/CB3891C7-BFCF-4D66-9E69-F824ABE15F3D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4G7tbd6iedeqesRsshSs5h" type="signed"/>
        <correspContext corresp="i-4G7tbd6iedeqesRsshSs5h">
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction type="submitted" xml:id="i-DBEZwFfGB5DdjFt6oQCVqS">
          <date when="2014-11-07"/>
          <time when="15:35:05"/>
        </correspAction>
        <correspAction type="referred" xml:id="i-Chdm25uaA3dV2sN7VfS8Bm">
          <date when="2014-11-12"/>
        </correspAction>
        <correspAction type="assigned" xml:id="i-Vw6THkorBuFg6bawutHs1L">
          <date when="2016-04-27"/>
          <time when="13:45:25"/>
        </correspAction>
        <correspContext corresp="i-Vw6THkorBuFg6bawutHs1L">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-ALdgoNHUrJUinEz7jZz5VE"/>
        <correspContext corresp="i-ALdgoNHUrJUinEz7jZz5VE">
          <ref type="uppgift">2014/15:CU6</ref>
          <ref type="ref_dok_id">H201CU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SnpLNeeHUT14QjbDXdPedw"/>
        <correspContext corresp="i-SnpLNeeHUT14QjbDXdPedw">
          <ref type="uppgift">2014/15:SfU3</ref>
          <ref type="ref_dok_id">H201SfU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:1599 av Patrick Reslow (M) Fastställande av faderskap</div>
      </div>
      <div type="motBody">
        <div type="motProposal" subtype="förslag">
          <head xml:id="i-NyTNAiwdkNTTx8XsMcdkHU">
            Förslag till riksdagsbeslut
          </head>
          <list style="ol">
            <item xml:id="i-T34aB4iSAK1zxKC9YxNnPS">
              Riksdagen tillkännager för regeringen som sin mening vad som
              anförs i motionen om att se över regelverket för fastställande
              av faderskap för sambor i syfte att modernisera den gällande lagstiftningen.
            </item>
            <item xml:id="i-BnFNu99b6rWuJekQJSzAbG">
              Riksdagen tillkännager för regeringen som sin mening vad som
              anförs i motionen om att se över regelverket för utbetalning av
              föräldrapenning.
            </item>
          </list>
        </div>
        <div type="motContent">
          <head type="h1" xml:id="i-SMeuwjQ4Dj8gFdD41irQ9Q">
            Motivering
          </head>
          <p xml:id="i-MgK81TeJjyM5vMbhoW29cC">
            Att bli förälder är en stor händelse i livet, förenad med lycka
            och glädje, men också omställning och anpassning av vardagen.
            Tiden före förlossningen är också förenad med nervositet för barnets
            välbefinnande och planering inför det stundande föräldraskapet
            och det ansvar som följer med det.
          </p>
          <p xml:id="i-M6hbz6QnAYdB4mqafQrgNa">
            Sveriges riksdag har på senare år på en rad områden inom familjerätten
            genomfört reformer som syftar till att underlätta för människors
            vardag och till att upprätthålla en neutral inställning till de
            livsval enskilda individer gör. Såväl adoptionsrätten och äktenskapsrätten
            som namnrätten har genomgått förändringar för att ligga i fas
            med tidens utveckling. Men också sambolagstiftningen från slutet
            av 1980-talet och framåt har kännetecknat denna progressiva inställning.
          </p>
          <p xml:id="i-4UKq7NL9uweyrutw7sYT8z">
            Trots alla dessa reformer på familjerättens område lever vi fortfarande
            kvar i gamla moraliserande föreställningar om familjebildning
            när det kommer till föräldraskapet. Enligt Eurostats statistik
            har andelen barn som är födda utom äktenskapet inom EU-länderna
            fördubblats sedan 1990-talets början. I fem länder är dessa barn
            i majoritet. Sverige är ett av dessa länder, där 54,3 procent
            av alla barn föds utom äktenskapet (Eurostat 2013). De flesta
            av dessa föds i samboförhållanden. Trots detta har vi inte tagit
            steget fullt ut och skapat ett neutralt förhållningssätt till
            hur familjer väljer att leva. Detta är allra tydligast i frågor
            rörande föräldraskap.
          </p>
          <p xml:id="i-9tBBjDNpHAY9rXrAa8oWLi">
            Dagens lagstiftning gör strikt skillnad på huruvida ett barn
            föds inom eller utom äktenskapet. I det fall modern är gift vid
            barnets födelse är mannen i äktenskapet att anse som fader till
            barnet. Denna så kallade presumtionsregel slås fast i 1 kap. 1
            § föräldrabalken. Några som helst åtgärder för att fastställa
            faderskapet behövs alltså inte. Presumtionsregeln är också extensiv
            i den bemärkelsen att det inte spelar någon roll när i tiden före
            födseln äktenskapet är ingånget.
          </p>
          <p xml:id="i-Gpeahef9sSzHfJJEgEtG1c">
            Medan ett barn som är fött inom äktenskapet får faderskapet fastställt
            per automatik, är det socialnämndens skyldighet att utreda och
            fastställa faderskapet för barn till ogifta mödrar. Sedan några
            år tillbaka görs en förenklad utredning om parterna är sambor.
            I Socialstyrelsens föreskrifter och allmänna råd (SOSFS 2011:2)
            om socialnämndens utredning och fastställande av faderskap sägs
            bl.a. att utredaren bör kalla parterna till samtal, informera
            om den beräknade konceptionstiden samt bereda mannen tillfälle
            att bekräfta faderskapet – detta under förutsättning att det inte
            framkommer något som gör att utredaren ifrågasätter faderskapet.
            Först när alla papper är påskrivna och vidimerade anses mannen
            juridiskt vara fader till barnet.
          </p>
          <p xml:id="i-YPSGRxCZjhyswKPQG3hZaa">
            Idag tillämpas regelverket mycket olika vid olika socialförvaltningar.
            I vissa kommuner kallas föräldrarna regelrätt till socialkontoret
            för att skriva under pappren på plats, medan det i andra kommuner
            förekommer att pappren skickas hem till föräldrarna efter barnets
            födelse för underskrift. Det senare tillhör dock undantagen.
          </p>
          <p xml:id="i-AH2iJ1cnhW8vB53YDJbj5Q">
            Det mest anmärkningsvärda med denna reglering är att barnet juridiskt
            inte har någon pappa förrän pappersexercisen är avklarad. Det
            här kan leda till många komplikationer, framför allt om förlossningen
            inte förlöper som den skall. En sådan komplicerad situation uppmärksammades
            i media under hösten/vintern 2010. I Svenska Dagbladet kunde vi
            då läsa om det nyblivna sammanboende föräldraparet, där modern
            en månad efter barnets födelse – och innan besöket hos socialnämnden
            för underskrivande av papper om fastställande av faderskap och
            gemensam vårdnad genomförts – drabbades av en stroke och således
            inte kunde medverka vid pappersexercisen. På grund av att faderskapet
            inte hunnit fastställas blev istället barnet jourhemsplacerat
            hos sin ännu icke fastställde fader. För att detta skulle kunna
            göras var mannen tvungen att visa utdrag ur brottsregistret. Som
            om inte denna kränkning var nog nekades mannen dessutom föräldrapenning,
            med hänvisning till att faderskapet inte fastställts. Istället
            tvingades han leva på sjukpenning.
          </p>
          <p xml:id="i-JMykNpgjtCpt9JVEpbnejf">
            För att föräldrapenning skall kunna utbetalas måste faderskapet
            fastställas och i den nu nämnda situationen innebär detta rent
            processrättsligt att fadern måste bli stämd av sitt barn för att
            kunna fastställa släktskapet med hjälp av DNA-test. Först när
            en sådan domstolsprocess är klar kan föräldrapenning utbetalas.
            Är detta uttryck för en modern lagstiftning? Jag anser inte det.
          </p>
          <p xml:id="i-4D1TLuJDaVxrEXXeMyk7vq">
            I debatten har det som argument för bibehållandet av nuvarande
            regelverk bland annat framförts att ”den nuvarande ordningen ger
            betryggande garantier för att det verkligen är den biologiske
            fadern och inte någon annan som fastställs som far till ett barn”.
            (Se t.ex. 2011/12 CU 16.) Anta då att vi har ett par som levt
            tillsammans i 10 år och som får barn. Eftersom de inte är gifta
            skall nu faderskapet fastställas i enlighet med den procedur som
            ovan beskrivits. Hade paret emellertid valt att ingå äktenskap
            – även om detta skedde minuterna före födseln – vore detta onödigt.
            Då hade i enlighet med faderskapspresumtionen mannen automatiskt
            blivit fader. Det är ett synnerligen ålderdomligt och märkligt
            synsätt på ogifta mödrar. Vad är det som gör att just ingåendet
            av äktenskap ger ”betryggande garantier” för vem som är barnets
            biologiske far?
          </p>
          <p xml:id="i-V6T6zYeweJxbb1K6aJJDk8">
            Det tål också att funderas över vilka signaler samhället skickar
            ut när par, som lever tillsammans och får barn, inför socialnämnden
            skall bedyra att barnet är deras gemensamma? Vilken syn har samhället
            på kvinnan respektive mannen?
          </p>
          <p xml:id="i-VVCzb9YUcHav6o8mJWXejC">
            För snart 100 år sedan skrev dåvarande Kungliga Statistiska centralbyrån
            i en statistikrapport om barn födda utom äktenskapet att dessa
            ”ur social synpunkt äro att betrakta såsom en synnerligen ogynnsam
            företeelse, därom råder knappast mer än en mening”. Detta synsätt
            präglade långt in på 1950-talet hur samhället såg på födslar utom
            äktenskapet. När vi nu sedan länge klargjort att barn utom äktenskapet
            inte – som i gamla tider – skall uppfattas som oäkta och behandlas
            sämre, varför har vi då regelverk som riskerar sätta barn och
            föräldrar i svåra situationer? När vi i alla andra sammanhang
            påtalar vikten av att föräldrar tar gemensamt ansvar – varför
            har vi då regelverk som gör skillnad på föräldrar och föräldrar?
          </p>
          <p xml:id="i-MXCmcoCLpPyuzFEbvQaqdF">
            Det finns fler dubier med gällande lagstiftning. Vad händer i
            det fall mannen i samboförhållandet avlider innan faderskapet
            hunnit fastställas? Barnet blir då inte bara utan juridiskt erkänd
            fader, utan även berövad på sin arvsrätt. Är detta ett regelverk
            som utgår från barnets bästa?
          </p>
          <p xml:id="i-7D4C9QkZtmRcL99h2vSdeo">
            I grund och botten är dagens lagstiftning en historisk kvarleva
            från tiden då kyrkan styrde över familjerätten och då banden mellan
            familjerätt och jordegendom var starka. Men historien förändras
            och vi med den. Den civilrättsliga lagstiftningen måste prägla
            samhället så som det ser ut i dag och inte bygga på förlegade
            uppfattningar. Den skall stödja och hjälpa människor i deras vardag,
            inte motarbeta och stjälpa. Den skall underlätta för människor,
            inte försvåra vardagen. Den skall blicka framåt, inte bakåt.
          </p>
          <p xml:id="i-QGCkEj8VUc4hgJeZT29oW6">
            Nuvarande lagstiftning när det gäller fastställande av faderskap
            uppfyller inte något av dessa krav. Genom att vara fast förankrad
            i gamla, föråldrade och moraliserande uppfattningar om synen på
            samlevnadsform är det inte en lagstiftning för samtiden. Det är
            dags att vi reser oss ur medeltidens katakomber och får till stånd
            en lagstiftning på området som kännetecknar vår tid och de omständigheter
            och livsval som präglar dagens samhälle. En sådan väg skulle kunna
            vara att utöka faderskapspresumtionen till att omfatta även sambor,
            eller att föräldrarna – gifta eller sammanboende – undertecknar
            pappren i samband med första kontakten med mödravårdscentralen.
            Det viktiga är att frågan ses över så att vi kan få en modern
            lagstiftning vad gäller fastställande av faderskap.
          </p>
        </div>
        <div type="motSignatures">
          <list>
            <item xml:id="i-GYeg7WWvUWe3AAYgZ4nQ96" who="i-7HvCHEwjbKSjsnRP39c1s9">
              Patrick Reslow (M)
            </item>
          </list>
        </div>
      </div>
    </body>
  </text>
</TEI>
