<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00423">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__423/mot_1969__ak__423-001.pdf"/>
      <fw xml:id="i-4fuiJgXRK5j7DMqrzaid7W">
        Nr 423—428 = Motion i Andra kammaren, nr 423 år 1969 1
      </fw>
      <div xml:id="i-BTwEuk66zHGeV23pYiVbA6" type="motHeader">
        <div xml:id="i-Jsm2azrmPmtKQBDhd68FiU" type="motTitle"/>
        <div xml:id="i-947nVkgaksYBkGWXz5SjFj" type="motSubmissionInfo"/>
      </div>
      <div xml:id="i-RLZnPrViC33d8MoTp3bFtx" type="motBody">
        <div xml:id="i-6GwgXFdmYyQrqDzSZBPpfX">
          <p xml:id="i-GWj5E6EiLNVse22crnCkig">
            Nr 423
          </p>
          <p xml:id="i-PzEt1HekU1VqmJr39PuqBM">
            Av herrar Romanus och Ahlmark, om en övergång till rullande
          </p>
          <p xml:id="i-NhcYP8yuMMNuyPHaec9exM">
            försvarsplaner. (Lika lydande med motion nr 363 i Första kammaren)
          </p>
          <p xml:id="i-Kr5oGjsYBCMx1GKqKJtSbv">
            År 1958 inleddes en ny epok i svensk försvarspolitik. Mot bakgrund
            av tidigare års erfarenhet beslöt man att övergå till att lägga
            fast ramarna för försvarsutgifterna för flera år i taget. Motivet
            var att ge ökad stadga åt försvarsplaneringen och möjliggöra en
            målmedveten uppbyggnad av för- svaret samt att genom den förbättrade
            planeringen få ett bättre utnyttjande av tillgängliga resurser.
            Omläggningen får ses som en följd av partiernas gemensamma uppfattning
            att försvaret under de närmaste föregående åren undergått en allvarlig
            försvagning. 1958 års beslut omfattade tre budgetår och utgjorde
            en överenskommelse mellan de fyra demokratiska partierna. 1961
            års beslut gällde två budgetår, 1963 års beslut gällde en fyraårsperiod,
            alltså t. o. m. budgetåret 1966/67. Vid 1967 års riksdag kunde
            man inte fatta något nytt flerårsbeslut, eftersom försvarsutredningen
            misslyckats i sin uppgift att lägga fram förslag för perioden
            1967—1971. I stället fattades ett provisoriskt ettårsbeslut i
            av- vaktan på förslag från utredningen. För första gången på länge
            bröts också den partipolitiska enigheten. Vid 1968 års riksdag
            fattades åter ett flerårs- beslut som avser tiden t. o. m. budgetåret
            1971/72. Även detta beslut drevs igenom av regeringen under politisk
            strid. Samtidigt med att riksdagen fattat beslut om försvarsramarna
            för flera år i taget, har försvaret byggt upp en planering av
            främst materialinköpen i form av rullande sjuårsplaner. En allvarlig
            svaghet med den hittills tillämpade metodiken har varit den osäkerhet
            som rått beträffande förutsättningarna för den militära plane-
            ringen för de år som legat efter den tidsperiod som omfattats
            av det gällande försvarsbeslutet. Denna svaghet har naturligtvis
            accentuerats ju närmare man kommit utgången av försvarsbeslutet.
            Särskilt kännbar var den under 1967 då endast ett ettårsbeslut
            fattades av riksdagen. Hur mycket denna ryckighet kostat i form
            av felinvesteringar och försämrad effektivitet lär aldrig kunna
            utredas, men om långtidsplaneringen har det värde den brukar tillmätas
            så bör rimligen nackdelarna ha varit betydande.
          </p>
          <p xml:id="i-MUd9YtSnuvy1tfgZbt2pk7">
            1— Bihang till riksdagens protokoll 1969. 4 saml. Nr 423—428
          </p>
          <pb facs="riksdagen-motions-pdf/data/1969/mot_1969__ak__423/mot_1969__ak__423-002.pdf"/>
          <fw xml:id="i-TgCH4f8LzH15uHpYMJu8e5">
            2 Motion i Andra kammaren, nr 423 år 1969
          </fw>
          <p xml:id="i-EY2yJ6DS3q7LzgZ4xRJWDh">
            Enligt de riktlinjer för långtidsplaneringen som drogs upp i
            förra årets försvarsbeslut och som utvecklas i årets statsverksproposition
            övergår för- svaret nu till en femårig rullande programplanering,
            kompletterad med perspektivplaner på femton års sikt och särskilda
            systemplaner för an- skaffning av större vapensystem, organisationsförändringar
            o.d. Denna nya metodik innebär en värdefull ytterligare förfining
            av plane- ringsinstrumenten, men fortfarande har systemet den
            svaghet som berörts ovan. Osäkerheten mot slutet av den period
            som omfattas av gällande för- svarsbeslut blir betydande. En annan
            nackdel som följd av den hittills tillämpade metodiken är att
            den allmänna försvarsdebatten givits otillräcklig stimulans. Detta
            är givet- vis till stor del en följd av den partipolitiska enigheten
            kring försvaret. Men det är givet att om väsentliga politiska
            beslut rörande försvaret fattas endast vart tredje eller vart
            fjärde år, är det stor risk att debatten under mellan- åren blir
            blek och oengagerad i synnerhet som den inte tillförs något nytt
            stoff från myndigheternas sida. Dessa svagheter skulle kunna undanröjas
            om riksdagen övergick till att varje år fatta beslut om ramarna
            för ett visst antal år framåt i tiden, t. ex. för den närmaste
            treårsperioden. Sådana »rullande försvarsbeslut» skulle ge ett
            fastare underlag för den militära planeringen, i synnerhet om
            de kom- pletterades med direktiv — om än något mer obestämda -—
            för ytterligare två år. Militärledningen skulle då ha av riksdagen
            antagna riktlinjer för planeringen på fem års sikt, d.v.s. för
            en tid som sammanfaller med den aktuella programplaneringen. En
            annan fördel vore att riksdagen varje år fick pröva försvarets
            kost- nadsramar för den framförliggande perioden, dock utan att
            man rubbade på de två närmast liggande årens försvarsramar vilka
            lagts fast av tidigare riksdag. (En konjunkturanpassning av utgifterna
            mellan de i beslutsperio- den ingående åren underlättas av detta
            system; möjlighet bör givetvis också finnas för särskilda åtgärder
            föranledda av mer drastiska förändringar i det världspolitiska
            läget.) Med det sagda menas självfallet inte att man varje år
            skulle genomföra så omfattande säkerhetspolitiska studier som
            nu gjorts i de parlamentariska försvarsutredningarnas regi. Snarare
            vore det skisserade systemet ett sätt att fortlöpande införliva
            den säkerhetspolitiska forskningens resultat med den parlamentariska
            försvarspolitiska aktiviteten. Någon svårighet att med rullande
            försvarsbeslut förena den insyn för de demokratiska riksdagspartierna
            vars värde alla är ense om torde inte föreligga. Med hänvisning
            till det ovan anförda föreslår vi, att riksdagen i skrivelse till
            Kungl. Maj:t uttalar sig för en övergång till rullande försvarsbeslut
            enligt de riktlinjer som anges i motionen; och
          </p>
          <pb facs="riksdagen-motions-pdf/data/1969/mot_1969__ak__423/mot_1969__ak__423-003.pdf"/>
          <fw xml:id="i-Hrx32VVum2ph4y5GErryw">
            Motion i Andra kammaren, nr 423 år 1969 3
          </fw>
          <p xml:id="i-D8CTBgkNbS2MTvCtijHRzN">
            att riksdagen i enlighet härmed hemställer om förslag till ett
            treårigt försvarsbeslut samt om riktlinjer för de därpå följande
            två åren, senast till 1971 års riksdag.
          </p>
          <p type="date" id="i-YTEuNMsC6i5S9tD8bqH33W">
            Stockholm den 27 januari 1969
          </p>
          <p xml:id="i-CPRvPg74CgjbEYzJANkVb1" type="signatureBlock">
            Gabriel Romanus (fp) Per Ahlmark (fp)
          </p>
        </div>
      </div>
    </body>
  </text>
</TEI>
