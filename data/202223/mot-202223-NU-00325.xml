<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-00325">
  <teiHeader>
    <fileDesc>
      <titleStmt>
        <title>Förenklingar för företagare</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:325 av Markus Wiechel (SD)</title>
          <idno type="rdwebb">HA02325</idno>
          <rs type="number">325</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HA02325/text</ref>
          <ref type="dokument_url_html">https://data.riksdagen.se/dokument/HA02325</ref>
          <ref type="dokumentstatus_url_xml">https://data.riksdagen.se/dokumentstatus/HA02325</ref>
          <ref type="pdf">https://data.riksdagen.se/fil/1727F287-98B8-41B7-89FE-30B1FAC72D43</ref>
          <ref type="docx">https://data.riksdagen.se/fil/9CD31BE7-E745-4CAA-B130-CEA83B546185</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GuKttkpEqDZPbspzZHf5fZ" type="signed"/>
        <correspContext corresp="i-GuKttkpEqDZPbspzZHf5fZ">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-2DXKbf5NV6jeY7vKeck9AL" type="submitted">
          <date when="2022-11-17"/>
          <time when="15:07:47"/>
        </correspAction>
        <correspAction xml:id="i-63EKD8vbck94vmg34iyeUh" type="reviewed">
          <date when="2022-11-17"/>
          <time when="15:46:35"/>
        </correspAction>
        <correspAction xml:id="i-G3gmtbd7mYU2pdXGmcrkJJ" type="referred">
          <date when="2022-12-01"/>
        </correspAction>
        <correspAction xml:id="i-XHVkMrhwTsnqPx5uyK5SyR" type="assigned">
          <date when="2023-05-11"/>
          <time when="16:04:25"/>
        </correspAction>
        <correspContext corresp="i-XHVkMrhwTsnqPx5uyK5SyR">
          <ref type="assignedTo">Näringsutskottet</ref>
        </correspContext>
        <correspAction xml:id="i-9n8NDyz6DntcCbgGysTdsK" type="behandlas_i"/>
        <correspContext corresp="i-9n8NDyz6DntcCbgGysTdsK">
          <ref type="uppgift">2022/23:NU13</ref>
          <ref type="ref_dok_id">HA01NU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU13</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4t8ku3NMz8uJuTWRA4zEX5" type="behandlas_i"/>
        <correspContext corresp="i-4t8ku3NMz8uJuTWRA4zEX5">
          <ref type="uppgift">2022/23:NU15</ref>
          <ref type="ref_dok_id">HA01NU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU15</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9E7ZZN1jnsavK5i7KiTSPX" type="behandlas_i"/>
        <correspContext corresp="i-9E7ZZN1jnsavK5i7KiTSPX">
          <ref type="uppgift">2022/23:NU16</ref>
          <ref type="ref_dok_id">HA01NU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:325 av Markus Wiechel (SD) Förenklingar
          för företagare
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-JZbdD2JMuX6ttVHdgkWwFV">
            Förslag till riksdagsbeslut
          </head>
          <list style="ol">
            <item xml:id="i-KGdyp7WLJjrhkJdqEsZHbU">
              Riksdagen ställer sig bakom det som anförs i motionen om att
              se över möjligheten att bredda Regelrådets mandat och tillkännager
              detta för regeringen.
            </item>
            <item xml:id="i-4poFtsveNdokLfuZRxyWuB">
              Riksdagen ställer sig bakom det som anförs i motionen om att
              utreda processen i samband med att nya regler som påverkar småföretagare
              antas och tillkännager detta för regeringen.
            </item>
            <item xml:id="i-H8mtRSKARYozThvG2REZEo">
              Riksdagen ställer sig bakom det som anförs i motionen om att
              se över införandet av en småföretagarombudsman och tillkännager
              detta för regeringen.
            </item>
            <item xml:id="i-LLE3u6N1aEECQeQ8bALGdb">
              Riksdagen ställer sig bakom det som anförs i motionen om att
              utreda möjligheten att bilda en företagsfond för ungdomar och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-24UDCm2eJV7MCgW26t5kQv" type="h1">
            Minskad regelbörda för företagare
          </head>
          <p xml:id="i-WTDsZWGwqak15AV9nQCe1y">
            Fyra av fem nya jobb i Sverige kommer från småföretagen och 96
            procent av företagen i Sverige består av noll till nio anställda.
            Den borgerliga regeringen påbörjade efter valvinsten 2006 ett
            arbete med att förenkla reglerna för företagen. Trots någorlunda
            stora satsningar med minskade administrativa kostnader för småföretagare
            ansåg fortfarande en majoritet att regelbördan snarare hade blivit
            tyngre och på skatteområdet ansågs de administrativa kostnaderna
            till och med ha ökat. Riksrevisionen har sedan granskat detta
            och konstaterat att de vidtagna åtgärderna inte har satts in där
            de får störst effekt. I kombination med att öka lönsamheten för
            företagare, minska risken och minska bördan kring exempelvis bokföring
            måste en satsning göras för att förbättra möjligheten att på ett
            enkelt sätt starta och driva företag samt uppmuntra fler att våga
            göra verklighet av sina idéer.
          </p>
          <p xml:id="i-H6G1o6wTGn5iXg8xfrHDGm">
            Byråkrati behövs för att säkerställa någon form av ordning och
            förenkla vissa processer. Det är när den gör det motsatta som
            det blir till ett problem och därför har begreppet byråkrati fått
            en negativ klang i vardagligt språk. Byråkratin måste hela tiden
            granskas för att det ska gå att upprätthålla en någorlunda stabil
            utveckling där den börda som är förknippad med det är värd mödan.
            Det får aldrig bli så att krånglet hindrar människor från att
            nå sina mål. Därför behövs tydliga, enkla, förutsägbara och ändamålsenliga
            regler som gynnar tillväxt snarare än tvärtom. Lyckligtvis är
            Sveriges utgångsläge ganska gott, då vi till skillnad från många
            andra länder till stor del slipper storskalig korruption.
          </p>
          <p xml:id="i-83ZyPC9uuQC7DzCK9ovk7V">
            Näringslivets regelnämnd (NNR) presenterade under år 2010 en
            regelagenda för åren 2011–2014. Denna agenda innehöll bland annat
            förslag om ett breddat och fördjupat förenklingsarbete för att
            företag skulle få det lättare att växa. Förenklingsarbetet var
            tänkt att genomföras på samtliga nivåer parallellt – kommunal,
            regional, nationell och internationell nivå – och det skulle omfatta
            både nya och existerande regelverk samt en förbättrad regeltillämpning.
            Tack vare ett pilotprojekt av NNR där 280 kommuner kom med ett
            resultat kunde man se att det trots stora skillnader i reglerna
            fanns betydande skillnader mellan kommunerna. Ett av skälen till
            detta sägs ha varit de olika handlägg­ningstiderna för samma typ
            av ärenden, men i övrigt är det oklart varför det såg ut som det
            gjorde. En form av översyn behövs för att se hur företagares villkor
            kan bli lika, oavsett var i landet som enskilda företagare verkar.
          </p>
          <p xml:id="i-4DPX1vwpzV1AMjmTN3jiMC">
            Regelrådet inrättades år 2008 som ett led i den dåvarande regeringens
            arbete med regelförenkling för företag. Det är i grunden ett positivt
            arbete som förs i rådet och oberoende granskningar av tillkommande
            regler är något man bör ta vara på för att minska onödigt regelkrångel.
            Regelrådets nuvarande uppgift är att granska och yttra sig över
            kvaliteten på konsekvensutredningar av författningsförslag som
            kan få effekter av betydelse för företag. Regelrådets mandat skulle
            kunna breddas, för att effektivisera arbetet ytterligare och stärka
            företagares möjligheter och framtida potential. Bland annat bör
            Regelrådets yttranden beakta samtliga konsekvenser av regelgivning
            för företag, inte enbart företagens administrativa kostnader.
          </p>
          <p xml:id="i-WZunDiUV3LZsh2JqN8dDQH">
            Rent generellt bör det ske en ordentlig förändring för att säkerställa
            att kommande regler inte skadar mer än vad de gör nytta. För en
            enskild företagare kan nya regler förändra vederbörandes förutsättningar
            avsevärt. I samband med att nya regler tillkommer bör det göras
            beräkningar av företagens totala regelkostnader (finansiella,
            materiella och administrativa). Ett enhetligt regelverk för konsekvensanalyser
            bör likaså införas för att kunna se vilka effekter den nya regeln
            får. Så fort en ny regel ska införas bör berörda parter också
            få ta del av processen för att se över vilka alternativ som finns.
            Onödiga regleringar som skadar mer än de gör nytta kan på detta
            sätt undvikas i ett tidigt skede. Sist men inte minst måste det
            alltid ske någon form av uppföljning ett par år efter att en ny
            reglering införts. Regeringen bör också bjuda in samtliga riksdags­partier
            till samtal för att nå en långsiktigt hållbar lösning på frågan.
          </p>
          <head xml:id="i-2PeGL42mWGZyJpLydiEnMz" type="h1">
            Småföretagarombudsman
          </head>
          <p xml:id="i-A6CujEGhA7RS2SRWUMj7Gz">
            Det är de små och medelstora företagen som är ryggraden i Sverige.
            Småföretagen behövs och det är dessa som tvingas att bära en stor
            del av bördan för att det ska finnas en god möjlighet till sysselsättning
            framöver. Tyvärr saknar småföretagarna idag någon som ser över
            deras intressen, inte minst om en konflikt leder så långt som
            till domstol. Regeringen bör därför införa en småföretagarombudsman
            som ges i uppdrag att bevaka marknaden och försvara mindre företagares
            intressen i domstol. Företagare ska ha chansen att vända sig till
            ombudsmannen om de anser att de behandlats felaktigt. De bör likaså
            kunna vända sig till ombudsmannen om det har tagit orimligt lång
            tid att behandla ärenden med staten. En småföretagarombudsman
            skulle samtidigt verka för ett bättre företagarklimat genom att
            uppmärksamma regering och beslutsfattare på konkreta brister i
            företagsklimatet.
          </p>
          <p xml:id="i-H5xTRjEGxegCfeL7kWzaMx">
            I hela EU, där de flesta av företagen har sina marknader, är
            nästan samtliga företag små eller medelstora. Det är samtidigt
            en oerhört stor skillnad mellan de som ensamma driver sina företag
            och de som har en hel företagsgrupp. För de som vill få mer tid
            till det faktiska arbetet att få företaget att växa och slippa
            onödig byråkrati finns mer att göra i Sverige, samtidigt som det
            hela tiden bör ske en översyn över gällande företags­klimat. Regeringen
            bör se över möjligheten att införa en småföretagarombudsman.
          </p>
          <head xml:id="i-FcaEPjWaJhJ1jj1K6GxtTF" type="h1">
            Företagsfond för ungdomar
          </head>
          <p xml:id="i-179kfLpmozLGbBZAPTDV67">
            Entreprenörskap och företagande är en förutsättning för svensk
            välfärd då det skapar arbetstillfällen och genererar skatteintäkter.
            Unga företagare har inte bara ett långt liv framför sig, de kan
            även besitta nya idéer och kreativa lösningar som inte är lika
            vanliga hos vuxna. Samtidigt kan det vara svårt för yngre att
            hävda sig på arbetsmarknaden, få finansiering till nya projekt
            och få någon som tror på nya idéer.
          </p>
          <p xml:id="i-MVi1JHWJBYMFrdVXvdvsps">
            För att underlätta för unga entreprenörer skulle en nationell
            entreprenörsfond för ungdomar i Almis regi, tillsammans med näringslivet,
            vara ett sätt att underlätta för ungdomar att få finansiering.
            Entreprenörsfonden kan möjliggöra för ungdomar att söka kapital
            för sina företagsidéer men också underlätta för nya innovationer
            inom befintliga verksamheter. Representanter för näringslivet
            kan sitta med som yrkes- och investeringskunniga och kan vid intresse
            också själva gå in med eget kapital i företagen eller bidra med
            sina kunskaper. Ambitionen med projektet måste vara att investeringar
            i företagande till så stor del som möjligt ska komma ifrån den
            privata sektorn och att staten därmed inte agerar riskkapitalbolag
            med våra gemensamma skattepengar.
          </p>
          <p xml:id="i-GPErckz5De1HuA4QPnE3BL">
            Det finns redan idag projekt som drivs av näringslivet där man
            hjälper nystartade företag genom fadderverksamhet. Ett exempel
            på detta är den så kallade Företags­fabriken, som är en del av
            ett projekt som heter Science Park. Ett samspel med befintliga
            organisationer kan vara lämpligt.
          </p>
        </div>
        <div type="motSignatures">
          <list>
            <item xml:id="i-GvBA9mZnK1gEce8tjmkVCi" who="i-Lw92TAaAVgG8Kdf7YxhViy">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
