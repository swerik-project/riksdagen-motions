<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__275/mot_1959__ak__275-001.pdf"/>
      <div type="motHeader" xml:id="i-W6dLfiCs5JvB1TyKicMCDA">
        <div type="motTitle" xml:id="i-5ZCUawWyfX2Y9Gnv7AYPig"/>
        <div type="motSubmissionInfo" xml:id="i-6hLiApTe46VmQJexbJvhNr"/>
      </div>
      <div type="motBody" xml:id="i-6MFT8iBymKQCJwpF6Z1SwK">
        <div xml:id="i-M59cnxKtxy2sqCNRfDieX1">
          <p xml:id="i-8ejbEokhcs6t8aWt7cxLDJ">
            Motioner i Andra kammaren, nr 275 år 1959 15
          </p>
          <p xml:id="i-XjCtuKf5rd6k3jhw8pipJj">
            Nr 275
          </p>
          <p xml:id="i-HZsphZUt1GW9ijvFajEqu3">
            Av herr Svensson i Krokstorp, angående utbyggnad av vägnätet
            såsom medel mot landsbygdens avfolkning.
          </p>
          <p xml:id="i-EU2j4Eq3gDWGMDHLUw72cy">
            Utan överdrift kan sägas att ett av landets f. n. viktigaste
            problem såväl socialt som ekonomiskt är den fortgående avfolkningen
            av den egentliga landsbygden. I den i november 1957 framlagda
            »Vägplan för Sverige» har verkställts en del prognoser i fråga
            om befolkningsutvecklingen. Enligt des- sa beräkningar skulle
            år 1975 på den egentliga landsbygden vara bosatta 1,0 till 1,6
            milj. invånare. Om man räknar med 1,3 milj. invånare som ett medeltal
            och landets verkliga landsbygd till 430 900 km?2, motsvarar detta
            såsom genomsnitt för hela landet ca 3 invånare per km?. Någon
            jämn för- delning av dessa 3 invånare per km? är det självfallet
            inte. I de goda jord- bruksbygderna kan man alltid räkna med en
            avsevärt högre folkmängd, vilket i sin tur medför en motsvarande
            utglesning av skogsbygderna. Det kan icke anses som uteslutet
            att invånarantalet även i skogsbygden i södra delen av landet
            sjunker till eller under 1 invånare per km?, d. v. s. att även
            i och för sig välbelägna trakter av södra och mellersta Sverige
            återgår till ödebygder med alla därmed följande ofördelaktiga
            ekonomiska och sociala konsekvenser. Man måste då i första hand
            fråga sig vad som förorsakar den snabba av- flyttningen från landsbygden
            till tätorterna. Utan tvekan kan man konsta- tera att huvudskälet
            härtill är känslan av isolering. De moderna kommuni- kationsmedlen
            medger visserligen en stor rörelsefrihet för människorna, men
            de praktiska möjligheterna att utnyttja dessa försvåras av eftersläp-
            ningen i fråga om vägväsendet. Såsom ett motdrag mot avfolkningen
            torde goda vägar vara ett av de verksammaste medlen. Motorismen
            gör det också möjligt för glesbygdens invånare att, om sysselsättningen
            tryter inom den närmaste omgivningen, söka sig utkomst på mera
            avlägsna platser med bättre arbetstillgång. Men förutsättningen
            härför är givetvis att vägväsen- det fyller måttet i fråga om
            framkomlighet. Är detta icke fallet, blir resul- tatet att man
            flyttar in till tätorten. I första hand gäller flyttningen kanske
            en liten tätort, men sedan är det icke långt till nästa steg d.
            v. s. vidare- färd till de större städerna. Att försöka dämpa
            eller vända strömmen från glesbygder till tätorterna under uppåtgående
            konjunkturer är givetvis svårt. Då utgör särskilt stor- städerna
            alltför starka magneter. Helt annorlunda ställer det sig under
            vi- kande konjunkturer såsom för närvarande. Den enskilde, särskilt
            bland ungdomen, blir då mera betänksam att överge sin hembygd
            och flytta till
          </p>
          <pb facs="riksdagen-motions-pdf/data/1959/mot_1959__ak__275/mot_1959__ak__275-002.pdf"/>
          <p xml:id="i-6hdfWRRivjtr3YsvV27SJd">
            16 Motioner i Andra kammaren, nr 275 år 1959
          </p>
          <p xml:id="i-CPW17UxMFCZ5vJRxZ9aroN">
            en tätort, där det är osäkert om han kan få stadigvarande utkomstmöjlig-
            heter. Mot bakgrunden härav finner jag det synnerligen ologiskt
            att såsom kom- munikationsministern föreslå koncentration av vägväsendets
            investeringar på väg- och gatunätet kring och i tätorterna. Därigenom
            animeras inflytt- ningen till dessa orter, vilket direkt strider
            mot en jämnare fördelning av befolkningen över hela landet. I
            särskilt hög grad måste det inge betänklig- heter att utbyggandet
            av vägnätet för den långväga trafiken, d. v. s. riks- vägarna,
            skall stå tillbaka och trafikanterna hänvisas till järnvägarna.
            Detta innebär i realiteten att man vrider utvecklingen bakåt.
            Den logiska konse- kvensen härav skulle i verkligheten kräva en
            behovsprövning i fråga om anskaffandet av motorfordon. Inom tätorterna
            skulle invånarna fritt kun- na förvärva motorfordon, varemot glesbygdens
            befolkning hänvisades till att för sina trafikbehov använda sig
            av förefintligt järnvägsnät. Särskilt i fråga om godstrafiken
            skulle detta leda till rent abderitiska förhållanden. I anslutning
            till vad ovan anförts och under särskilt beaktande av att de vikande
            konjunkturerna väl lämpar sig för en kraftig insats för att hindra
            den katastrofala minskningen av befolkningen inom vissa delar
            av landet — jag vill särskilt framhålla sydöstra Sverige, Bohuslän,
            Dalsland samt de västra delarna av landet från Värmland till Lappland
            — bör upprustning- en av vägväsendet koncentreras till dessa av
            avfolkning hotade områden. I vissa fall måste man räkna med faran
            för att det uppstår rena ödebygder. Sak samma gäller Gotland och
            Öland, ehuru problemställningen där i viss mån är avvikande. Därutöver
            bör framhållas att den kraftiga inflyttningen till tätorterna
            för de berörda kommunerna innebär sådana kapitalkrävande åtgärder
            i fråga om bostadsbyggande, anläggande av gator och vägar, vatten-
            och avlopps- ledningar, kraft- och belysningsledningar m. fl.
            sociala anordningar att en fullständig snedvridning av kapitalmarknaden
            kan uppstå. Under åberopande av det anförda hemställes, att riksdagen
            i skrivelse till Kungl. Maj:t måtte uttala, att anslaget till
            Byggande av vägar och broar i största möjliga utsträckning bör
            användas till utbyggande av riksvägnätet och sådana vägar, som
            kan bidraga till att hejda den hotan- de avfolkningen av landsbygden
            i stora delar av landet.
          </p>
          <p xml:id="i-JyVojjuMwYnrU3YutnVj7N">
            Stockholm den 27 januari 1959
          </p>
          <p xml:id="i-8waeg4PqrL4nTfk4FNvquk">
            Sven Svensson i Krokstorp
          </p>
          <p xml:id="i-ooiFGBRGb7zWgv8xau38M">
            590193 Stockholm 1959. Isaac Marcus Boktryckeri Aktiebolag
          </p>
        </div>
      </div>
    </body>
  </text>
</TEI>
