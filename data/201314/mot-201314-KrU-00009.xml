<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00009">
  <teiHeader>
    <fileDesc>
      <titleStmt>
        <title>med anledning av prop. 2013/14:172 Allas kunskap – allas bildning</title>
        <author corresp="i-HNZrYrLbstv8KywRLm2FMv">av Gunilla Carlsson i Hisings Backa m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:172 Allas kunskap – allas bildning</title>
          <idno type="rdwebb">H102Kr9</idno>
          <rs type="number">Kr9</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr9/text</ref>
          <ref type="dokument_url_html">http://data.riksdagen.se/dokument/H102Kr9</ref>
          <ref type="dokumentstatus_url_xml">http://data.riksdagen.se/dokumentstatus/H102Kr9</ref>
          <ref type="doc">http://data.riksdagen.se/fil/A4B230C9-C204-4948-BFDA-0D5D655DA4B3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Johnsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VkgCZCfoAga9JDLAtq7rRZ</idno>
            <name>Agneta Gille</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-EtjaLvKDAtxtu4DfX9hTta"/>
        <correspContext corresp="i-EtjaLvKDAtxtu4DfX9hTta">
          <ref>Proposition 2013/14:172</ref>
        </correspContext>
        <correspAction xml:id="i-EDsmHpXFTAk9tFs1iP2XNr" type="signed"/>
        <correspContext corresp="i-EDsmHpXFTAk9tFs1iP2XNr">
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-GymTck6WQqRkdN12tqCZDr"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-4NG88U8krkk9AQubiitWt6"/>
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-VkgCZCfoAga9JDLAtq7rRZ"/>
        </correspContext>
        <correspAction type="referral" xml:id="i-BdEagKnF19La2JH9oTL9Lw">
          <date when="2014-04-02"/>
        </correspAction>
        <correspAction type="referral" xml:id="i-9YG13f4kBRwhuXMW6HKErV">
          <date when="2014-04-02"/>
        </correspAction>
        <correspAction type="dismissal" xml:id="i-3xd12CxKiR7VKYFWuviFKt">
          <date when="2014-04-01"/>
        </correspAction>
        <correspAction type="dismissal" xml:id="i-SZAJ59STshmusxYAiXzzJz">
          <date when="2014-04-01"/>
        </correspAction>
        <correspAction type="submission" xml:id="i-LtsfYQScqpHoLDQCQhQzSk">
          <date when="2014-03-26"/>
        </correspAction>
        <correspAction type="transfer" xml:id="i-XiqZLznmyR65mu2QJ5uYHn">
          <date when="2014-03-26"/>
        </correspAction>
        <correspAction type="assigned" xml:id="i-4DgbgX61raACMEw26iRD8g"/>
        <correspContext corresp="i-4DgbgX61raACMEw26iRD8g">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-57NvK2gorg4sWdYbfm6XG8">
            Sammanfattning
          </head>
          <p xml:id="i-K2ADW9z7ewdgjYc35YhUsp">
            Vi föreslår i denna motion att staten ska genomföra årliga överläggningar
            med Sveriges Kommuner och Landsting om bidragen till folkbildningen.
            Vi föreslår vidare att det ska vara möjligt att läsa in gymnasiet
            på folkhögskola. Vi vill betona vikten av en sammanhållen syn
            på folkbildningen. Vi avslår regeringens detaljerade förslag till
            utvärdering av folkbildningen och ger ett friare mandat till Statskontoret.
            Slutligen vill vi komplettera statens första syfte med folkbildningen.
          </p>
        </div>
        <div type="TOC" xml:id="i-AgYbsNCa9asRviHVk8fwFH">
          <head xml:id="i-43tDpjMmGid44FcuRPpF4T">
            Innehållsförteckning
          </head>
          <list>
            <item>
              Sammanfattning 1
            </item>
            <item>
              Förslag till riksdagsbeslut 3
            </item>
            <item>
              Bakgrund 3
            </item>
            <item>
              Förslag om att läsa in gymnasiet på folkhögskola 5
            </item>
            <item>
              Propositionen, inledning 6
            </item>
            <item>
              Socialdemokraternas uppfattning om processen 6
            </item>
            <item>
              En socialdemokratisk politik för jobb och utbildning – folkbildning
              en väg tillbaka 7
            </item>
            <item>
              Socialdemokraternas syn på folkbildning 7
            </item>
            <item>
              Propositionens förslag 8
            </item>
            <item>
              Utvärderingen av folkbildningen 9
            </item>
            <item>
              Fyra syften för folkbildningen – komplettering av första syftet
              10
            </item>
          </list>
        </div>
        <div type="motProposal" subtype="förslag">
          <head xml:id="i-WgM4PkdFNPC6Wmw6CRpDQR">
            Förslag till riksdagsbeslut
          </head>
          <list style="ol">
            <item xml:id="i-JNvGRWpoPn8cK4DCA2SsuG">
              Riksdagen tillkännager för regeringen som sin mening vad som
              anförs i motionen om årliga överläggningar mellan staten och Sveriges
              Kommuner och Landsting om bidragen till folkbildningen.
            </item>
            <item xml:id="i-RtLP3PLZHg2EsvY4BpJVMG">
              Riksdagen tillkännager för regeringen som sin mening vad som
              anförs i motionen om en sammanhållen syn på folkbildningen.
            </item>
            <item xml:id="i-TdXJiVL7jDxxzQssXWPMY8">
              Riksdagen tillkännager för regeringen som sin mening vad som
              anförs i motionen om utvärdering av folkbildningen.
            </item>
            <item xml:id="i-2NwCP5NUFo215WidVxh1XD">
              Riksdagen tillkännager för regeringen som sin mening vad som
              anförs i motionen om att det första syftet med statsbidrag till
              folkbildningen ska vara att stödja verksamhet som bidrar till
              att stärka och utveckla demokratin och som utgår från alla människors
              lika värde och rättigheter.
            </item>
          </list>
        </div>
        <div type="motContent">
          <head type="h1" xml:id="i-7r4Q2KGx1SNhZfCrnQiw2N">
            Bakgrund
          </head>
          <p xml:id="i-WeteMSbhNJ3cKu4a6r9FAx">
            Folkbildningen med dess bildningssträvanden, och sitt fokus på
            det livslånga lärandet, är en central del i den socialdemokratiska
            politiken för bildning, utbildning och kultur.
          </p>
          <p xml:id="i-15UypTChQN2w6fR5eJJ7Wy">
            Svensk folkbildning har en lång tradition av lärande och bildning
            som bygger på demokratisk grund. I över hundra år har människor
            i Sverige samlats för att tillsammans studera på egna villkor,
            ta del av föreläsningar och delta i kulturprojekt. Då som nu var
            motiven att stärka sina möjligheter att påverka de egna livsvillkoren
            och ofta att påverka och förändra förhållanden i samhället. Folkbildningen
            omfattar verksamhet inom folkhögskolor och studieförbund. Folkbildningen
            kännetecknas av att den är fri och frivillig, dvs. fri från statlig
            styrning och frivillig för deltagarna. En demokratisk samtalskultur
            har utvecklats inom folkbildningen, grundad på tolerans mot oliktänkande
            och respekt för sakliga argument och fattade beslut. I det dagliga
            folkbildningsarbetet tar den sig uttryck i att deltagarna har
            ett stort inflytande och gemensamt är med och formar innehåll
            och uppläggning. Inom folkbildningen värderas praktisk och teoretisk
            kunskap lika högt. Detta präglar också studieförbundens studiecirklar,
            där det ofta ingår praktiska moment. Begreppet kan definieras
            som en utbildningsmetod designad att väcka medvetenheten hos deltagarna
            om att en individs personliga erfarenheter ofta är kopplade till
            sociala problem, där deltagaren uppmuntras att agera för att förändra
            problemen som påverkar dem. Det engelskspråkiga begreppet popular
            education eller franskans éducation populaire rör sig i gränslandet
            mellan politik och pedagogik och bygger starkt på de demokratiska
            idealen från upplysningstiden. Folkbildningen bidrar till en demokratisk
            utveckling av samhället och skapar engagemang till att delta i
            utvecklingen av samhället.
          </p>
          <p xml:id="i-WRX4SU3Gy4RWHt7g6LoWzE">
            Dagligen ser vi exempel på att folkhögskolor och studieförbund
            kan vara drivkrafter för lokal och regional mobilisering och utveckling.
            Vi ser också att folkhögskolornas särskilda pedagogik lämpar sig
            särskilt väl för dem som behöver en andra chans. Folkhögskolorna
            spelar i dag en oerhört viktig roll för att bryta utanförskap
            och rusta människor att möta ett nytt arbetsliv. Staten kan härvidlag
            stödja folkbildningens organisationer, men på ett sådant sätt
            att de behåller sin fria ställning. Tyvärr ser vi att den borgerliga
            regeringen på olika sätt försöker knyta folkbildningens organisationer
            till modeller och system som undergräver deras självständighet.
            Våren 2006 presenterade den socialdemokratiska regeringen en proposition
            där det fastslogs att folkbildningen är en angelägenhet för hela
            samhället och att ansvaret är delat mellan stat, landsting och
            kommuner.
          </p>
          <p xml:id="i-59cFesfySFaS3V2dYQ4nkH">
            I dag kan vi konstatera att en dialog mellan stat, kommun och
            landsting är absolut nödvändig, framför allt för att diskutera
            finansieringen av folkbildningen.
          </p>
          <p xml:id="i-L7EzUcoiC483g6Vr9Z5bKi">
            Kommunernas folkbildningsanslag har kraftigt minskat och även
            landstingens.
          </p>
          <p xml:id="i-Dz1qaA7DCfaYKPXLkBxHL7">
            Den ekonomiska situationen är tuff i många kommuner och landsting,
            men det är viktigt att staten tydliggör det gemensamma ansvaret.
            Regeringen bör ta initiativ till årliga överläggningar med Sveriges
            Kommuner och Landsting om bidragen till folkbildningen. Detta
            bör riksdagen som sin mening ge regeringen till känna.
          </p>
          <p xml:id="i-49JRAZtViHpWYbo9pdngTK">
            Den nya produktionsordning som växer fram genom den tekniska
            utvecklingen och drivs på av globaliseringen bygger i mycket på
            hanteringen av information.
          </p>
          <p xml:id="i-7k2UChZrMRo4Xm2pFXrWNN">
            Informationsflödena har aldrig varit så omfattande som i dag.
            Men verklig kunskap handlar inte bara om tillgång till information,
            utan lika mycket om förmåga att tolka den. All kunskapsförmedling
            måste ge redskapen att självständigt tolka och värdera information,
            se sociala sammanhang och skilja mellan fakta och värderingar.
            I detta arbete har den idéburna folkbildningen en central roll.
          </p>
          <p xml:id="i-StfycD1gbsCqoM2fFpSNsP">
            Regeringen hyllar i ord folkbildningen men underkänner ändå dess
            fria och oberoende ställning. Ett exempel på detta var när regeringen
            urholkade folkbildningsanslaget genom att ta av anslaget för utvärdering
            av folkbildningen. Ett annat exempel i årets budget är att 30
            miljoner kronor av folkbildningsanslaget ska öronmärkas för läsfrämjande
            åtgärder. Det är med respekt man bör närma sig den fria och frivilliga
            folkbildningen, inte genom pekpinnar och administrativa åtgärder.
            Folkbildningen är Sveriges största kulturarena och en betydande
            arbetsmarknad för landets kulturarbetare. De tio studieförbunden
            erbjuder mer än 30 000 kulturprogram varje år, med nästan 18 miljoner
            deltagare. De 150 folkhögskolornas kulturprogram lockade 445 000
            deltagare 2012. De korta estetiska kurserna hade ca 13 000 deltagare
            och de estetiskt inriktade yrkeskurserna på eftergymnasial nivå
            hade 1,3 miljoner medverkande, varav drygt en halv miljon var
            yrkesutövande kulturarbetare.
          </p>
          <p xml:id="i-BofpZhtRbhUyWmJWtSaji4">
            Folkbildningsrådet genomför 2013 och 2014 en utvärdering av kulturprogrammens
            betydelse för landets kommuner, för deltagarna och för de medverkande.
          </p>
          <p xml:id="i-F5kUwKcVXjjVYEYQHsYjYo">
            Studieförbundens program tillskrivs av både kommunerna och studieförbundens
            företrädare en bredare inriktning än den kommunala kulturverksamheten.
          </p>
          <p xml:id="i-VTCwfXKtFEcaHhDh6pxowo">
            Studieförbunden når t.ex. ut till grupper i samhället som mer
            sällan tar del av kultur och till mindre orter utanför städerna.
          </p>
          <p xml:id="i-JdbotfucfLUAwZzURYi2V7">
            Vi socialdemokrater vill satsa på jobb och utbildning. För att
            stå starka i framtiden måste vi i Sverige konkurrera med hög kompetens
            och goda arbetsvillkor och inte med låga löner. Vi vill bl.a.
            utöka antalet folkhögskoleplatser för de unga som är arbetslösa
            och utan gymnasiekompetens, utöver vad regeringen föreslår. Den
            fria och frivilliga folkbildningen är en verksamhet som ska värnas.
            Vi socialdemokrater vill driva en framåtsyftande folkbildnings­politik
            som tar avstamp i dagens mångfaldssamhälle.
          </p>
          <p xml:id="i-Dkvph6nqhNN2GaQrLaPeSA">
            Den svenska ungdomsarbetslösheten är hög, nästan 100 000 personer
            i åldern 18–24 år är inskrivna på Arbetsförmedlingen som arbetslösa.
            Av dessa har närmare 40 procent varit arbetslösa mer än sex månader
            – en väldigt lång tid i en ung människas liv. Regeringen har gjort
            en extra satsning inom folkhögskolorna de senaste tre åren för
            arbetslösa ungdomar som saknar grundskola eller gymnasium i syfte
            att öka deras studiemotivation. Folkhögskolornas särskilda engagerande
            pedagogik har visat sig kunna uppnå väldigt goda resultat bland
            de unga som slagits ut från gymnasieskolan, ibland så tidigt som
            under grundskolans högstadium. Folkhögskolorna ger unga människor
            möjlighet att ta en examen motsvarande gymnasieexamen, ger framtidstro
            och en väg tillbaka som leder till arbete och utbildning. Vi delar
            Folkbildningsrådets uppfattning att folkhögskolorna är en oerhört
            viktig resurs för att möta det ökande behovet av kompetensgivande
            utbildning.
          </p>
          <p xml:id="i-M71yN2FkgTaSFvt1grHCA8">
            Folkbildningsrådet uppskattar att folkhögskolorna kan genomföra
            en riktad utbildningsverksamhet till minst 50 procent av deltagarna
            i den studiemotiverande satsningen, vilket motsvarar 2 000 helårsplatser.
          </p>
          <p xml:id="i-T5Mo6Xm1ageTgJGHkKAsa1">
            Det är viktigt att ta till vara den kompetens som folkhögskolorna
            har när det gäller att genom uppsökande verksamhet och andra aktiviteter
            nå unga människor och kunna visa vilka möjligheter folkhögskolan
            har avseende utveckling och utbildning. Vi föreslog därför i budgeten
            för 2014 att rekryteringen av unga till folkhögskolan skulle ske
            genom samarbete mellan Arbetsförmedlingen och folkhögskolorna.
          </p>
          <p xml:id="i-PcXwRVV4yX67PDH7ySEYBY">
            Vi föreslog också 1 000 fler platser på folkhögskolorna än regeringen.
          </p>
          <head type="h1" xml:id="i-HABfipqdBfdfnDYz91XT27">
            Förslag om att läsa in gymnasiet på folkhögskola
          </head>
          <p xml:id="i-QXhbGN3wdFr31oVZ4BTKkk">
            Efterfrågan på utbildad arbetskraft växer och en gymnasieutbildning
            har blivit en förutsättning för att klara sig på arbetsmarknaden.
            Därför har Socialdemokraterna tidigare föreslagit att gymnasieskolan
            görs obligatorisk upp till 18 år. Vi måste möta detta med stöd
            och öppna fler olika vägar till en gymnasie­examen. En väg som
            i dag är stängd för de flesta gymnasieelever är att studera på
            folkhögskola. Åldersgränsen på 18 år till de allmänna kurserna
            gör att en elev först måste ha misslyckats inom gymnasieskolan
            för att få söka sig till en folkhögskola.
          </p>
          <p xml:id="i-QeAwURAhKFNXQwaVVXwb7D">
            Vi vill att det ska finnas möjlighet för unga att efter avslutad
            grundskola söka de allmänna kurserna på folkhögskola inom ramen
            för gymnasievalet. Det innebär att det blir möjligt att söka till
            folkhögskolan direkt efter grundskolan och därmed läsa hela gymnasieutbildningen
            på folkhögskola. Vi är beredda att se över lagstiftningen för
            att göra det möjligt.
          </p>
          <head type="h1" xml:id="i-LiWmpYRZ4TAm9KKxDKkWaq">
            Propositionen, inledning
          </head>
          <p xml:id="i-9pfmfakiF8s3EiFqpvRWa6">
            Regeringen har i propositionen lämnat förslag till riksdagen
            om förändringar i den statliga folkbildningspolitiken.
          </p>
          <p xml:id="i-H1oNXs6ZDPkAuTFspk7Hu8">
            I den här motionen förtydligar Socialdemokraterna sin syn och
            vision för folkbildningen i Sverige.
          </p>
          <p xml:id="i-TvVQH63hdLLE4AKApUGysL">
            I propositionen står det: Folkbildningen har spelat en viktig
            roll i utformningen av det moderna samhället. Vi menar att folkbildningen
            spelar en viktig roll i dag och kommer att spela en viktig roll
            i framtiden. Vi vet inte om detta är en medveten formulering men
            vi tar tillfället i akt att understryka att folkbildning inte
            är en historisk företeelse utan lever och utvecklas och spelar
            en stor och viktig roll för många människor.
          </p>
          <p xml:id="i-6eNmF7AhLnYivmzuhZLsg4">
            Regeringens proposition omfattar huvudsakligen fyra förslag.
          </p>
          <list style="ul">
            <item xml:id="i-D16WgBLJEqSzGodWjDnzrB">
              Att införa ett nytt övergripande mål för den statliga folkbildningspolitiken
              i syfte att förtydliga ambitioner och politiken.
            </item>
            <item xml:id="i-QdnsRiFFESKy8e4S8QfRcr">
              Att föreslå ett tillägg till statens fyra syften för statsbidraget.
            </item>
            <item xml:id="i-9uzS3u8RpcCEG3d44EzbHE">
              Att de sju verksamhetsområdena upphävs.
            </item>
            <item xml:id="i-2mW8xs9cwoZDfzWyKPJLNN">
              Att en ny oberoende statlig utvärdering av folkbildningen införs.
            </item>
          </list>
          <p xml:id="i-L2fvfZQxoK1yhx584ERrpZ">
            Utöver detta ägnas en del av propositionens text åt resonemang
            om och bedömningar av folkbildningens betydelse.
          </p>
          <head type="h1" xml:id="i-VB7n245taj2kfAuLavYZS7">
            Socialdemokraternas uppfattning om processen
          </head>
          <p xml:id="i-6KgoipiTbA6ZdSVmq7W4NN">
            Socialdemokraternas uppfattning är att folkbildning är en angelägenhet
            för alla. Därför måste politikområdet behandlas med stor varsamhet.
            Vi menar att det är olyckligt att processen med propositionen
            inte omfattat diskussioner eller förankring brett över partigränserna
            i Sveriges riksdag.
          </p>
          <head type="h1" xml:id="i-2BEuYeYYbjafN6jg1q3dnK">
            En socialdemokratisk politik för jobb och utbildning – folkbildning
            en väg tillbaka
          </head>
          <p xml:id="i-KH6VyGrNK2cEmR55W5Yf1r">
            Socialdemokraternas främsta prioritering för politiken för nästa
            mandatperiod är allas rätt till arbete och delaktighet.
          </p>
          <p xml:id="i-Ubv6aeUdCq1aUBoG97iVpo">
            Vi tror på ett sammanhållet Sverige där människors bästa förmåga
            och möjligheter att delta och växa utifrån sina egna erfarenheter
            utgör idén om det livslånga lärandet. Folkbildningens olika delar
            med studieförbund och folkhögskolor har med sina olika perspektiv
            unika möjligheter att klara detta viktiga arbete.
          </p>
          <p xml:id="i-NXemRNZn1VemFFG8Dy91iv">
            Att skapa verksamheter och mötesplatser där människor fritt från
            omvärldens krav ges verktyg att växa och utvecklas genom livet
            är avgörande för att skapa kultur och utveckling. Folkbildningen
            samlar i dag miljoner av människor i sina verksamheter över landet
            och är således en avgörande aktör lokalt och regionalt för såväl
            kulturliv som samhällsdebatt och kunskapsarbetet. Folkbildningen
            har en särskild funktion att fylla och Socialdemokraterna anser
            att detta ska vara utgångspunkten för den nya folkbildningspolitiken.
          </p>
          <p xml:id="i-2vZi11LT5VwRsHbwSRVR5B">
            Sverige är ett fantastiskt land men kan bättre. De senaste åtta
            åren har klyftorna vuxit. Allra tydligast ser vi hur kunskapsklyftan
            växer. Sverige utmärker sig i EU som ett land där skillnaderna
            växer allra snabbast. Vi menar att det är anmärkningsvärt att
            i en tid som utmärker sig av en historiskt hög arbetslöshet och
            ökande klyftor inte massivt satsa på kunskap. Tvärtom har regeringen
            ägnat stor tid åt att i det formella skolsystemet ställa upp allt
            större barriärer för människor. En tydlig uppdelning mellan studiemotiverade
            och mindre motiverade riskerar att på lång sikt slå ut unga människor
            och förpassa dessa till långa tider i arbets- eller sysslolöshet.
          </p>
          <p xml:id="i-X8LDQZxcqkrJtznWAcL1cy">
            Långtidsarbetslösheten biter sig fast på allt högre nivåer i
            så gott som varje åldersgrupp för varje krisperiod i ekonomin.
            Försörjningsstödskostnaderna i landets kommuner växer då människor
            utförsäkras ur sjukförsäkring och a-kassa. Således är det anmärkningsvärt
            att regeringens politik för att få människor i studier och jobb
            inte omfattar hela folkbildningens organisationer. Socialdemokratin
            vill sätta arbete och kunskap främst och vill så snart som möjligt
            göra det möjligt för såväl folkhögskolor som studieförbund att
            delta i arbetet att sätta Sverige på fötter.
          </p>
          <head type="h1" xml:id="i-SYCV5awSp4QuYxAfmgXNsc">
            Socialdemokraternas syn på folkbildning
          </head>
          <p xml:id="i-7sSzCqzHvGCx9W5xzaBGKf">
            Folkbildningens olika verksamheter och verktyg har genom historien
            förändrats och utvecklats för att möta nya samhällsutmaningar.
            Grundidén om att sätta människans behov i centrum har alltid stått
            i fokus. Studiecirkelformen och gruppens gemensamma arbetsprocess
            där individer genom sin egna kunskaps- och bildningsresa sökt
            kunskap eller bildning har visat sig stå väldigt stark.
          </p>
          <p xml:id="i-FMTbmxHoqFKtytgYuiRH7Z">
            Folkbildningens unika position mellan det formella och informella
            kunskapssystemet måste värnas. Genom att erbjuda bildning genom
            livet och utan tvång skapas lärandemiljöer där människor kan växa
            och utvecklas på andra sätt än i skolan eller på arbetsmarknaden.
            Vi socialdemokrater anser att det också fortsatt är viktigt att
            slå fast och värna folkbildningens, från staten, fria och oberoende
            ställning.
          </p>
          <p xml:id="i-5SSk2ZytD6PM1yf4ybEamP">
            För individen kan folkbildningen vara en språngbräda, en början
            till något nytt. Ett sökande som inleds utan ett tydligt mål i
            sikte och som kan leda till något stort och bra – men detta något
            kan inte förutses, det uppstår först i mötet med andra, och i
            det fria och frivilliga kunskapssökandet.
          </p>
          <p xml:id="i-5c1LDVP2QF4DgLnrQVWg8g">
            Socialdemokraterna ser också stor nytta med folkbildningens verksamhet
            genom de breda kontaktnät folkbildningen har genom sina deltagare
            och medlemsorganisationer. Vi menar att detta utgör en vital grogrund
            för den svenska demokratin och ser hur tillit och socialt kapital
            skapas och utvecklas i samhället.
          </p>
          <p xml:id="i-NewG8y4WnnuwepGBXbbVhy">
            Detta leder också till att vi ser studieförbundens och folkhögskolornas
            olika verksamheter som grenar på samma folkbildningsträd. En alltför
            ensidig fokusering på vikten och värdet av folkhögskolornas arbete
            och synen på att studieförbunden i huvudsak är en kulturverksamhet
            kan göra att man missar de stora värden ur bildnings- och utbildningssynpunkt
            som studieförbundens verksamhet utgör. Studieförbundens verksamhet
            är för många ett första steg i en bildningstrappa.
          </p>
          <p xml:id="i-YCDgvrFUuL5iL27Znchux5">
            Studieförbunden möter på ett flexibelt sätt bildningsbehov och
            leder människor vidare till andra utbildningsformer.
          </p>
          <head type="h1" xml:id="i-Sg8xDREQ4WYVpps7eg9QS6">
            Propositionens förslag
          </head>
          <p xml:id="i-Gj3aJAxUo1Bt63LMxe6dWw">
            Regeringens förslag om nytt mål för folkbildningspolitiken lyder:
          </p>
          <p xml:id="i-Q3L7ygmKqutTZyoSpzeVt8">
            Folkbildningen ska ge alla möjlighet att tillsammans med andra
            öka sin kunskap och bildning för personlig utveckling och delaktighet
            i samhället.
          </p>
          <p xml:id="i-LyNrYp8UkiG4VprhUJTkMZ">
            Vi delar uppfattningen om att det finns ett behov att skilja
            folkbildningen från vuxenutbildningen med ett eget mål för den
            statliga folkbildningspolitiken. Vi välkomnar att det läggs vikt
            vid att alla människor ska vara välkomna i folkbildningen.
          </p>
          <p xml:id="i-XPD62ULvfSWv2DghtDUoFo">
            Vi socialdemokraterna tycker att det är bra med tydliga förutsättningar
            för folkbildningsarbetet och är därför positiva till att förtydliga
            det andra syftet för att skapa mer mångfald i folkbildningsarbetet.
          </p>
          <p xml:id="i-4yTJCc3SsbVGbzFBhNtw6t">
            Det lyder i dag: bidra till att göra det möjligt för människor
            att påverka sin livssituation och skapa engagemang att delta i
            samhällsutvecklingen.
          </p>
          <p xml:id="i-Wa44mtorT3xSRSFjY2K2zR">
            Detta mål föreslås nu ändras till: bidra till att göra det möjligt
            för en ökad mångfald människor att påverka sin livssituation och
            skapa engagemang att delta i samhällsutvecklingen.
          </p>
          <p xml:id="i-GDcenK3ARBFGQoApRzziUA">
            Folkbildningen har, i dag och i framtiden, en fortsatt viktig
            roll för att låta medborgarna öka sitt inflytande och ges verktyg
            att vara delaktiga i demokratiarbetet och samhällsutvecklingen.
            Mångfaldsarbetet är i dag en av samhällets viktigaste utmaningar.
            Det handlar om att ge alla människor lika tillgång till samhällslivet
            liksom att säkerställa demokratin.
          </p>
          <p xml:id="i-9BUFu2ox5ogofdVH3XyWgJ">
            I övrigt föreslår regeringen att ta bort de sju styrande verksamhetsområdena
            samt att förtydliga målsättningen med den statliga folkbildningspolitiken,
            vilket vi bifaller mot bakgrund av vår utgångspunkt om att folkbildningen
            behöver långsiktighet och frihet för att utvecklas.
          </p>
          <p xml:id="i-VGmwdGBEyziSq63g9NN35N">
            Vi socialdemokrater bifaller därmed regeringens förslag om nytt
            mål för den statliga folkbildningspolitiken, avskaffandet av de
            sju verksamhetsområdena samt förslag om ny skrivning i andra syftet
            med statsbidraget.
          </p>
          <head type="h1" xml:id="i-ThJf9WP2bFejCkkgrPatdy">
            Utvärderingen av folkbildningen
          </head>
          <p xml:id="i-VnGUTCt69vcUkWs45Xhy8e">
            Utvärdering av olika verksamheter har ökat kraftigt på senare
            år. Det är givetvis rimligt att kostnadseffektivitet och resultat
            mäts och värderas i offentligt finansierad verksamhet. Men det
            finns anledning att påminna om att det riskerar att sätta fokus
            på indikatorer som är mätbara, kontrollerbara och kvantifierbara
            till förfång för frågor om tillämpning, kvalitet och utvecklingsmöjligheter.
          </p>
          <p xml:id="i-UjHQwpJKJyzJM7Bny1KP5n">
            Riksrevisionsverket framförde 2011 att utvärderingen av folkbildningen
            behöver förändras så att den tydligt kopplas till de syften riksdagen
            beslutat om för statsbidraget. Utöver att kontrollera måluppfyllelsen
            bör utvärderingen också utformas så att den sätter deltagaren
            i centrum och kan bidra till att folkbildningens verksamheter
            utvecklas. Vår uppfattning är att det är av central betydelse
            med en sammanhållen folkbildningspolitik där studieförbund och
            folkhögskolor kompletterar varandra. Detta gäller såväl utvärderingsfrågorna
            som folkhögskolans status som egen skolform. I övrigt när det
            gäller vår syn på en sammanhållen folkbildning, se sista stycket
            i avsnittet Socialdemokraternas syn på folkbildningen. Detta bör
            riksdagen som sin mening ge regeringen till känna.
          </p>
          <p xml:id="i-FuXPLjzcPGd28T1dhZQt49">
            I propositionen får Statskontoret uppdraget att ansvara för den
            sammanhållande statliga utvärderingen med underlag från Myndigheten
            för kulturanalys och Institutet för arbetsmarknads- och utbildningspolitisk
            utvärdering (IFAU). Vi tolkar skrivningarna i propositionen som
            att IFAU ska koncentrera sitt uppdrag på folkhögskolorna.
          </p>
          <p xml:id="i-XDHZJDZu4Xm1LWHkus9eHh">
            Detta förslag leder till en splittring av utvärderingen av folkbildningen
            – en uppdelning på studieförbund och folkhögskolor avseende utvärdering,
            både vem som står för den och vilka utvärderingsmodeller som används.
            På sikt leder detta till en försvagning av en sammanhållen folkbildning.
            Det finns även en uppenbar risk att enbart två syften blir utvärderade
            – minskade utbildningsklyftor samt kultur.
          </p>
          <p xml:id="i-Bv36GUEesNq18X17417i72">
            Vi föreslår därför att Statskontoret som ansvarig för en samlad
            utvärdering av folkbildningen får mandat att inhämta underlag
            (forskarrapporter, utvärderingar m.m.) från de myndigheter som
            anses nödvändiga, bland andra Myndigheten för kulturanalys samt
            Institutet för arbetsmarknads- och utbildningspolitisk utvärdering,
            och detta utan att regeringen i förväg avgör vilka myndigheter
            som tillfrågas.
          </p>
          <p xml:id="i-tVfRDJzrocE1i5UMogYms">
            Detta bör riksdagen som sin mening ge regeringen till känna.
          </p>
          <head type="h1" xml:id="i-UHrhTv7wyU8mPe8eubpU6q">
            Fyra syften för folkbildningen – komplettering av första syftet
          </head>
          <p xml:id="i-JnzwUg9hjAxJtrz58vZKQS">
            Statens syften med statsbidrag till folkbildningen föreslås av
            regeringen att vara (kursiveringen är regeringens ändringsförslag
            jämfört med nuvarande syftesformuleringar):
          </p>
          <list style="ul">
            <item xml:id="i-9sS8uGV1fTMEnAzUnEE2pG">
              stödja verksamhet som bidrar till att stärka och utveckla demokratin
            </item>
            <item xml:id="i-56owWii5K5Znm7pZJv2daD">
              bidra till att göra det möjligt för en ökad mångfald människor
              att påverka sin livssituation och skapa engagemang att delta i
              samhällsutvecklingen.
            </item>
            <item xml:id="i-CC1EeS9UVTcJDkEQ1e4qyu">
              bidra till att utjämna utbildningsklyftor och höja bildnings-
              och utbildningsnivån i samhället
            </item>
            <item xml:id="i-BTtRoMfUMRsVGPaLVoVdwf">
              bidra till att bredda intresset för och öka delaktigheten i kulturlivet.
            </item>
          </list>
          <p xml:id="i-YMgf5U8uqrN6YgEpqJ6uag">
            Vi vill föreslå en komplettering av det första syftet så att
            det lyder (vårt kompletteringsförslag i kursiv):
          </p>
          <p xml:id="i-7mQNqEXPk8W12miXgyzXUT">
            Stödja verksamhet som bidrar till att stärka och utveckla demokratin
            och som utgår från alla människors lika värde och rättigheter.
          </p>
          <p xml:id="i-YLgY6D63UoXCFYuSqzt4EW">
            Det senare för att säkerställa att främlingsfientliga organisationer
            inte kan komma ifråga för att få statsbidrag för folkbildningsverksamhet.
          </p>
          <p xml:id="i-4beKms61sYyVsQoXcHuRUS">
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-MeyjTr6qBuzpsxSSKNc9mt">
              Gunilla Carlsson i Hisings Backa (S)
            </item>
            <item xml:id="i-ScvHXu6yNSWc4rds4rk1Xi">
              Peter Johnsson (S)
            </item>
            <item xml:id="i-BNWo5E7ku9W9L9zrdzALNa">
              Kerstin Engle (S)
            </item>
            <item xml:id="i-QsoHi9zH2ErJFNcNr3RHgM">
              Per Svedberg (S)
            </item>
            <item xml:id="i-3Vkk5tR8jweZbaLBKRo3bE">
              Christina Zedell (S)
            </item>
            <item xml:id="i-3jtUKgU3yJt1JfJWkDuz5Q">
              Isak From (S)
            </item>
            <item xml:id="i-N7WtYANUxasknQpi2KeZr4">
              Agneta Gille (S)
            </item>
          </list>
        </div>
      </div>
    </body>
  </text>
</TEI>
