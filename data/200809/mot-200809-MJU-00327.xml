<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00327">
  <teiHeader>
    <fileDesc>
      <titleStmt>
        <title>Vattendirektivsarbete</title>
        <author corresp="i-H4Edsjz4cmdv9sJHCLVnfS">av Catharina Bråkenhielm (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vattendirektivsarbete</title>
          <idno type="rdwebb">GW02MJ327</idno>
          <rs type="number">MJ327</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ327/text</ref>
          <ref type="dokument_url_html">http://data.riksdagen.se/dokument/GW02MJ327</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ327</ref>
          <ref type="doc">http://data.riksdagen.se/fil/DB6BD0D1-781A-460C-96B4-E59ADAF93936</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Cs6daKvp6d6ydoADSiutLf" type="signed"/>
        <correspContext corresp="i-Cs6daKvp6d6ydoADSiutLf">
          <note type="signatory" corresp="i-H4Edsjz4cmdv9sJHCLVnfS"/>
        </correspContext>
        <correspAction type="numbering" xml:id="i-PjMMRjEiUfzrmGkzSai5Kz">
          <date when="2008-10-06"/>
        </correspAction>
        <correspAction type="submission" xml:id="i-N1evk3vxK5P9Y3Xzdn7n5E">
          <date when="2008-10-03"/>
        </correspAction>
        <correspAction type="transfer" xml:id="i-W7FsmrE46mG4wqgWBPvaHv">
          <date when="2008-10-02"/>
        </correspAction>
        <correspAction type="assigned" xml:id="i-JvRtbfpbkHfcfbpFwGRiJ7"/>
        <correspContext corresp="i-JvRtbfpbkHfcfbpFwGRiJ7">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-MKXTVj4xXtWrU7xp9wkU8i">
            Förslag till riksdagsbeslut
          </head>
          <p xml:id="i-HaNjbBgx3qbuQhxNKs4MuH">
            Riksdagen tillkännager för regeringen som sin mening vad som
            anförs i motionen om hur implementeringsarbetet med EU:s vattendirektiv
            bör bedrivas.
          </p>
        </div>
        <div type="motContent">
          <head type="h1" xml:id="i-CiCcE9GPPA6aVCevFrzVDd">
            Motivering
          </head>
          <p xml:id="i-8CHzgWUdvyCxgGBMTqdn5j">
            I Sverige pågår just nu implementeringen av EU:s ramdirektiv
            för vatten. Detta är ett mycket viktigt arbete som genomförs för
            att säkerställa en god vattenkvalitet av grund-, yt- och havsvatten.
            För Sveriges del innebär vattendirektivet ett stort åtagande då
            Sverige har cirka en tredjedel av EU:s samlade vattenförekomster.
            Av den första preliminära statusklassningen framgår att cirka
            hälften av Sveriges vattenförekomster inte klarar God status vilket
            är direktivets mål.
          </p>
          <p xml:id="i-2thBzaNfPq3Uk4xyPkQoFH">
            Statussättningen av våra vatten vilar på ett antal bedömningsgrunder
            där den parameter som har den sämsta statusen styr klassningen.
            Klassningen kommer i slutet på 2009 att fastställas av Vattenmyndigheten
            och övergår därefter i en icke överklagningsbar miljökvalitetsnorm,
            MKN. Sverige har som enda land i EU valt att ha MKN på både kemi
            och ekologi. När det gäller kemi (prioriterade ämnen) kan MKN
            vara motiverad, men när det gäller de ekologiska bedömningsgrunderna
            kan MKN för dessa starkt ifrågasättas.
          </p>
          <p xml:id="i-MyHeLt6GSRnNgEaiqeFqTN">
            Motiven är följande:
          </p>
          <list style="ul">
            <item xml:id="i-6hZvqkwPUkPmK1uMo3iTLs">
              Det är viktigt att vara medveten om att det i de allra flesta
              fall inte finns några objektiva vetenskapliga kriterier för var
              gränsen för god vattenkvalitet går. De svenska bedömningsgrunderna
              utgör endast några av flera möjliga metoder för att beskriva tillståndet
              i vattnet. Bedömningsgrunderna är i flera fall nya och oprövade,
              och de innehåller omfattande osäkerheter och felkällor. Flera
              av de forskare som har tagit fram bedömningsgrunderna framhåller
              också dessa osäkerheter. I praktiken kommer statusklassificeringen
              dessutom till övervägande del att ske genom expertbedömningar,
              vilka är osäkra och i många fall subjektivt grundade. Bedömningssystemet
              är utformat utan hänsyn till den roll det kommer att ha i ett
              tvingande juridiskt normsystem. Det förhållandet att bedömningarna
              av vattenkvaliteten kommer att läggas till grund för ett normsystem,
              medför att betydligt högre krav på rättssäkerhet och proportionalitet
              måste ställas på bedömningssystemets utformning än vad som normalt
              är fallet. Bedömningssystemet tar mycket liten hänsyn till de
              konsekvenser bedömningarna kan komma att leda till, och det uppfyller
              inte krav på tydlighet och rättssäkerhet.
            </item>
            <item xml:id="i-SF9PurXzqhSe7kNYJ8FwDf">
              Det råder en omfattande brist på dataunderlag, och ett sådant
              underlag kommer heller inte att kunna inhämtas utan mycket omfattande
              kostnader. Detta medför att bedömningsgrunderna inte kan användas
              på det stora flertalet vattenförekomster under den första förvaltningscykeln,
              utan statusklassificeringen kommer till övervägande nästan uteslutande
              del att ske med hjälp av expertbedömningar av personal på våra
              länsstyrelser. Det måste ifrågasättas mycket starkt om det är
              rimligt att ställa tvingande lagkrav på enskilda verksamhetsutövare
              på ett sådant tunt beslutsunderlag.
            </item>
            <item xml:id="i-9YmzJ4tFAK3i8dDXbkq7Hk">
              EU:s ramdirektiv för vatten är ett miljömålsdirektiv. Syftet
              med direktivet är att uppnå god ekologisk status i Europas vatten,
              något som även förutsätter god kemisk status. För ekologin talar
              direktivet endast om miljömål. Dessa specificeras på överordnad
              nivå i artikel 4 i direktivet. Det är en missuppfattning att direktivet
              kräver att de ekologiska målen blir omgjorda till MKN. Detta understryks
              av WFD artikel 2: 34,35.
            </item>
            <item xml:id="i-RQAKCoVyMTuKhvqunfc5pc">
              Det faktum att ramdirektivets kommande dotterdirektiv för miljögifter,
              de så kallade prioriterade ämnena, benämns som (dotter)direktiv
              om miljökvalitetsnormer inom vattenpolitikens område och ändring
              av direktiv 2000/60/EG är ytterligare en tydlig indikation på
              att det varken krävs eller förväntas att någon EU-stat gör de
              ekologiska mål till juridiskt bindande normer. För de prioriterade
              ämnena och särskilt de förorenande ämnena, som omfattas av detta
              dotterdirektiv, krävs att Sverige (och alla andra EU-stater) använder
              MKN fullt ut. De flesta av dessa gränsvärden sätts på EU-nivån.
              Det är mycket bra då de allra flesta ämnena är mycket skadliga
              för mänsklig hälsa och vattenlevande djur och växter.
            </item>
            <item xml:id="i-VvL9wg6ZeHqjkU161kNMwu">
              Användande av MKN som styrmedel till den ekologiska statusen
              riskerar att undergräva verktyget MKN. Naturvårdsverket framhåller
              att MKN ekologi (vatten) ska tolkas som skall-normer. MKN ekologi
              (vatten) skiljer sig principiellt oerhört från den definition
              som direktivet ger, och från de tidigare MKN inom luftområdet.
              Den är baserad på en så kallad one out, all out-modell, där man
              för ett antal så kallade kvalitetsfaktorer avgör om någon av dessa
              inte når upp till god status enligt bedömningsgrunderna. Det kan
              vara fisk som enligt en fiskindex, VIX, inte visar att kvaliteten
              i vattenförekomsten är god, eller det kan vara ett vattenväxtindex.
              Utöver detta finns det möjlighet att sänka ribban genom att tillämpa
              undantag. Detta instrument undantag finns det i dagsläget inga
              tillämpbara anvisningar för från Naturvårdsverket. Det är ett
              politiskt instrument infört för att få rimlighet i direktivet.
            </item>
            <item xml:id="i-AFGgqoKRk5zQjKKs1aG3MN">
              Kunskapen om vilka orsakssamband som förklarar en vattenförekomsts
              tillstånd är oftast bristfällig. Det gäller både den generella
              kunskapen för vilken faktor eller vad som påverkar fisksamhällen
              eller vattenväxtsamhällen, för att ta två exempel. Om Länsstyrelserna
              saknar mät- eller inventeringsdata blir det än svårare att bevisa
              status och kräva att en viss MKN ska uppnås, och att entydigt
              påvisa vilka åtgärder som krävs.
            </item>
          </list>
          <p xml:id="i-6BghCTF8SFfd34NpFKmocV">
            För att vattendirektivet ska fungera på ett bra sätt är det av
            oerhörd vikt att tillämpningen blir lika i alla EU-länder och
            att konkurrensneutralitet råder. Blir det inte så finns en uppenbar
            risk att verksamhet och sysselsättning förflyttas till de länder
            som tillämpar ramdirektivet på ett generösare sätt. Bedömningsgrunderna
            kommer att jämföras mellan länderna, men inte hur direktivet har
            implementerats i den nationella lagstiftningen.
          </p>
          <p xml:id="i-VxPHeZxPDKByHgLvjrB41H">
            Som tidigare nämnts är vattendirektivet för Sverige ett mycket
            stort och viktigt åtagande. Det är av yttersta vikt att rätt åtgärder
            blir utförda för att nå direktivets mål om god status. Vi kan
            idag se att beslutsunderlaget är alltför bristfälligt. Att omvandla
            den ekologiska statusen till MKN vore därför mycket olyckligt.
            Denna fråga är så viktig för Sverige att ett politiskt omtag behövs
            i denna del.
          </p>
          <p xml:id="i-YLrQnxzrcJ23veoiRqrdiA">
            Ett förfaringssätt baserat på det arbetssätt som vi i Sverige
            tillämpar med miljömålen verkar mer effektivt och ändamålsenligt
            med tanke på den osäkerhet som finns i bedömningarna. Det skulle
            också minska de svårigheter som nu finns i att lägga ribban på
            en rimlig nivå som accepteras av samhället i stort. Det skulle
            också öka acceptansen bland de verksamhetsutövare som skall utföra
            åtgärderna.
          </p>
        </div>
        <div type="motSignatures">
          <list>
            <item xml:id="i-SxM4zyyMwiUnUDbF7XP6fz">
              Catharina Bråkenhielm (s)
            </item>
          </list>
        </div>
      </div>
    </body>
  </text>
</TEI>
