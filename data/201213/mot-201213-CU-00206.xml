<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00206">
  <teiHeader>
    <fileDesc>
      <titleStmt>
        <title>Konsumentfrid och skuldsättning</title>
        <author corresp="i-JxxHuvwXWsJTZYTnBZLHj">av Marianne Berg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsumentfrid och skuldsättning</title>
          <idno type="rdwebb">H002C206</idno>
          <rs type="number">C206</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C206/text</ref>
          <ref type="dokument_url_html">http://data.riksdagen.se/dokument/H002C206</ref>
          <ref type="dokumentstatus_url_xml">http://data.riksdagen.se/dokumentstatus/H002C206</ref>
          <ref type="doc">http://data.riksdagen.se/fil/F5DA4B2D-C212-449F-9D76-03E09417B9A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PkYP5JZ2LPY9ec5YRPtyzX" type="signed"/>
        <correspContext corresp="i-PkYP5JZ2LPY9ec5YRPtyzX">
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-3XJ3o5Rh3fUtCPTFkckQKV" type="numbering">
          <date when="2012-09-28"/>
        </correspAction>
        <correspAction xml:id="i-Lx2n7R3WMWYeUaBwexiGy8" type="submission">
          <date when="2012-09-26"/>
        </correspAction>
        <correspAction xml:id="i-YQPb9fEmJktQSQ7oZbT3RH" type="transfer">
          <date when="2012-09-26"/>
        </correspAction>
        <correspAction xml:id="i-Asj6WZzaj4RUPe5FqFr1RQ" type="assigned"/>
        <correspContext corresp="i-Asj6WZzaj4RUPe5FqFr1RQ">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JYbR7L66fQh9KngpvkxAzf" type="motHeader"/>
      <div xml:id="i-784JmRjeXewH68ZA8VX7CP" type="motBody">
        <div xml:id="i-W49FRDKffbZs86JFZG2skw" type="TOC">
          <head xml:id="i-PtsvHaWCR3nouDpZRAWRGE">
            1 Innehållsförteckning
          </head>
          <list xml:id="i-Qy5h2D7cVZz8qjdV8vKkTB">
            <item xml:id="i-LQS35Yms9Y9BquQsUwtqb4">
              2 Förslag till riksdagsbeslut 2
            </item>
            <item xml:id="i-56amxoHnoGQWdtRRtSE5mv">
              3 Inledning 4
            </item>
            <item xml:id="i-GcEvFdBHp6dvXYXJtUq6f6">
              4 Konsumtionsfrid 4
            </item>
            <item xml:id="i-GQgoWeNKS4mKjA1MDDVrtY">
              4.1 Begränsad direktreklam 5
            </item>
            <item xml:id="i-4KzN5dCB3vQeGnasNCqhhT">
              4.2 Telefonförsäljning och marknadsföring 5
            </item>
            <item xml:id="i-WFQxjYn2QVmJXrVQFySbYv">
              5 Överskuldsatta 6
            </item>
            <item xml:id="i-QE6SdhPvVCXFVKQSKAR4F5">
              6 Reklam riktad till barn 8
            </item>
            <item xml:id="i-THbWyhvSVvva9YrQUriDNC">
              7 Könsdiskriminerande reklam 9
            </item>
            <item xml:id="i-6sAw84nVrSh1rFA1WX2Q9q">
              7.1 Förbjud könsdiskriminerande reklam 9
            </item>
            <item xml:id="i-VWwbLTgWvqgAKRRCjdzPha">
              7.2 Ytterligare åtgärder mot könsdiskriminerande reklam 11
            </item>
            <item xml:id="i-3ziHRjFuaMBxuutZKxdFgi">
              8 Konsumentvägledning 11
            </item>
            <item xml:id="i-FphoNXn46EAKLtzTJ2MbGC">
              8.1 Konsumentvägledare till kommunerna 12
            </item>
          </list>
        </div>
        <div xml:id="i-5Rh3CdeYPKddoRTqnv63NH" type="motProposal" subtype="förslag">
          <head xml:id="i-FGSNZFjUazFs1SD1j3WbVR">
            2 Förslag till riksdagsbeslut
          </head>
          <list xml:id="i-6ydxM37Bgo36YyAbAHbWT7" style="ol">
            <item xml:id="i-4ijfztUuxvaby6sSZXXHAz">
              Riksdagen begär att regeringen ska återkomma med förslag som
              innebär att det nuvarande målet för politikområdet Konsumentpolitik
              upphävs och att det i stället införs ett nytt mål, Trygga konsumenter
              som handlar hållbart, i enlighet med vad som anförs i motionen.
            </item>
            <item xml:id="i-A6SFbHUVajUn7nuG3qFj3q">
              Riksdagen tillkännager för regeringen som sin mening vad som
              anförs i motionen om att låta utreda en begränsning av direktreklamen
              och stärkt konsumenträtt.
            </item>
            <item xml:id="i-JrtqpystYWawU13UzKx64W">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              som innebär att mobiltelefonnummer kan spärras via Nix-registret
              på samma sätt som fasta telefoner.
            </item>
            <item xml:id="i-N8QmJgysMSywQyE16B1CUH">
              Riksdagen tillkännager för regeringen som sin mening vad som
              anförs i motionen om att tillsätta en utredning av marknadsföringslagen
              i syfte att hindra oseriösa försäljningsmetoder.
            </item>
            <item xml:id="i-SXfC7Rrqoa8ZZuY96XtkWQ">
              Riksdagen tillkännager för regeringen som sin mening vad som
              anförs i motionen om initiativ till att skapa ett ekonomiskt och
              socialt hållbart kreditsystem.
            </item>
            <item xml:id="i-S4xbqd1yoJTqbXPXwdn9bU">
              Riksdagen tillkännager för regeringen som sin mening vad som
              anförs i motionen om att förbjuda s.k. sms-lån och liknande snabba
              krediter.
            </item>
            <item xml:id="i-QQhrn6DGmLDira4rweK4A3">
              Riksdagen tillkännager för regeringen som sin mening vad som
              anförs i motionen om att kreditprövning måste krävas för alla
              lån inklusive sms-lån och liknande snabbkrediter.
            </item>
            <item xml:id="i-GseC5Hc8AXEF5FeJGHoGfU">
              Riksdagen tillkännager för regeringen som sin mening vad som
              anförs i motionen om åtgärder för att komma till rätta med problemet
              med ockerliknande räntor vid snabba lån.
            </item>
            <item xml:id="i-Qodev3LWySEYiPU9AZeb68">
              Riksdagen tillkännager för regeringen som sin mening vad som
              anförs i motionen om att införa regler i marknadsföringslagen
              som ålägger näringsidkare att beakta barns allmänna utsatthet
              i kommersiella sammanhang.
            </item>
            <item xml:id="i-4vQF8ZiKyVqkSNL6vbJcbc">
              Riksdagen tillkännager för regeringen som sin mening vad som
              anförs i motionen om att ge en lämplig myndighet i uppdrag att
              fortlöpande följa upp reklam som riktar sig till barn samt övervaka
              att lagar och riktlinjer följs vid marknadsföring som riktar sig
              till barn.
            </item>
            <item xml:id="i-2Y7PJqWvgyJ1oRroDYmVYV">
              Riksdagen begär att regeringen lägger fram förslag till lagstiftning
              om förbud mot könsdiskriminerande reklam, i enlighet med utredningsförslaget
              i betänkande SOU 2008:5 Könsdiskriminerande reklam kränkande utformning
              av kommersiella meddelanden.
            </item>
            <item xml:id="i-LPSf9Y9z7iLqytLmxHAnk3">
              Riksdagen tillkännager för regeringen som sin mening vad som
              anförs i motionen om att ge Konsumentombudsmannen i uppdrag att
              göra en kartläggning av den könsdiskriminerande reklamens utveckling
              och omfattning samt utforma råd och sprida information om könsdiskriminerande
              reklam.
            </item>
            <item xml:id="i-M35b9BscWWCkRPxZpULqia">
              Riksdagen tillkännager för regeringen som sin mening vad som
              anförs i motionen om att ge Skolverket och Högskoleverket i uppdrag
              att göra en översyn och utvärdering av utbildning i mediekritisk
              kompetens samt om behov finns av att arbeta för att utbildningen
              utvecklas i denna fråga. 1
            </item>
          </list>
          <p xml:id="i-6zAkErKppackfiQDsDo3rb">
            1 Yrkande 13 hänvisat till UbU.
          </p>
        </div>
        <div xml:id="i-EHPkHeGVzkyZbiavD1mwJ" type="motContent">
          <head xml:id="i-Sr9ysXDctJJVspQ55T3Van" type="h1">
            3 Inledning
          </head>
          <p xml:id="i-UXzVFqcDzuDNciCDppntCt">
            Regeringens mål för konsumentpolitiken är att ge konsumenter
            makt och möjlighet att göra aktiva och medvetna val. Före den
            borgerliga regeringen var det konsumentpolitiska målet: Trygga
            konsumenter som handlar hållbart.
          </p>
          <p xml:id="i-PY41RqQ71n8UodxehYRUfj">
            Det tidigare målets delmål handlade om att konsumentskyddet ska
            vara på hög nivå och tillgängligt för alla, att medvetna och kunniga
            konsumenter hushållar med egna och gemensamma resurser samt att
            producenter och övriga näringsidkare tar sitt ansvar gentemot
            konsumenterna. Det nya målets delmål preciserar endast att konsumentskyddet
            ska vara på hög nivå samt att den information som konsumenterna
            behöver är lättillgänglig och tillförlitlig. Regeringens ändring
            av det konsumentpolitiska målet innebär att producenternas och
            näringslivets ansvar minskar på bekostnad av konsumenterna som
            ska ta ännu större ansvar. Vidare är det djupt beklagligt att
            regeringen tagit bort hållbar konsumtion från målet, då frågan
            om hållbar konsumtion är en avgörande faktor för att nå flera
            miljökvalitetsmål.
          </p>
          <p xml:id="i-HFtwBgb95fELGAJy78MzaM">
            Vänsterpartiet anser att människor i första hand inte är konsumenter
            som jagar efter största möjliga profit, utan framför allt är människor
            som vill leva ett gott liv. Vi anser att konsumentpolitiken ska
            formuleras efter denna insikt. Människor ska känna sig trygga
            och ha tillgång till konsumentvägledning. Hemmet är ingen marknadsplats,
            i stället ska konsumtionsfrid i hemmet eftersträvas. Reklam som
            är könsdiskriminerande ska förbjudas. Vi vill stoppa sms-lån som
            leder till att många, inte minst unga, överskuldsätter sig. De
            som väl råkat bli överskuldsatta behöver få bättre livsvillkor.
            Hållbar utveckling ska vara en målsättning inom konsumentpolitiken.
          </p>
          <p xml:id="i-AL9HB5KNd1DUvnExYBm1Wo">
            Regeringen bör upphäva det nuvarande målet för politikområdet
            konsumentpolitik och i stället bör ett nytt mål införas, nämligen
            trygga konsumenter som handlar hållbart. Detta bör riksdagen begära.
          </p>
          <head xml:id="i-AA77zMwsRKgzNYdL3YsLUt" type="h1">
            4 Konsumtionsfrid
          </head>
          <p xml:id="i-TwNwPfSaUGCKyHWjzSpuRX">
            Avancerad vetenskap används för att få oss människor att konsumera
            så mycket som möjligt. Dagligen översköljs vi av reklam där vi
            uppmanas att konsumera mer av varor och tjänster. Marknadsföringen
            är ofta mycket aggressiv och vänder sig inte sällan till grupper
            av konsumenter som redan är ekonomiskt utsatta, genom att uppmana
            till dyra kreditköp och skapar på så sätt ohållbara skuldfällor.
            Som om det inte vore nog att vi i den offentliga miljön ständigt
            utsätts för dessa påtryckningar så får vi även direktreklam, reklamblad,
            gratistidningar med annonser samt blir kontaktade av dörr- och
            telefonförsäljare. Vi tillåts inte vara medvetna konsumenter,
            som själva kan bestämma över våra tillgångar, val och inköp i
            lugn och ro.
          </p>
          <p xml:id="i-SJfauD5gW8TGA3Fkp6HmNu">
            Även om det finns regler kring distans- och hemförsäljning, samt
            det s.k. Nix-registret där privatpersoner kan anmäla att de inte
            vill ta emot telefonsamtal i marknadsföringssyfte, så anser Vänsterpartiet
            att dessa åtgärder är långtifrån tillräckliga när det gäller att
            skapa utrymme för konsumtionsfrid.
          </p>
          <p xml:id="i-7yGSrQK2wGuJWFrC6kGoXC">
            För att kringgå människors önskan om att slippa reklam i sina
            hem använder företag direktadresserad reklam. När denna typ av
            reklam når många personer kan brevet lätt missuppfattas och undertecknas,
            vilket kan leda till ekonomiska förpliktelser som prenumerationer
            eller lån av olika slag.
          </p>
          <p xml:id="i-PkDYNLfQyaLycvWWQ163tH">
            Denna aggressiva och effektiva försäljning in i våra hem har
            kraftigt ökat sedan marketingföretag börjat ringa och bjuda ut
            varor i våra hem. Gränsen för den nytta som reklam har och har
            haft är för länge sedan passerad. Samhället behöver därför verktyg
            för att motverka denna utveckling.
          </p>
          <head xml:id="i-EFZcyZQnEhHiYDZK2tVEjq" type="h2">
            4.1 Begränsad direktreklam
          </head>
          <p xml:id="i-FL5tB7tKzQrrkmG6uCf5NB">
            Vi borde rimligtvis ha möjlighet att välja om vi vill ta emot
            reklam i hemmet eller om vi vill ha konsumtionsfrid. Naturligtvis
            handlar inte vårt förslag om att införa ett totalt reklamstopp.
            Företag måste ha möjlighet att marknadsföra sig och informera
            om sina varor och tjänster, vilket ger konsumenter möjligheten
            till en god marknadsöversikt. Beställd reklam och/eller konsumentupplysning
            gynnar både konsument och företag, men konsumenternas ställning
            och rätt i samhället bör stärkas.
          </p>
          <p xml:id="i-A1zL3GXpkrK4yJtb3a6cfo">
            Regeringen bör därför tillsätta en utredning i syfte att se över
            möjligheterna att begränsa direktreklamen och stärka konsumenternas
            ställning i enlighet med ovanstående. Detta bör riksdagen som
            sin mening ge regeringen till känna.
          </p>
          <head xml:id="i-3vXRUBh3s7gfAiht3mbQNv" type="h2">
            4.2 Telefonförsäljning och marknadsföring
          </head>
          <p xml:id="i-Zo2Cr1Fa14snfFSEzqRDy">
            Dagens telefonförsäljning och telefonmarknadsföring skapar ofta
            oklarheter för konsumenter. Många konsumenter har svårt att förstå
            villkoren för köpeavtal som sluts vid telefonförsäljning. Det
            beror på brister i informationen från försäljaren och att avtalet
            ofta ingås snabbt. Vidare förekommer det att mindre seriösa telemarketingföretag
            genom rena bluffmetoder lurar konsumenter att tro att de ingått
            bindande avtal.
          </p>
          <p xml:id="i-FGVWsxvCM1vapfDtAi4aT3">
            För att det inte ska råda några tvivel för konsumenten om ett
            avtal har ingåtts eller ej bör den del av samtalet, rimligtvis
            den avslutande delen, där avtal ingås spelas in i bevissyfte.
            Vidare bör informationen om villkoren för avtalet framgå tydligt
            under samtalet.
          </p>
          <p xml:id="i-8iwfTdPYguptj77nELXU9K">
            För att stärka konsumenternas rätt och möjlighet att göra väl
            underbyggda val bör telemarketingföretag vara skyldiga att tillhandahålla
            en bemannad svarsfunktion dit konsumenter kan vända sig med sina
            frågor. En presumtiv köpare bör rimligtvis ha möjlighet att ringa
            tillbaka till det företag hon eller han har blivit uppringd av
            för att få information om produkter och tjänster.
          </p>
          <p xml:id="i-P2VuytqNFk3WMMy8x5Lgiw">
            För närvarande är det endast möjligt att spärra telefonnummer
            till fasta abonnemang mot telefonsamtal i marknadsföringssyfte
            i det s.k. Nix-registret. Vidare förekommer det att mindre seriösa
            telemarketingföretag inte respekterar spärrar utan ringer till
            personer trots att de anmält sig till Nix-registret. Informationen
            om möjligheten att anmäla sig till Nix är inte tillräckligt lättillgänglig.
            Detta leder till att många personer tvingas ta emot telefonförsäljares
            samtal mot sin vilja.
          </p>
          <p xml:id="i-LsXK2Dphze34gKLb7Cg1ek">
            En möjlighet att komma till rätta med detta problem vore att
            införa ett omvänt Nix-register, dvs. att den person som vill ta
            emot direktreklam via telefon anmäler detta till registret. Konsumenten
            gör då ett aktivt val att kunna bli uppringd i marknadsföringssyfte.
          </p>
          <p xml:id="i-XiKL8LAz9LRcv1YnZW5HRw">
            Enligt marknadsföringslagen är det inte tillåtet att skicka sms
            eller mms i marknadsföringssyfte till mobiltelefon utan att konsumenten
            först samtyckt till det. Trots detta ökar antalet anmälningar
            till Konsumentverket angående sms-reklam till konsumenter som
            inte godkänt det i förväg. Många anmälningar gäller även företag
            som tillhandahåller tjänster som ringsignaler eller spel som riktar
            sig till barn som beställer tjänsten i tron att den är gratis.
          </p>
          <p xml:id="i-PM5UjniqDhsQPXXMWWDeg1">
            Det går idag tyvärr inte att spärra mobiltelefonnummer i Nix-registret.
            Alltfler övergår till att enbart använda mobiltelefon och även
            om Nix-registret inte fungerar optimalt så skulle det vara välkommet
            om även mobiltelefonnummer kunde spärras på samma sätt som fasta
            telefoner. Regeringen bör återkomma med förslag om detta. Detta
            bör riksdagen som sin mening ge regeringen till känna.
          </p>
          <p xml:id="i-X8TgmkeBDNDpibMEPVVxxn">
            Det behövs en samlad utredning av marknadsföringslagen i syfte
            att hindra oseriösa försäljningsmetoder. Detta bör riksdagen som
            sin mening ge regeringen till känna.
          </p>
          <head xml:id="i-AWbSnDzmhYs4x9mnFmny66" type="h1">
            5 Överskuldsatta
          </head>
          <p xml:id="i-wYx863YUbCeqZ23dAQMxH">
            Antalet årliga ansökningar för obetalda skulder, s.k. betalningsföreläggande
            hos Kronofogdemyndigheten ligger på över en miljon ansökningar.
            Det är tydliga siffror på att allt fler människor har svårt att
            betala sina räkningar, dvs. att få sin ekonomi att gå ihop.
          </p>
          <p xml:id="i-MejmG9gBiHH2iqnoapfAvU">
            I Sverige är ca 400 000 personer överskuldsatta och enligt en
            undersökning som Svenska Dagbladet gjorde i januari 2012 har 6,9
            procent av befolkningen betalningsanmärkningar.
          </p>
          <p xml:id="i-Byy57S3Hzf8qcPMa6YE835">
            Det handlar ofta om personer som inte har förmått att betala
            sina räkningar till följd av oförutsebara händelser som arbetslöshet,
            sjukdom, konkurs, skilsmässa eller dödsfall i familjen etc. Främst
            är det hushåll som saknar ekonomiska marginaler som hamnar i skuldfällan,
            en tydlig klassfråga. Ofta är det personer som tidigare varit
            näringsidkare som råkar illa ut.
          </p>
          <p xml:id="i-Pwkagwfvkaj4ifA3CBAJiC">
            Något pris på det mänskliga lidandet av överskuldsättning finns
            naturligtvis inte, men det beräknas kosta samhället mellan 30
            och 50 miljarder kronor per år, bl.a. i form av ökande sjukvårdskostnader
            och produktionsinkomstbortfall.
          </p>
          <p xml:id="i-NZA4dGKncZwSYyEvwc8NqF">
            Vänsterpartiet konstaterar att gruppen överskuldsatta riskerar
            att växa med hög arbetslöshet och genom de kraftiga försämringar
            den borgerliga regeringen genomfört i sjuk- och arbetslöshetsförsäkringarna.
            Sjuk- och arbetslöshetsförsäkringarna är just avsedda att ge möjligheter
            till en omställningsperiod utan att hushållets ekonomi raseras.
            Under den moderatledda regeringen tas alltjämt steg allt längre
            bort från denna grundläggande princip. Fler riskerar att råka
            illa ut.
          </p>
          <p xml:id="i-DuKbyvBqoFME4qxvARkEvG">
            Vänsterpartiet anser att det är angeläget att regeringen snarast
            tar itu med de stora problem som överskuldsättningen orsakar.
            Den 1 juli 2011 trädde nya regler i kraft som innebar några förbättringar
            gällande skuldsanering för företagare, men det är inte tillräckligt.
            Det behövs en rad ytterligare åtgärder för att förbättra situationen
            för de kvinnor och män samt deras barn som är överskuldsatta.
          </p>
          <p xml:id="i-AQeCn9me2eAnww5EgbzuCD">
            Regeringen gav i mars 2112 en särskild utredare i uppdrag att
            föreslå en åtgärdsinriktad strategi för att motverka överskuldsättning.
            I uppdraget ingår också att analysera problemen med och orsakerna
            till allvarlig skuldsättning, varvid särskilt situationen för
            barn och unga ska beaktas. Vi välkomnar detta, men anser att ytterligare
            initiativ måste tas av regeringen på området.
          </p>
          <p xml:id="i-MfAycfLFskc9cyZGQyxHVY">
            Antalet överskuldsatta i vårt land är stort och det är ett allvarligt
            samhällsproblem. Enligt vår uppfattning krävs ytterligare förslag
            och konkreta åtgärder för att minska antalet s.k. evighetsgäldenärer.
            I ett samhälle som förutsätter krediter är det viktigt att reglera
            kreditmarknaden men också att se över hur lagstiftningen fungerar
            när människor inte klarar sina krediter. Regeringen bör ta initiativ
            till att skapa ett ekonomiskt och socialt hållbart kreditsystem
            som gör det möjligt för människor som hamnat i skuldfällan att
            komma tillbaka till en hälsosam ekonomisk situation. Detta bör
            riksdagen som sin mening ge regeringen till känna.
          </p>
          <p xml:id="i-Ffuekd8b3ytqjL48cPHr7Q">
            Regeringen bör även snarast lägga fram förslag till ändring i
            lagstiftning som innebär att sms-lån och andra snabblån förbjuds.
            Detta bör riksdagen som sin mening ge regeringen till känna.
          </p>
          <p xml:id="i-ThZuWBwLS7ZZBFR9X5kz6V">
            Eftersom även mindre krediter kan leda till överskuldsättning
            så anser Vänsterpartiet att kreditprövning ska göras för alla
            lån. Det är inte rimligt att kreditinstitut ska bereda sig vinning
            genom att bevilja krediter med oskäliga villkor utan att ta ansvar
            för att låntagaren också har ekonomiska förutsättningar att göra
            rätt för sig. Detta bör gälla alla konsumentkrediter inklusive
            sms-lån och andra snabba krediter, så länge de tillåts. Detta
            bör riksdagen som sin mening ge regeringen till känna.
          </p>
          <p xml:id="i-Xe5BZADeNgptyw6b7q83dU">
            Vidare behöver regeringen se över vilka ytterligare möjligheter
            som behöver vidtas för att komma till rätta med de många gånger
            skyhöga ockerliknande räntorna vid snabba lån. Ett sätt kan vara
            att det införs ett tak för högsta tillåtna räntesats för konsumentkrediter
            liknande det som föreslås i Finland. Ett annat sätt kan vara att
            ge Finansinspektionen eller annan lämplig myndighet ett tydligt
            uppdrag att utöva tillsyn med möjlighet att varna, bötfälla eller
            dra in tillstånden för oseriösa företag. Regeringen bör bereda
            detta vidare och återkomma med förslag för att komma till rätta
            med problemet med ockerliknande räntor vid snabba lån. Detta bör
            riksdagen som sin mening ge regeringen till känna.
          </p>
          <head xml:id="i-L5Cmncg9EDs3bhACVrWTm6" type="h1">
            6 Reklam riktad till barn
          </head>
          <p xml:id="i-BT1X79kHDJ5BpvqEjwEpr">
            Marknadsföring som vänder sig till barn blir allt mer aggressiv
            och mera omfattande. I sin marknadsföring till barn använder sig
            företag ofta av säljfrämjande åtgärder som utdelning av leksaker,
            gratiserbjudanden, tidningsutskick, utfärdande av s.k. medlemskort
            och pysselaktiviteter. Det blir också allt vanligare att produkter
            marknadsförs i handeln och placeras i t.ex. varuhus på ett sådant
            sätt att barn och unga konsumenter lockas till påverkan och köp.
            Även barns matvanor påverkas i hög grad av aggressiv marknadsföring
            av snabbmat, godis, läsk och andra livsmedel med höga fett- och
            sockerhalter. Ofta har förpackningarna figurer och färgsättningar
            som riktar sig till barn. Reklamen i tv, i tidningar och på affischer
            ute på stan påverkar barns och ungdomars uppfattning av sitt utseende
            och skapar en orealistisk självbild för många av dem. Inte sällan
            kan ökad konsumtion av de olika produkterna vara till nackdel
            för barnens psykiska och fysiska hälsa.
          </p>
          <p xml:id="i-GSaAB85TbPkbPDAxdex3Q1">
            Även företag som riktar sig till barn med tjänster som ringsignaler
            eller spel till mobilen har blivit allt vanligare. Det rör sig
            om tjänster som ofta marknadsförs som gratis eller med en engångsavgift,
            men som fortsätter som en prenumeration och är svåra att ta sig
            ur. Att ingå avtal med barn är inte lagligt, men företagen menar
            att föräldrarna automatiskt godkänt avtalen om man tecknat mobilabonnemang
            och gett till sitt barn.
          </p>
          <p xml:id="i-WG9HC8WjsabdvgzwL9Rjoy">
            Visserligen förbjuder direktivet om otillbörliga affärsmetoder
            direkta köpuppmaningar som riktar sig till barn men enligt vår
            mening bör ytterligare åtgärder vidtas för att skydda barn från
            en alltför stark exponering. Vänsterpartiet anser att regelverket
            mot denna form av reklam bör förstärkas. Regeringen bör utreda
            möjligheten att införa regler i marknadsföringslagen som ålägger
            näringsidkare att beakta barns allmänna utsatthet i kommersiella
            sammanhang. Detta bör riksdagen som sin mening ge regeringen till
            känna.
          </p>
          <p xml:id="i-5ir4FfcjLJcQBHENWK1aHW">
            Vi anser även att regeringen bör ge en lämplig myndighet i uppdrag
            att fortlöpande följa upp reklam som riktar sig till barn. Regeringen
            bör vidare verka för att lagstiftningen utvecklas så att företagen
            tvingas att ta större ansvar för att i sin marknadsföring uppmuntra
            barn till hälsosamma matvanor och att det sker en tydligare övervakning
            av att lagar och riktlinjer följs vid marknadsföringen till barn.
            Regeringen bör också, särskilt inom ramen för det internationella
            samarbetet, verka för att mötesplatser på internet inför särskilda
            hälsopolicyer för reklam. Enligt vår uppfattning finns det dessutom
            anledning för regeringen att utreda om marknadsföringslagens bestämmelser
            om reklamidentifikation behöver förstärkas. Regeringen bör därför
            ge en lämplig myndighet i uppdrag att fortlöpande följa upp reklam
            som riktar sig till barn, samt övervaka att lagar och riktlinjer
            följs vid marknadsföring som riktar sig till barn. Detta bör riksdagen
            som sin mening ge regeringen till känna.
          </p>
          <head xml:id="i-QdCPwNHntfCe9y26rFQ1Kr" type="h1">
            7 Könsdiskriminerande reklam
          </head>
          <p xml:id="i-HJNZCvUxYLRheLTgykfSxn">
            Reklamen är ett medel som används i ett kommersiellt syfte för
            att påverka oss att konsumera. Även om reklamen har till huvudsyfte
            att öka efterfrågan på varor och tjänster så påverkar den också
            mottagarens medvetande när det gäller frågor som inte har något
            direkt samband med de utannonserade varorna och tjänsterna. Reklamen
            skapar och upprätthåller stereotypa idealbilder av män och kvinnor.
            Bilderna är nästan utan undantag retuscherade, vilket leder till
            att de befäster ett skönhetsideal som inte existerar i verkligheten.
            Reklamen skapar och upprätthåller den heterosexuella normen. Könsdiskriminerande
            reklam påverkar formandet av människors identitet och motverkar
            samhällets jämställdhetssträvanden.
          </p>
          <p xml:id="i-D6v3U6JjDL2SfTD3c3MHtC">
            I Norge, Danmark, Finland och Island finns redan lagstiftning
            som är tillämplig på könsdiskriminerande reklam. Lagstiftningens
            utformning skiljer sig åt mellan de olika länderna. I korthet
            har man valt att införa regler mot könsdiskriminerande reklam
            i lagstiftning om marknadsföring, avtalsvillkor och jämställdhet
            eller så har man som i Finland genom praxis funnit att redan befintlig
            konsumentskyddslagstiftning är tillämplig.
          </p>
          <p xml:id="i-3EUmwDJf6ZAAtRU51QY6zo">
            Sverige har genom olika internationella konventioner åtagit sig
            att motverka könsdiskriminering. Dock är varken marknadsföringslagen
            eller diskrimineringslagstiftningen tillämplig på könsdiskriminerande
            reklam. Lagstiftaren har i stället överlåtit åt näringslivet att
            genom frivilliga åtgärder motverka den könsdiskriminerande reklamen.
            Vi anser att detta är beklagligt.
          </p>
          <p xml:id="i-25PnXVHQeUrGcCcsZgPzBp">
            Vänsterpartiet anser att en lagreglering av den könsdiskriminerande
            reklamen bör ske eftersom könsdiskriminerande reklam är ett allvarligt
            samhällsproblem som kräver effektivare åtgärder än vad denna branschfinansierade
            organisation erbjuder.
          </p>
          <head xml:id="i-7J9sR6dnNtNjWxXFKxUNdE" type="h2">
            7.1 Förbjud könsdiskriminerande reklam
          </head>
          <p xml:id="i-NqoJYcY5BwW7YARuYPDaTp">
            Frågan om könsdiskriminerande reklam har debatterats och utretts
            i flera omgångar sedan mitten av 1970-talet. Både civil- och konstitutionsutskottet
            har i ett flertal betänkanden uttalat att ett förbud mot könsdiskriminerande
            reklam kräver ändringar i tryckfrihetsförordningen, TF, och yttrandefrihetsgrundlagen,
            YGL. Tryckfriheten har, som en del av yttrandefriheten, en särskilt
            stark ställning i Sverige. Att få tycka, tänka och förmedla tankar
            till andra, är centralt i en demokrati. Yttrandefriheten innebär
            ett skydd för medborgarna mot ingripanden från statsmakternas
            sida. Men denna frihet kan, och får, inskränkas om den kränker
            andra värden eller friheter som också anses centrala i vårt samhälle.
            Enskilda eller allmänna intressen av olika slag kan väga tyngre.
          </p>
          <p xml:id="i-GXRrW2f6xWQuDajaT84Ah8">
            I de olika utredningar som gjorts om könsdiskriminerande reklam
            har det huvudsakligen förekommit två utgångspunkter som lett till
            olika sätt att avväga intresset av tryckfriheten mot andra intressen.
          </p>
          <p xml:id="i-UKN2rAx5xUoRbnooqu1mwr">
            Dels har innehållet i den tryckta skriften prövats mot syftet
            med tryckfriheten, vilket är att säkerställa ett fritt meningsutbyte
            och en allsidig upplysning. Om innehållet inte handlar om upplysning
            och meningsutbyte, har man inte ansett att den könsdiskriminerande
            reklamen skyddas av TF. Denna argumentation har använts beträffande
            kommersiell reklam i den del som reglerats i marknadsföringslagen,
            MFL, dvs. otillbörlig marknadsföring i förhållande till konsumenter
            och näringsidkare.
          </p>
          <p xml:id="i-2UDpPrvpHUXTdJnEoxFxnx">
            Dels har all tryckt skrift betraktats som skyddad av TF. Här
            är det alltså mediet i sig som är skyddat. Utifrån denna utgångspunkt
            har det krävts ett uttryckligt stöd i grundlagen för att könsdiskriminerande
            reklam ska kunna undantas. Exempel på undantag är reklam för alkohol
            och tobak, och produktion och spridning av barnpornografi.
          </p>
          <p xml:id="i-6BwNoqomgBVerFfTiGMcEt">
            I januari 2008 kom utredningen SOU 2008:5 Könsdiskriminerande
            reklam kränkande utformning av kommersiella meddelanden . Utredningen
            gör bedömningen att en lagreglering av den könsdiskriminerande
            reklamen bör ske. Det är reklamens utveckling och omfattning men
            framför allt dess art som kräver att könsdiskriminering i reklam
            motverkas.
          </p>
          <p xml:id="i-TwRxH7gaaiVA3p35TNgrKG">
            Den mest effektiva åtgärden mot denna typ av reklam är ett lagreglerat
            förbud. Utredningen konstaterar att det faller utanför tryckfrihetsförordningen
            och yttrandefrihetsgrundlagen att skydda en näringsidkares ekonomiska
            intressen. Alltså kan reklam i viss utsträckning regleras i vanlig
            lag. Enligt MFL kan efterhandsingripanden göras mot framställningar
            av s.k. utpräglat kommersiell natur som har rent kommersiella
            förhållanden till föremål. Enligt utredningen saknas det därför
            skäl att resonera annorlunda när det gäller den könsdiskriminerande
            reklamen.
          </p>
          <p xml:id="i-NqHrPwoq6ZnDDV41R9QEJw">
            Utredningen föreslår att lagen ska tillämpas på reklam i näringsverksamhet.
            Med reklam avses ett elektroniskt eller tryckt text-, bild- eller
            ljudmeddelande som är ägnat att främja ett kommersiellt syfte
            i näringsverksamheten. Enligt lagförslaget får reklam inte ha
            en könsdiskriminerande utformning. Med könsdiskriminerande utformning
            avser utredningen en skildring av könsegenskaper eller -roller
            vilket allmänt sett uppfattas som kränkande för kvinnor eller
            män 1 .
          </p>
          <p xml:id="i-Xe5TAFJSWB1wYPNAfuUAuA">
            Utredningen konstaterar att någon entydig objektiv måttstock
            när det gäller vilken reklam som är könsdiskriminerande inte existerar.
            Att förslagets syfte är att främja jämställdhet mellan könen utifrån
            ett samhällsintresse bör få genomslagskraft vid bedömningen av
            reklamen. Föreställningen om den allmänna synen ska främst grundas
            på normer som på ett ansvarsfullt sätt verkar för att uppnå jämställdhet
            mellan könen.
          </p>
          <p xml:id="i-UB1gqCtELLUuPSJ3VmjktC">
            Utredningen föreslår att Konsumentombudsmannen, KO, får i uppdrag
            att utöva tillsyn över att lagen följs. KO ska ensam vara behörig
            att väcka talan eller meddela föreläggande om förbud mot fortsatt
            användning av reklam som inte uppfyller lagens formkrav. Ett förbud
            ska vara förenat med vite. KO ska vara ensam behörig att föra
            talan om utdömande av vite mot den som bryter mot ett förbud.
          </p>
          <p xml:id="i-2hQrbYDDARLeECE18psnWP">
            Regeringen har dock sagt nej till utredningens förslag med huvudargumentet
            att det skulle strida mot tryckfrihetsförordningen. Vänsterpartiet
            delar utredningens bedömning, vilken ovan redovisats, att den
            föreslagna lagändringen är förenlig med gällande grundlagar.
          </p>
          <p xml:id="i-9H8mrdNqhq58ZA5J3JnAjR">
            Vänsterpartiet menar att den könsdiskriminerande reklamen är
            ett allvarligt samhällsproblem som kräver kraftfulla åtgärder.
            Ett förbud är den enda möjligheten att sätta stopp för könsdiskriminerande
            reklam. Riksdagen bör begära att regeringen lägger fram förslag
            till lagstiftning om förbud mot könsdiskriminerande reklam, i
            enlighet med utredningens förslag. Detta bör riksdagen som sin
            mening ge regeringen till känna.
          </p>
          <head xml:id="i-73o2Ngn1dkSsZZ9Acstc3G" type="h2">
            7.2 Ytterligare åtgärder mot könsdiskriminerande reklam
          </head>
          <p xml:id="i-3yspE7pXzJdxhvriGafnEP">
            Utredningen om könsdiskriminerande reklam ger ett flertal viktiga
            förslag som berör myndigheter. Enligt utredningen är det av stor
            vikt att en utpekad myndighet har ett uppdrag att arbeta med frågor
            avseende könsdiskriminerande reklam. Ett sätt att främja lika
            rättigheter och möjligheter för alla oavsett kön är att synliggöra
            förekomsten av diskriminering i reklam och vidta åtgärder för
            att motverka förekomst av densamma. Att ge en utpekad myndighet
            i uppdrag att arbeta mot könsdiskriminerande reklam ökar fokus
            på frågan och verkar i preventivt syfte. Konsumentombudsmannen
            föreslås göra en kartläggning av den könsdiskriminerande reklamens
            utveckling och omfattning samt utforma råd och sprida information
            om könsdiskriminerande reklam. Detta bör riksdagen som sin mening
            ge regeringen till känna.
          </p>
          <p xml:id="i-JF3PDhJkKyEy76rNHUFnnb">
            Skolan har en viktig uppgift i att lära elever att analysera,
            värdera och hantera massmediala budskap. Enligt utredningen är
            det önskvärt att undervisningen i mediekritisk kompetens blir
            mer omfattande än i dag. Därför föreslås Skolverket och Högskoleverket
            göra en översyn och utvärdering avseende utbildning i mediekritisk
            kompetens samt, om det anses behövas, arbeta för att utbildningen
            utvecklas i denna fråga. Detta bör riksdagen som sin mening ge
            regeringen till känna.
          </p>
          <head xml:id="i-6cimG2mwg7c6kTUCn7BRUk" type="h1">
            8 Konsumentvägledning
          </head>
          <p xml:id="i-4xoNVFVbw5KvqdnRL2wivv">
            Den lokala konsumentvägledningens uppgift är att hjälpa dem som
            behöver ett extra stöd för att hävda sin rätt som konsumenter
            inför ett köp eller när någon vara eller tjänst ska reklameras.
            En lika viktig del av konsumentvägledarnas arbete är att sprida
            information om lagar och regler till allmänhet, skolor och företag.
            Att ett sådant förebyggande arbete bedrivs kontinuerligt är något
            som både den enskilda konsumenten, näringsidkaren och samhället
            vinner på. Enligt en konsumentundersökning beställd av Jordbruksdepartementet
            är den kommunala konsumentvägledningen samhällsekonomiskt lönsam.
          </p>
          <head xml:id="i-G1PaXcPaCsDu7eFmxnZY8W" type="h2">
            8.1 Konsumentvägledare till kommunerna
          </head>
          <p xml:id="i-Cu2TtomwkM6wENdbEQ1qDE">
            För att kunna ställa krav på varor och tjänster är det viktigt
            att ha kännedom om vilka rättigheter man har som konsument. Trots
            att denna tjänst både är kostnadseffektiv och efterfrågad saknas
            den fortfarande i 33 kommuner, enligt en lägesrapport från Konsumentverket
            (rapport 2012:4).
          </p>
          <p xml:id="i-Y9WrSLLrPNkNCjwud36MGp">
            De vanligaste frågorna hos en kommunal konsumentvägledare är
            frågor som rör boende, bil, telefoni, hemelektronik och andra
            hushållsprodukter samt ekonomisk rådgivning. Eftersom verksamheten
            är frivillig varierar den mellan de olika kommunerna när det gäller
            innehåll, omfattning och organisation.
          </p>
          <p xml:id="i-BJUqEi6HjEMPhKLg7mSQTS">
            Under de senaste åren har åtgärder i form av engångssatsningar
            och utvecklingsprojekt vidtagits för att stärka den lokala konsumentrådgivningen.
            Dessa initiativ är lovvärda men enligt Vänsterpartiets uppfattning
            krävs det mer långsiktiga satsningar för att utveckla en konsumentvägledning
            som kan komma alla konsumenter till godo. Vänsterpartiet anser
            att det är viktigt att den kommunala konsumentvägledningen får
            möjligheter att arbeta uppsökande för att på så sätt kunna nå
            de mest ekonomiskt utsatta hushållen som har det största behovet
            av rådgivning.
          </p>
          <p xml:id="i-N8dwFMhbGZwHYAEYSxjcbz">
            Konsumentvägledningens arbete är av stor vikt eftersom det tillsammans
            med den kommunala budget- och skuldrådgivningens insatser kan
            förebygga att människor fastnar i livslånga skuldfällor. De borgerliga
            partierna är dock av den uppfattningen att det bör vara upp till
            varje kommun att bestämma om konsumentvägledning ska erbjudas
            eller inte.
          </p>
          <p xml:id="i-UMHjDg33fkznYo1ywpoTFy">
            För att garantera alla människor tillgång till konsumentvägledning
            vill Vänsterpartiet genom en lagändring i kombination med ett
            riktat stöd till kommunerna som administreras av Konsumentverket,
            göra konsumentvägledning till ett obligatorium för kommunerna.
          </p>
          <p xml:id="i-4feRjPgJxMSsqvFsQkf9zA">
            Konsumentverket bör få i uppdrag att samordna konsumentvägledningen.
            För att garantera alla människors tillgång till god konsumentvägledning
            vill vi att fler kommuner ska ha tillgång till konsumentvägledning.
            Vi inför därför ett stimulansbidrag för detta ändamål, ett stöd
            på 45 miljoner kronor per år till kommunerna som ska administreras
            av Konsumentverket (se motion 2012/13:C356 Utgiftsområde 18 Samhällsplanering,
            bostadsförsörjning och byggande samt konsumentpolitik). I ett
            första skede ska Konsumentverket se till att de största kommunerna
            har tillgång till konsumentvägledning. Skulle detta inte vara
            tillräckligt är vi villiga att återkomma med ett lagförslag i
            frågan.
          </p>
        </div>
        <div xml:id="i-8ikSkgpawciQM7oA9T9hey" type="motSignatures">
          <list xml:id="i-VAJiRQYGjiDDRmJBT5pUdD">
            <item xml:id="i-TTRpXP7hTsZ4aTKq4eeNkk">
              Marianne Berg (V)
            </item>
            <item xml:id="i-SVAGWPHxr8zgmEhD1NhZct">
              Bengt Berg (V)
            </item>
            <item xml:id="i-EAcZNTu5vwBRGToG93pTZW">
              Amineh Kakabaveh (V)
            </item>
            <item xml:id="i-PHHB9ej6sQYLteuoHKMhzM">
              Lars Ohly (V)
            </item>
            <item xml:id="i-Rt4zbGQaMCUhj3iUVQU7Wi">
              Eva Olofsson (V)
            </item>
            <item xml:id="i-YJU4EfwfeAStHi4dLXM7nC">
              Lena Olsson (V)
            </item>
            <item xml:id="i-AewPfk4Y41RA79jr4uGzzU">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
