<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-04442">
  <teiHeader>
    <fileDesc>
      <titleStmt>
        <title>med anledning av prop. 2021/22:134 Skärpta och förbättrade regler om arbetskraftsinvandring</title>
        <author corresp="i-9kL7gDrzsvgPervhw6VVyb">av Hans Eklind m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4442 av Hans Eklind m.fl. (KD)</title>
          <idno type="rdwebb">H9024442</idno>
          <rs type="number">4442</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9024442/text</ref>
          <ref type="dokument_url_html">http://data.riksdagen.se/dokument/H9024442</ref>
          <ref type="dokumentstatus_url_xml">http://data.riksdagen.se/dokumentstatus/H9024442</ref>
          <ref type="docx">http://data.riksdagen.se/fil/307C21B8-1E2C-49A7-BCD0-F4027A167CA2</ref>
          <ref type="pdf">http://data.riksdagen.se/fil/71C3FCB9-961C-4647-AC6C-BDA246E79851</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9CRjWASUFH8ynHQtV8Wan" type="basedOn"/>
        <correspContext corresp="i-9CRjWASUFH8ynHQtV8Wan">
          <ref>Proposition 2021/22:134</ref>
        </correspContext>
        <correspAction xml:id="i-NQKfQDSmzWtkarsf133sdZ" type="signed"/>
        <correspContext corresp="i-NQKfQDSmzWtkarsf133sdZ">
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-HjPigHCUUbP6JJ2YrjUvgj"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction xml:id="i-2T9HAcDLSH7V9uvaPNbawm" type="submitted">
          <date when="2022-03-11"/>
          <time when="16:59:38"/>
        </correspAction>
        <correspAction xml:id="i-C76k6YbRcEeMRy1sk2XWFh" type="reviewed">
          <date when="2022-03-15"/>
          <time when="19:10:47"/>
        </correspAction>
        <correspAction xml:id="i-7etNQpkmZxaq6mumVhWbyp" type="dismissed">
          <date when="2022-03-16"/>
        </correspAction>
        <correspAction xml:id="i-LgatFxdEADBtwd8kRH5k4J" type="referred">
          <date when="2022-03-17"/>
        </correspAction>
        <correspAction xml:id="i-TdAeJeg7MqnspGD6w7QyGX" type="assigned">
          <date when="2022-10-12"/>
          <time when="11:33:51"/>
        </correspAction>
        <correspContext corresp="i-TdAeJeg7MqnspGD6w7QyGX">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-7Ymj291zCDACfdUJYoRpje" type="behandlas_i"/>
        <correspContext corresp="i-7Ymj291zCDACfdUJYoRpje">
          <ref type="uppgift">2021/22:SfU19</ref>
          <ref type="ref_dok_id">H901SfU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU19</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MqT3aM2t15pkSbbHm7JwTr" type="behandlas_i"/>
        <correspContext corresp="i-MqT3aM2t15pkSbbHm7JwTr">
          <ref type="uppgift">2021/22:SfU22</ref>
          <ref type="ref_dok_id">H901SfU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU22</ref>
          <ref type="ref_dok_titel">Skärpta och förbättrade regler om arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J3t8UhZB9xAYZZLP9juJk6" type="motHeader">
        <div xml:id="i-4eHTxupbMS1w9t3vvcR5SS" type="motTitle">
          Motion till riksdagen 2021/22:4442 av Hans Eklind m.fl. (KD)
          med anledning av prop. 2021/22:134 Skärpta och förbättrade regler
          om arbetskraftsinvandring
        </div>
      </div>
      <div xml:id="i-Cu2RMVe2GYf2PQnzzrUSbn" type="motBody">
        <div xml:id="i-8QMsZQmzxG7WHjmzQhBUVE" type="motProposal" subtype="förslag">
          <head xml:id="i-DKQF6uMZBpW9x1KTBi1msA">
            Förslag till riksdagsbeslut
          </head>
          <list xml:id="i-Y2qikuL9CXj6tXK3XHybvn" style="ol">
            <item xml:id="i-NwCcQyeRnZSfwsY7JEsAjM">
              Riksdagen ställer sig bakom det som anförs i motionen om att
              förslaget om anställningsavtal vid ansökan om arbetstillstånd
              bör följas upp i ett tidigt skede och tillkännager detta för regeringen.
            </item>
            <item xml:id="i-8YHk4PzTJ5PzqH6Ne6Qjwv">
              Riksdagen ställer sig bakom det som anförs i motionen om att
              förslaget om straffsanktionerad anmälningsskyldighet bör följas
              upp i ett tidigt skede i syfte att säkerställa att lagstiftningen
              får önskad effekt och att Migrationsverkets bedömningar kan anses
              vara rimliga och tillkännager detta för regeringen.
            </item>
            <item xml:id="i-Rvt2qrHhc2zybHr8ZZdW7a">
              Riksdagen avslår regeringens förslag till ändring i utlänningslagen
              (2005:716) i de delar som avser 5 kap. 9 § och 5 kap. 25 §.
            </item>
            <item xml:id="i-VyiAQmzBuMsgN1i4spR8cE">
              Riksdagen ställer sig bakom det som anförs i motionen om en utredning
              av arbetstillstånd vad gäller det nya uppehållstillståndet och
              tillkännager detta för regeringen.
            </item>
            <item xml:id="i-44Eq6SKg7eYYavtNSJG82B">
              Riksdagen ställer sig bakom det som anförs i motionen om att
              regeringen snarast bör utreda Kristdemokraternas förslag för en
              arbetskraftsinvandring fri från missbruk och exploatering samt
              lämna författningsförslag och tillkännager detta för regeringen.
            </item>
          </list>
        </div>
        <div xml:id="i-ExVdeE19YCYwu3T41jeW74" type="motContent">
          <head xml:id="i-bJCsok4xwFa5cwebP55ue" type="h1">
            Motivering
          </head>
          <p xml:id="i-Ax7APFeh4vCaA7DqwK2P2t">
            Regeringen har lämnat proposition 2021/22:134 Skärpta och förbättrade
            regler om arbets­kraftsinvandring i syfte att motverka utnyttjande
            av arbetskraftsinvandrare samt att attra­hera och behålla internationell
            kompetens och motverka s.k. kompetensutvisningar.
          </p>
          <p xml:id="i-QF4eDU6S19hcY2T7JPdWSZ">
            Arbetskraftsinvandringen har bidragit till tillväxt och gett
            människor möjligheten att via eget arbete etablera sig i Sverige
            eller arbeta här en period. Vi vill att Sverige fort­satt ska
            vara ett attraktivt land för kvalificerad arbetskraftsinvandring.
            I en global värld är arbetskraftsinvandring nödvändig för svenska
            företags konkurrenskraft. Kristdemo­kraterna ser att arbetskraftsinvandring
            är viktigt för en dynamisk svensk ekonomi.
          </p>
          <p xml:id="i-KbXgA1TwaRChPyV6kqCqKk">
            Arbetskraftsinvandringen gick från att ha varit hårt reglerad
            i Sverige. Fackliga krav på skydd mot lönekonkurrens i kombination
            med ett snävt och svårbemästrat regelverk som skapade betydande
            problem med företagens kompetensförsörjning. Alliansen, med stöd
            av Miljöpartiet, genomdrev 2008 det system som råder i dag. Systemet
            har gett många människor chansen att pröva lyckan i Sverige samt
            gett viktiga bidrag till vårt land. Systemet innebar att antalet
            beviljade arbetstillstånd ökade kontinuerligt tills antalet stabiliserades
            på ca 14 000 om året efter 2012. För att motverka missbruk inom
            arbetskraftsinvandringen stramades systemet upp något 2012. Trots
            att lagstiftningen uppenbart har varit i behov av ytterligare
            åtgärder för att förhindra t.ex. människo­exploatering har regeringen
            inte agerat. Förslag har uteblivit samtidigt som antalet beviljade
            arbetstillstånd ökat; före pandemin översteg antalet beviljade
            tillstånd 20 000 om året. Detta skifte har ägt rum samtidigt som
            Sverige tagit emot ett stort antal tredje­landsmedborgare, varav
            många har svårt att ta sig in på arbetsmarknaden.
          </p>
          <p xml:id="i-2fajAG3PZdgK8VdsD9JEGb">
            Kristdemokraterna menar att det nuvarande systemet för arbetskraftsinvandring
            måste reformeras. Regelverket för arbetskraftsinvandringen till
            Sverige behöver stramas åt och anpassas efter samhällsutvecklingen.
            Sverige skiljer ut sig i västvärlden genom att erbjuda relativt
            stora möjligheter för personer att arbetskraftsinvandra också
            för att utföra relativt okvalificerade arbetsuppgifter. Det är
            orimligt att ha vidöppna dörrar för lågkvalificerad och lågavlönad
            arbetskraft med en egen hög strukturell arbetslöshet i grupper
            som bör kunna komma i fråga för denna typ av arbeten. Arbetslösa
            i Sverige måste prioriteras. Det nuvarande regelverket behöver
            också reformeras för att komma bort ifrån brister som lett till
            fusk, utnyttjande av människor och kriminalitet på arbets­marknaden,
            framför allt inom yrken med lägre löner.
          </p>
          <p xml:id="i-MZ1qL13WTAiz9mWABAc42r">
            De osunda företag som missbrukar systemet och utnyttjar arbetstagare
            från tredje­länder, men även EU-medborgare, skapar även ojämlika
            konkurrensförhållanden på svensk arbetsmarknad. Företag som inte
            betalar ut tillräckliga löner, som tillhandahåller sämre arbetsvillkor
            och som inte lever upp till arbetsmiljölagstiftning kan på sikt,
            om inte dessa stoppas, i vissa branscher konkurrera ut hederliga
            företag. För många av dessa företag är det nödvändigt att vi säkerställer
            att osunda företag inte kan utnyttja systemet med arbetskraftsinvandring.
          </p>
          <p xml:id="i-YKcoFyGpWVHquF4stDFxgp">
            Att Sverige behöver ändra på regelverket för arbetskraftsinvandring
            visar även de många rapporterna om att små fel från arbetsgivarens
            sida lett till att värdefull och hög­kvalificerad arbetskraft
            utvisats. Dessa kompetensutvisningar har tillåtits fortgå trots
            en bred politisk enighet om att lösa problemet.
          </p>
          <p xml:id="i-62nrKadZ3ca2SDj5yiqihQ">
            Kristdemokraterna välkomnar därför regeringens proposition som
            syftar till att strama åt delar av arbetskraftsinvandringen samtidigt
            som kompetensutvisningar av hög­kvalificerad arbetskraft ska förhindras.
          </p>
          <p xml:id="i-4cZcMp5UEApt6SAtivvaEC">
            Regeringens förslag är dock inte tillräckliga för att komma åt
            problemen med arbets­kraftsinvandring i dag. För att komma till
            rätta med både missbruk och utnyttjande samt göra arbetskraftsinvandringen
            samhällsekonomiskt lönsam har Kristdemokraterna pre­senterat och
            lagt en rad skarpa förslag. Det handlar bl.a. om att stoppa spårbyte,
            införa lönegolv och inrätta en arbetsmarknadsprövning. Våra förslag
            presenteras närmare under rubriken Kristdemokratiska förslag för
            en högkvalificerad arbetskraftsinvandring fri från missbruk och
            exploatering.
          </p>
          <head xml:id="i-TA94YkJsqZcruVQX3VZJ7V" type="h1">
            Regeringens förslag
          </head>
          <p xml:id="i-H6G9Fs8VYdN6RdBCC2J5sn">
            Kristdemokraterna välkomnar regeringens proposition som syftar
            till att motverka det missbruk och fusk som förekommer inom ramen
            för dagens arbetskraftsinvandrings­system. Kristdemokraterna står
            i grunden bakom förslagen men anser att vissa delar hade kunnat
            konstrueras på annat sätt. Kristdemokraterna avvisar vidare förslaget
            om ett nytt uppehållstillstånd för att söka arbete eller undersöka
            förutsättningar för att starta näringsverksamhet.
          </p>
          <head xml:id="i-P6USYCmCiLqMxK6hGyZMEk" type="h2">
            Anställningsavtal vid ansökan om arbetstillstånd
          </head>
          <p xml:id="i-2uL4RjAjzvZBR2DAh6YoB4">
            Dagens system där ett löfte om arbete räcker för att söka ett
            arbetstillstånd utnyttjas i dag av osunda företag. Arbetskraft
            från tredjeländer lockas till Sverige med löften om arbetsvillkor
            som arbetsgivaren aldrig tänkt uppfylla. Väl på plats i Sverige
            vågar den anställde inte anmäla arbetsgivaren med risk för att
            bli utvisad från Sverige, vilket för många är otänkbart.
          </p>
          <p xml:id="i-77bcwEcFQt1woVJc1NNy8V">
            Det går emellertid inte att bortse från att två viktiga intressen
            delvis krockar. Dels handlar det om näringslivets flexibilitet
            och kompetensförsörjning. Fördelen med reger­ingens förslag är
            att det är lättare att kontrollera att arbetstagare verkligen
            arbetar med det arbetstagaren fick löfte om att arbeta med, vilket
            minskar risken för arbetskrafts­kriminalitet. Nackdelen är att
            det oftast tar flera månader från det att en person erbjuds ett
            arbete till dess att personen får börja arbeta. Företagets situation
            kan ha ändrats under den perioden och de måste därför ändra anställningsavtalet
            efter företagets nya förutsätt­ningar. Kristdemokraternas bedömning
            är dock att regeringens förslag är välavvägt.
          </p>
          <p xml:id="i-R89wQ3JKojxCfihvVyizBP">
            Arbetsgivare kommer fortsatt att ha olika möjligheter att begränsa
            sina risker trots att anställningsavtal skulle krävas. Exempelvis
            kan de göra ett förbehåll i anställnings­avtalet för att arbetstillstånd
            beviljas, vilket även nämns i SOU 2020:46 s. 698. Att den avtalsrättsliga
            möjligheten finns gör att det inte behöver bli så stora risker
            som närings­livet menar.
          </p>
          <p xml:id="i-PBBwNgy9v5QGNoARJz98D1">
            Kristdemokraterna anser emellertid att utfallet av förslaget
            bör utredas i ett tidigt skede med syftet att säkerställa att
            regeln får förväntad effekt och för att säkerställa att arbetsgivarna
            kan hantera förslaget på ett rimligt sätt.
          </p>
          <head xml:id="i-RYRvgkutCFJxgZZ7QCxcqg" type="h2">
            Straffsanktionerad anmälningsskyldighet
          </head>
          <p xml:id="i-EZgzR5aS21MJmSRPgMn5vG">
            Kristdemokraterna är positiva till förslaget som syftar till
            att arbetsgivare ska vara skyldiga att anmäla om något av de villkor
            som gäller för anställningen ändras till det sämre i förhållande
            till de uppgifter som legat till grund för beslutet om arbetstillstånd.
            Vi menar att förslaget kommer att motverka att arbetskraftsinvandrare
            utnyttjas på den svenska arbetsmarknaden. Vi delar vidare regeringens
            bedömning att anmälningsskyl­digheten enbart ska gälla de branscher
            som är mest utsatta för missbruk. Mot bakgrund av att anmälningsplikten
            rörande ändringar i arbetsvillkoren är omfattande är det av största
            vikt att förslaget följs upp i ett tidigt skede i syfte att säkerställa
            att lagstiftningen får önskad effekt och att Migrationsverkets
            bedömningar kan anses vara rimliga.
          </p>
          <head xml:id="i-S9cixXpomkjXnypW15hHrn" type="h2">
            Försörjningskrav vid anhöriginvandring kopplat till utländsk
            arbetskraft
          </head>
          <p xml:id="i-FmKfbJviKZmz1McbDEkea7">
            Kristdemokraterna har länge krävt att ett försörjningskrav vid
            anhöriginvandring kopplad till utländsk arbetskraft ska införas.
            Det är givetvis helt orimligt att vi har ett regelverk där familjemedlemmar
            till personer som beviljats uppehållstillstånd för att komma till
            Sverige för att utföra ett arbete inte omfattas av ett försörjningskrav
            sam­tidigt som vi riktar detta krav för att anhöriga till en person
            som beviljats uppehålls­tillstånd utifrån flyktingstatus eller
            alternativt skyddsbehövande ska få återförenas. Det är därför
            välkommet att regeringen nu äntligen föreslår ett försörjningskrav
            för anhörig­invandring kopplat till utländsk arbetskraft. Den
            är principiellt viktig och vi vet att till arbetskraftsinvandringen
            kommer en betydande mängd anhöriga som dessutom är berättigade
            till sociala insatser såsom exempelvis försörjningsstöd.
          </p>
          <head xml:id="i-S3We3ypFWAc4DiFbL8GxXJ" type="h2">
            En utvidgning av brottet organiserande av människosmuggling
          </head>
          <p xml:id="i-5xCovMkAPmNRhKJfmHsYEH">
            Kristdemokraterna välkomnar förslaget. Vi har sedan tidigare
            drivit frågan då det kan avskräcka osunda företag som överväger
            att utnyttja arbetskraft och straffa de som utnyttjar arbetskraft.
          </p>
          <head xml:id="i-EGzbWZMdrf9xeKBG6L9LXd" type="h2">
            Uppehållstillstånd för att söka arbete eller undersöka förutsättningarna
            för att starta näringsverksamhet
          </head>
          <p xml:id="i-5rmJdfMHjheRog9VnzMaWF">
            Regeringen föreslår att tredjelandsmedborgare som har slutfört
            studier som motsvarar en examen på avancerad nivå med tillräckliga
            medel för att täcka uppehälle, sjukförsäk­ring och återresa att
            få ett tidsbegränsat uppehållstillstånd om högst nio månader som
            önskar vistas här i landet för att söka arbete eller undersöka
            förutsättningarna för att starta näringsverksamhet.
          </p>
          <p xml:id="i-B9vmQqiV9utbZvJ21HShdn">
            Kristdemokraterna är positiva till förslagets avsikt, att skapa
            bättre förutsättningar för högkvalificerad arbetskraft att arbeta
            i Sverige, vilket är nödvändigt för att säker­ställa Sveriges
            konkurrenskraft. Vi anser emellertid att utformningen av förslaget
            är olycklig då förslaget öppnar upp för missbruk och utnyttjande
            av arbetskraft. Vår be­dömning är att riskerna med förslaget överstiger
            fördelarna, varför vi avvisar förslaget i sin helhet.
          </p>
          <p xml:id="i-7oVwQL9va1oY9j8cSoizXo">
            Vi instämmer i Företagarnas och SKR:s bedömning att det nya uppehållstillståndet
            kan komma att missbrukas. Regeringen tar enligt vår mening inte
            frågan om missbruk på tillräckligt stort allvar. ”Regeringen bedömer
            dock att antalet sådana utrednings­krävande ärenden bör vara begränsat.”
            Detta trots att remissinstanserna genomgående, direkt eller indirekt,
            flaggar för risken med missbruk.
          </p>
          <p xml:id="i-VSzkyjW4mTGJJizx2Xiprp">
            Migrationsverket bedömer exempelvis att det kommer att finnas
            ett stort intresse för att söka ett sådant uppehållstillstånd
            och tillägger: ”Detta eftersom det enligt förslaget varken finns
            något krav på att personen redan har ett anställningserbjudande
            i Sverige eller något sådant krav på återvändandeavsikt som finns
            i viseringsbestämmelserna. Till skillnad från gällande viseringsbestämmelser
            tas inte hänsyn till om det finns en risk för att utlänningen
            stannar kvar i Sverige och söker asyl i stället för att återvända
            till hem­landet.”
          </p>
          <p xml:id="i-HTtMwety255nTicRenLSKJ">
            Sveriges Kommuner och Regioner anser att ”det är oklart om den
            som använder det nya uppehållstillståndet enbart [kommer att använda
            det] som ett sätt att ta sig in i landet och sedan söker asyl”.
            Kristdemokraterna har vid upprepade tillfällen påpekat att vi
            måste hålla isär det svenska asylsystemet från arbetskraftsinvandringen.
            Det är också ett av skälen till att Kristdemokraterna vill slopa
            rätten till spårbyte.
          </p>
          <p xml:id="i-CVvGQ4SGr1kB9v67WnZmPK">
            Vidare ser Sveriges ambassader i både Teheran och New Delhi en
            risk för mindre seriösa ansökningar och befarar att ambassaderna
            på uppdrag av Migrationsverket kan behöva granska äktheten i olika
            handlingar. Säkerhetspolisen vill samtidigt att de ska få en tydligare
            signal om att frågan om säkerhetshot ska uppmärksammas vid prövning
            av en ansökan om det nya uppehållstillståndet.
          </p>
          <p xml:id="i-Azu9gV79FEX6s1h2BShEA4">
            I propositionen medger regeringen att risken för missbruk föreligger.
            ”För att minska risken för att det nya uppehållstillståndet används
            för att komma till Sverige i andra syften än att söka arbete eller
            undersöka förutsättningarna för att starta närings­verksamhet
            kan det finns anledning att ha ett något högre försörjningskrav
            än det som gäller för att beviljas ett uppehållstillstånd efter
            slutförda studier inom högre utbild­ning.”
          </p>
          <p xml:id="i-9g7JBqXBz8u5Zw4bGB777u">
            Regeringen bortser dock från faktumet att varken utbildningsbevis
            eller storleken på försörjningskravet har betydelse för de som
            vill utnyttja det nya uppehållstillståndet. Vi vet sedan tidigare
            att förfalskningar av examensbevis är vanligt förekommande i många
            delar av världen. Vi måste även utgå från att släktingar, kriminella
            nätverk eller andra grupperingar kan säkerställa att tillräckliga
            medel för försörjning och återresa finns på den sökandes konto
            vid tillfället för Migrationsverkets kontroll.
          </p>
          <p xml:id="i-286vcrWdZuR2Z9e9z9xe91">
            Utöver problematiken med missbruk ser Kristdemokraterna likt
            Migrationsverket, TCO och Företagarna inte vinsterna eller behovet
            av förslaget så som det är konstruerat i en alltmer digital och
            uppkopplad värld. Högkvalificerad arbetskraft kommer i allt högre
            utsträckning att söka arbete och intervjuas på distans. Risken
            att det nya uppehålls­tillståndet kommer att användas av personer
            som inte ämnar arbeta i högkvalificerade arbeten är uppenbar.
          </p>
          <p xml:id="i-YKbvD4un4W3sqU2kfZeAcc">
            Både Migrationsverket och TCO konstaterar att det ”inte heller
            finns något krav på att personen måste hitta ett s.k. högkvalificerat
            arbete när han eller hon väl befinner sig i Sverige”. Regeringen
            konstaterar vidare att det i dag inte finns något krav på att
            en utlänning ska söka en viss typ av arbete. Kristdemokraterna
            anser att en utredning, om förslaget blir verklighet, snarast
            bör undersöka hur arbetstillstånd enbart kan tilldelas tredjelandsmedborgare,
            som är i Sverige med det nya uppehållstillståndet, som får ett
            högkvalificerat arbete.
          </p>
          <p xml:id="i-Ry7pTvCiGZX2js9g1z1aAE">
            Mot bakgrund av de mycket stora riskerna för missbruk och de
            förhållandevis mycket små vinsterna av ett nytt uppehållstillstånd
            avslår Kristdemokraterna förslaget.
          </p>
          <head xml:id="i-Zg9Z87SvkNxs4LqKadhFV" type="h1">
            Kristdemokratiska förslag för en högkvalificerad arbetskraftsinvandring
            fri från missbruk och exploatering
          </head>
          <p xml:id="i-4mEYCSRjPodTWELnCBg2vd">
            Regeringen har under två mandatperioder motsatt sig att ens utreda
            frågor som är helt avgörande för arbetskraftsinvandringens legitimitet,
            detta trots att socialdemokratin i två valrörelser i rad lovat
            att åtgärda problemen samtidigt som det funnits en majoritet för
            sådana förslag i riksdagen under flera år.
          </p>
          <p xml:id="i-22VBcuFM3heYFhkWtje9gM">
            Även om regeringens förslag i denna proposition går åt rätt håll
            saknas de viktigaste förslagen för att komma till rätta med de
            problem som arbetskraftsinvandring brottas med i dag. För att
            komma till rätta med både missbruk och utnyttjande samt göra arbets­kraftsinvandringen
            mer samhällsekonomiskt lönsam har Kristdemokraterna presenterat
            och lagt en rad skarpa förslag. Kristdemokraterna anser att regeringen
            snarast bör utreda nedanstående förslag och lämna nödvändiga författningsförslag
            i linje med vad vi före­slår.
          </p>
          <head xml:id="i-2q36MAxi4EBJoLkTKFdrjZ" type="h2">
            Lönegolv
          </head>
          <p xml:id="i-31oZCJTiAFFS8mQDVqKPRS">
            Det enklaste sättet att komma till rätta med missbruk, exploatering,
            undanträngning av invånare i utanförskap och kompetensutvisningarna
            – på samma gång – är att införa och väsentligt höja lönegolvet
            för arbetskraftsinvandring. Kristdemokraterna anser att ett sådant
            lönegolv, för att vara effektivt, ska motsvara den svenska snittlönen.
          </p>
          <p xml:id="i-7frJUyEEmSwyjqTi3dgYr5">
            Med ett högt golv kan vi tillåta en fri arbetskraftsinvandring
            över lönegolvet och på så sätt skapas bättre förutsättningar för
            den högkvalificerade arbetskraftsinvandringen samtidigt som den
            omöjliggör för företag att missbruka och exploatera arbetskraft
            då lönerna i dessa yrken inte når upp till ett sådant lönegolv.
          </p>
          <head xml:id="i-DmzB12M3XE2kAG1jZEHYMH" type="h2">
            Näringsprövning
          </head>
          <p xml:id="i-PH7eNf3fma3ciVce9Cs1SK">
            Då ett flertal bristyrken understiger lönegolvet måste vissa
            undantag från lönegolvet göras. En näringsprövning ska bestämma
            vilka bristyrken som ska undantas, för att eta­blera att det handlar
            om faktiska bristyrken som inte inhemsk arbetskraft med enkelhet
            kan ta. Hit hör vissa vårdyrken, såsom sjuksköterska och undersköterska,
            men även exempelvis ingenjörsyrken, CNC-operatörer och arborister.
            Näringsprövningen ska göras av relevanta myndigheter utan direkt
            inbladning av marknadens parter.
          </p>
          <head xml:id="i-3j2JnBDb8tS2t5cQWrdEL8" type="h2">
            Slopat spårbyte
          </head>
          <p xml:id="i-EgpatYZ6bgLQJTVu6VDPd9">
            Arbetstillstånd ska sökas innan man kommer till Sverige. Den
            lagen sätts ur spel genom den möjlighet som i dag finns till s.k.
            spårbyte där en person som fått avslag på sin asyl­ansökan i vissa
            fall kan ansöka om arbetstillstånd utan att lämna Sverige. Kristdemokra­terna
            menar att denna möjlighet till spårbyte ska avskaffas.
          </p>
          <p xml:id="i-Ur6fy9qwFfS98zLgdKyheq">
            Migrationsverket har larmat om ett missbruk av spårbyten. Enligt
            myndigheten har det blivit ett sätt för vissa nationaliteter att
            kringgå utvisningsbeslut. Migrationsverket konstaterar vidare
            i en skrivelse till regeringen kring sitt arbete med uppdraget
            om själv­mant återvändande, att den genomsnittliga handläggningstiden
            för spårbyte är ca 160 dagar. Det innebär att de som ansöker om
            spårbyte får en längre vistelsetid i Sverige, vilket gör återvändandet
            än svårare.
          </p>
          <p xml:id="i-BPSd7RTPjSDhp5fKLWiewX">
            Det är mot denna bakgrund mycket märkligt att regeringen vill
            utreda hur spårbytet kan förenklas (dir. 2020:8). Kristdemokraterna
            har via utskottsinitiativ försökt samla en majoritet för ett tilläggsdirektiv
            till utredningen som avskaffar möjligheten till spårbyte. Det
            är ett sätt att låta ett ”nej” förbli ett ”nej” och det är ett
            stopp för att inge människor falska förhoppningar.
          </p>
          <head xml:id="i-NemnNdAPtUfbFcPEXqfrLC" type="h2">
            AT-UND
          </head>
          <p xml:id="i-GQ3jyD5FYYCRtf7nafB42r">
            Kristdemokraterna anser att språk och arbete utgör nycklar in
            i vårt samhälle. Ett arbete ger en person ett egenvärde och självförtroende
            och kan påskynda integrationen. Forsk­ningen tyder också på att
            ett förbud mot att arbeta under asyltiden har en kostnad längre
            fram i form av en sämre etablering på arbetsmarknaden. Detta talar
            för ett bibehållande av möjligheten till AT-UND. Samtidigt försvåras
            återvändararbetet av att en person som får ett nej på sin asylansökan
            börjat rota sig i vårt samhälle genom att arbeta, inte minst då
            arbetet i sig uppfattas som en signal om att vederbörande kommer
            att få ett positivt besked gällande sin asylansökan. Migrationsverket
            har i dag även att hantera ett stort antal asylärenden där chansen
            att få bifall är mycket liten. För att motverka att individer
            utan skyddsbehov söker asyl i Sverige för att arbeta under tiden
            de inväntar ett avslags­beslut och för att inte väcka falska förhoppningar
            bland dem som troligen inte får ett bifall på sin asylansökan
            och därmed effektivisera återvändandearbetet bör gruppen som inte
            förväntas få bifall på sin asylansökan inte få möjlighet till
            AT-UND.
          </p>
          <p xml:id="i-T8MhUuBc6DJ3bA8RutvFaG">
            Kristdemokraterna vill därför att systemet med AT-UND ses över
            med utgångspunk­ten att möjligheten till AT-UND bibehålls, men
            att den begränsas till de asylsökande som förväntas få bifall
            på sin asylansökan.
          </p>
        </div>
        <div xml:id="i-KQB1P76iyCGoei3j9JNHcS" type="signatureBlock">
          <list xml:id="i-FDqxg6iqYJ5MmV4F7DB1sn">
            <item xml:id="i-PMfBZC4vJSsQDGXQF7vP6Z" who="i-9kL7gDrzsvgPervhw6VVyb" type="signature">
              Hans Eklind (KD)
            </item>
            <item xml:id="i-PWFA7b3uM1HrWThHW16BkW" who="i-HjPigHCUUbP6JJ2YrjUvgj" type="signature">
              Michael Anefur (KD)
            </item>
            <item xml:id="i-2ca4DP3giE3VcMhvpTtB9S" who="i-F7At3v6PvJpNCH37qRhr8A" type="signature">
              Sofia Damm (KD)
            </item>
            <item xml:id="i-UWxgzLoyM7KB7PedB9yCmu" who="i-TodycJLEopZCV6uNkQANDV" type="signature">
              Jakob Forssmed (KD)
            </item>
            <item xml:id="i-2QmfNUxyzRBmR5Ttieq9dK" who="i-VSiy2mHN5m8fAgo9SDAGyR" type="signature">
              Hampus Hagman (KD)
            </item>
            <item xml:id="i-7TGzjA3oQ2zKBV32r1zaBi" who="i-PBSxPmi2qJkmc16jpZDA6Y" type="signature">
              Robert Halef (KD)
            </item>
          </list>
        </div>
      </div>
    </body>
  </text>
</TEI>
