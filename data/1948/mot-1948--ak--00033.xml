<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__33/mot_1948__ak__33-001.pdf"/>
      <div type="motHeader" xml:id="i-P4U6YtAGDGPt1Wf5oC2FsP">
        <div type="motTitle" xml:id="i-J2VnSP9aTJUELmpZhUcarD"/>
        <div type="motSubmissionInfo" xml:id="i-JwmGmBWwMCiycH4vVXps3w"/>
      </div>
      <div type="motBody" xml:id="i-8ryVSAg7TTSvCruffnnM6o">
        <div xml:id="i-C4kSsvmV1WeQ33deJi3EEe">
          <p xml:id="i-PW8uCszLepfVkjaRn9ttY2">
            Motioner i Andra kammaren, nr 33. 1
          </p>
          <p xml:id="i-CvJvzxcmRiQBzszTkChDj5">
            Nr 33.
          </p>
          <p xml:id="i-EoKd3C8LshTkkvDcGdEdUC">
            Av herr Staxäng m. fl., om anslag till stationerande av bevak-
            ningsfartyg för sillfisket vid Island.
          </p>
          <p xml:id="i-V1XrMaph67wTtBhRPHpfGF">
            Bohusläns islandsfiskares förening u. p. a., Lysekil, har både
            1946 och 1947 gjort framställningar om att staten måtte ställa
            ett s. k. stödfartyg till förfogande för bistånd åt de svenska
            sillfiskarena vid Island. I båda fallen har Kungl. Maj:t avslagit
            sökandenas hemställan. Det bör först erinras om att norska staten
            sedan länge ställt ett sådant fartyg till de norska fiskarenas
            disposition. även om de norska båtarnas antal vid Island är något
            större, så ökas dock de i det isländska fisket del- tagande svenska
            båtarnas antal år för år. I 1947 års fiske deltogo 63 svenska
            garnbåtar jämte två vadlag med moderfartyg. Värdet av dessa båtar
            torde vid en även mycket försiktig beräkning ej understiga 6,5
            miljoner kronor. Endast från de båtar, som tillhörde Bohusläns
            islandsfiskares förening, hem- fördes 1947 sill till ett värde
            av 2 765 319 kronor. Enligt föreningens förslag skulle på fartyget
            vara stationerade en läkare och en sjuksköterska med nödvändig
            medicinsk utrustning för att stå de fiskare till tjänst, som äro
            i behov av sjukvård. Givetvis är med hänsyn till de egenartade
            förhållanden, under vilka fiskarena arbeta, av största vikt, att
            denna sjukvård kan erhållas så snabbt som möjligt. Det kanske
            bör på- pekas, att den hjälp vid sjukdomsfall, som till en viss
            del tidigare kunnat erhållas i Siglufjord, svenskarnas huvudsakliga
            stationsort under fisket, en- dast varit möjlig tack vare tillmötesgående
            från det norska sjömanshem- met, där sjuksköterska varit anställd.
            Den stora överbefolkning, som under sillfisket råder i Siglufjord,
            gör det mycket vanskligt att över huvud taget erhålla någon hjälp
            vid sjukdomsfall genom andra institutioner. Det rör sig om ca
            500 svenska fiskare, som ligga långt borta från hemorten under
            nära tre månaders tid, sysselsatta med ett hårt och riskabelt
            arbete på stormiga farvatten. Enbart det stora behovet av sjukvård
            borde starkt motivera utrustandet av det begärda stödfartyget.
            Emellertid är det också av mycken stor betydelse, att å fartyget
            finnes en dykare med nödig utrustning och enklare verkstadsutensilier.
            Denne bör kunna bistå vid de framför allt ofta förekommande propellerskadorna
            för att undvika långvarig väntan på varvs- och dockmöjligheter.
            Även 1 — Bihang till riksdagens protokoll 1948. 4 saml. Nr 33—38.
          </p>
          <pb facs="riksdagen-motions-pdf/data/1948/mot_1948__ak__33/mot_1948__ak__33-002.pdf"/>
          <p xml:id="i-E8vE6SE2MN8BkxCXygFtUh">
            2 Motioner i Andra kammaren, nr 33.
          </p>
          <p xml:id="i-J5DHkyRkFfhQkmdFNPrJUU">
            andra mindre haveriskador skulle genom vederbörandes bistånd
            kunna av- hjälpas. Utsikterna att under fiskesäsongen på Island
            komma till något isländskt varv eller till någon verkstad äro
            mycket minimala, och många svenska fiskare ha fått vidkännas avsevärda
            förluster på grund av de långa väntetiderna, kanske under det
            bästa fisket. Många gånger har det rört sig om ganska obetydliga
            skador, vilka utan svårighet kunna repareras, om man haft tillgång
            till de resurser, som utan större kostnader skulle kunna finnas
            ombord å stödfartyget. Det kan också befaras, att i vissa fall
            efter- synen å fartyg och maskiner ej kan bli så omsorgsfull,
            som omtanken om manskap kräver. Det förtjänar erinras om att islandstonnaget
            i stor ut- sträckning är gammalt och redan av den anledningen
            är i behov av ständig tillsyn och ökade reparationsmöjligheter.
            Vid 1946 års fiske hade enligt uppgift från halva antalet deltagande
            46 båtar 12 fartyg sådana maskin- skador, att teknisk hjälp behövdes,
            samt 6 sådana propellerskador, att de ej kunde bemästras av besättningen.
            Även om engångskostnaderna för det föreslagna fartygets utrustning
            skulle bliva relativt höga bör dock fartyget i fråga vara försett
            med all den tekniska utrustning, som behövs för att biträda fiskarena
            vid sökandet efter sillen, alltså både ekolod och perifon. Under
            de senare åren har sillen vid Island visat stor nyckfullhet i
            sitt uppträdande, och det torde därför bliva alltmer nödvändigt
            att utnyttja alla tekniska resurser för att snabbt orien- tera
            fiskeflottan efter de växlande fiskebetingelserna. Stödfartyget
            skulle därjämte självklart kunna bidraga vid förekomman- de bogseringar
            ute till sjöss och bliva en verksam förbindelseled mellan fiskarflottan
            och svenska intressen både på Island och i hemlandet. Detta kanske
            ej är det minst betydelsefulla med tanke på de alltmer skärpta
            svå- righeterna för utländska fiskare på Island. Statskontoret
            har ifrågasatt, att fiskarena själva skulle bestrida kostna- derna
            för ett stödfartyg. Detta synes orimligt med hänsyn till de krav
            på skydd under sin yrkesutövning vid arbetet ute till sjöss och
            möjlighet till sjukvård fiskarena borde ha rätt att ställa på
            svenska statsmakterna. Även om de svenska islandsfiskarena efter
            kriget ha nått upp till bättre in- komster, så är dock denna ökning
            ej på något sätt hög i förhållande till övriga, ungefär jämställda
            yrkesgrupper. Enligt den utredning, som med anledning av islandsfiskarenas
            framställ- ning utförts av kungl. lantbruksstyrelsen, skulle kostnaderna
            för den första utrustningen av det föreslagna stödfartyget belöpa
            sig till 120 000 kronor. Lantbruksstyrelsen, som också hemställde,
            att Kungl. Maj:t täcktes före- slå riksdagen att anvisa nämnda
            belopp, framhöll därvid: »Redan i sitt utlåtande den 253 februari
            1947 över föreningens framställ- ning den 2 januari 1947 ansåg
            lantbruksstyrelsen sig kunna vitsorda det stora behovet av ett
            svenskt bevakningsfartyg vid Island under sillfisket
          </p>
          <pb facs="riksdagen-motions-pdf/data/1948/mot_1948__ak__33/mot_1948__ak__33-003.pdf"/>
          <p xml:id="i-3DAzDdGWPX6rB1rDfStNXH">
            Motioner i Andra kammaren, nr 33. 3
          </p>
          <p xml:id="i-DrSHHXgPJPFv5DEAKbnGWR">
            därstädes och detta ej blott för bistånd vid sjukdom, olycksfall
            eller have- rier utan även för bistånd vid uppsökandet av sillstimmen.
            I utlåtande den 15 april 1947 över sökandeföreningens framställning
            den 2 januari 1947 anförde chefen för marinen, att tullverkets
            kustbevaknings- fartyg Odin, vilket under krigsåren använts som
            hjälpfartyg för örlogs- flottan och som beräknades kunna återställas
            till tullverket den 1 juli 1947, skulle vara lämpat för ifrågavarande
            ändamål. Chefen för marinen fram- höll vidare, att flottan kunde
            utrusta, avrusta samt bemanna fartyget under erforderlig tid (1
            juli—1 oktober). Ut- och avrustningskostnaderna beräk- nades till
            sammanlagt 40 000 kronor. Kostnaderna för anskaffning och in-
            stallation av ekolod uppskattades till 13 000 kronor samt kostnaderna
            för själva expeditionen till omkring 60 000 kronor, därav omkring
            36 000 kro- nor till bränslekostnader och omkring 23 000 kronor
            till avlöningar. De . sammanlagda kostnaderna beräknades uppgå
            till omkring 115 000 kronor. I samma ärende förklarade sig generaltullstyrelsen
            i utlåtande den 22 april 1947 icke ha något att erinra mot att
            kustbevakningsångaren Odin ställdes till förfogande för ändamålet.
            Nämnda fartyg har numera återlämnats till tullverket. Enligt vad
            lant- bruksstyrelsen under hand inhämtat från kustbevakningschefen
            synes intet hinder möta att disponera fartyget för här avsett
            ändamål under sillfiske- säsongen vid Island år 1948, under förutsättning
            att förhållandena i fråga om behovet av kustbevakning då äro ungefär
            desamma som för närvarande, vilket synes troligt. Chefens för
            marinen ovanberörda beräkning rörande kostnaderna torde med någon
            förhöjning vara godtagbar även för en expedition under nästa år.
            Dessa kostnader, förslagsvis 120 000 kronor, kunna måhända förefalla
            rätt höga. De äro dock ganska ringa i förhållande till värdet
            av de redskap och båtar, som användas vid det svenska islandsfisket,
            och till värdet av den fångst, som detta fiske förväntas kunna
            giva vid ett lika stort delta- gande i fisket som innevarande
            år. Detta sistnämnda värde torde näm- ligen kunna beräknas till
            omkring 53 miljoner kronor. Lantbruksstyrelsen vill därför föreslå,
            att medel anvisas för ifrågavaran- de ändamål. Vid bifall härtill
            synes generaltullstyrelsen böra bemyndigas att under tiden 1 juli—30
            september 1948 ställa kustbevakningsångaren Odin till förfogande
            för chefen för marinen, åt vilken torde böra uppdragas att ut-
            och avrusta samt bemanna fartyget. Anslaget torde böra förvaltas
            av lant- bruksstyrelsen, som även synes böra bemyndigas att i
            samråd med chefen för marinen uppgöra plan för verksamheten. Innan
            större erfarenhet nåtts beträffande den erforderliga utrustningens
            omfattning samt med hänsyn till det labila penningläget torde
            anslaget böra givas karaktären av förslagsanslag.»
          </p>
          <pb facs="riksdagen-motions-pdf/data/1948/mot_1948__ak__33/mot_1948__ak__33-004.pdf"/>
          <p xml:id="i-2m1aLQMjaEVYtx59ufCvrm">
            4 Motioner i Andra kammaren, nr 33—34.
          </p>
          <p xml:id="i-SbA1LYMmjW7Xeo8o5X5odd">
            Då det synes oss som om behovet av det föreslagna stödfartyget
            vore mycket väl motiverat få vi hemställa, att riksdagen till
            stationerande av bevakningsfartyg för sillfisket vid Island för
            budgetåret 1948/49 måtte anvisa ett förslagsanslag av 120 000
            kronor.
          </p>
          <p xml:id="i-MQagGJ1sjKXdx5szJHDVmR">
            Stockholm den 15 januari 1948.
          </p>
          <p xml:id="i-QCqD7h4uDS8zpjQZKTHp8y">
            Ernst V. Staxäng. Birger Utbult. C. 0. Carlsson.
          </p>
          <p xml:id="i-9HQcZ4zm793bedtuUpD37n">
            Nr 34.
          </p>
          <p xml:id="i-LAwA2p9EM2Ao8Qxd864ehs">
            Av herr Johansson i Torp m. fl., angående restitution av ben-
            sinskatt till utövare av fiskerinäringen.
          </p>
          <p xml:id="i-HkFGNeBPtHtsN8eucqtCJF">
            (Lika lydande med motion i Första kammaren nr 15.) Stockholm
            den 15 januari 1948.
          </p>
          <p xml:id="i-KKqNnHWGbssug9eJqeZErx">
            Carl E. Johansson, J. W. Mårtensson. Gösta Andersson, Torp. Mölndal.
          </p>
        </div>
      </div>
    </body>
  </text>
</TEI>
