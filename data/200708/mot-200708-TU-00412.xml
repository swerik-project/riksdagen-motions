<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00412">
  <teiHeader>
    <fileDesc>
      <titleStmt>
        <title>Flyget och miljön</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Flyget och miljön</title>
          <idno type="rdwebb">GV02T412</idno>
          <rs type="number">T412</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T412/text</ref>
          <ref type="dokument_url_html">http://data.riksdagen.se/dokument/GV02T412</ref>
          <ref type="dokumentstatus_url_xml">http://data.riksdagen.se/dokumentstatus/GV02T412</ref>
          <ref type="doc">http://data.riksdagen.se/fil/B040FBFD-643C-4568-8A9F-922CF0D92A24</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Rf3V1cjpo6Mu7mies4zp3Y" type="signed"/>
        <correspContext corresp="i-Rf3V1cjpo6Mu7mies4zp3Y">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="referral" xml:id="i-B1eVqG8ZjN9SzLLtZfni4R">
          <date when="2007-10-16"/>
        </correspAction>
        <correspAction type="dismissal" xml:id="i-77m4E6Csjs91cNY3Ev1wD7">
          <date when="2007-10-16"/>
        </correspAction>
        <correspAction type="numbering" xml:id="i-QRETNaZJgiy4UsAv7nBFP3">
          <date when="2007-10-08"/>
        </correspAction>
        <correspAction type="submission" xml:id="i-5ywjfDs8rSTgBMzLmWx8qb">
          <date when="2007-10-04"/>
        </correspAction>
        <correspAction type="transfer" xml:id="i-AqbfrRSTJnaCKCVpVsG5Uk">
          <date when="2007-10-04"/>
        </correspAction>
        <correspAction type="assigned" xml:id="i-UmMrHQkdwoGBwGFJyje7AL"/>
        <correspContext corresp="i-UmMrHQkdwoGBwGFJyje7AL">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-2sJ1xz2zSi6Ragdc2G5JSs">
          <head xml:id="i-THHaUKWKKhGHgb2Qd5oAaT">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 3
            </item>
            <item>
              4 Flygets miljöpåverkan 3
            </item>
            <item>
              4.1 Sverige måste agera internationellt 4
            </item>
            <item>
              4.2 Inför klimatskatt 5
            </item>
            <item>
              4.2.1 Skatt på flygbränsle 5
            </item>
            <item>
              4.2.2 Inrikesflyg 5
            </item>
            <item>
              4.3 Ökat stöd till Rikstrafiken 6
            </item>
            <item>
              4.4 Andra sätt att minska flygets miljöbelastning 7
            </item>
            <item>
              5 Staten och flyget 8
            </item>
            <item>
              5.1 Statliga flygplatser 8
            </item>
            <item>
              5.2 Icke-statliga flygplatser 9
            </item>
            <item>
              5.3 Bromma flygplats 9
            </item>
          </list>
        </div>
        <div type="motProposal" subtype="förslag">
          <head xml:id="i-SCEs7okK3VbTz24ybzQp7C">
            2 Förslag till riksdagsbeslut
          </head>
          <list style="ol">
            <item xml:id="i-2NbD63fE61tXSb3YAbW7xZ">
              Riksdagen tillkännager för regeringen som sin mening vad som
              anförs i motionen om att Sverige aktivt agerar både i EU och i
              FN för att den internationella luftfartens klimatpåverkan inkluderas
              i den internationella klimatkonventionen efter 2012. 1
            </item>
            <item xml:id="i-FsqoN8Q8HWPk1UtnRKnP7y">
              Riksdagen tillkännager för regeringen som sin mening vad som
              anförs i motionen om att regeringen kraftfullt bör agera för att
              ICAO (International Civil Aviation Organization) tillser att flygtrafiken
              minskar sin miljöpåverkan och att beskattning av flygbränsle blir
              möjligt. 2
            </item>
            <item xml:id="i-V6pGZMp2L5YifbXynx4Q7w">
              Riksdagen tillkännager för regeringen som sin mening vad som
              anförs i motionen om att regeringen i EU bör agera för att transportslag
              inte omfattas av samma system med utsläppsrätter som industrin
              och energiföretagen. 1
            </item>
            <item xml:id="i-U9xKGmKM3hzicyQchPmsEZ">
              Riksdagen tillkännager för regeringen som sin mening vad som
              anförs i motionen om att regeringen snarast bör uppta förhandlingar
              med grannländer för att komma överens om gemensamma skattenivåer
              för skatt på flygbränsle. 2
            </item>
            <item xml:id="i-BEEgoDt7hNUDccm5jhMPmf">
              Riksdagen tillkännager för regeringen som sin mening vad som
              anförs i motionen om att införa en klimatskatt på inrikes flyg,
              motsvarande en kostnad på 10 200 kr per start/landning. 2
            </item>
            <item xml:id="i-T9JQeGEWKnnRcg5WKzM9Vr">
              Riksdagen tillkännager för regeringen som sin mening vad som
              anförs i motionen om att kompensera flyglinjer upphandlade av
              Rikstrafiken i samband med införandet av en klimatskatt på inrikes
              flyg.
            </item>
            <item xml:id="i-J4x5GBwJQqwMqJGpHRbtGP">
              Riksdagen tillkännager för regeringen som sin mening vad som
              anförs i motionen om att ge Luftfartsstyrelsen och Luftfartsverket
              i uppdrag att belysa och lägga fram förslag till hur flygtrafiken
              kan minimera miljöpåverkan.
            </item>
            <item xml:id="i-H4XDLV7b2f36PqxFTCoEK6">
              Riksdagen tillkännager för regeringen som sin mening vad som
              anförs i motionen om att undersöka hur nya miljövänligare flygbränslen
              kan utvecklas och om processen med att godkänna miljövänligare
              flygbränslen kan påskyndas.
            </item>
            <item xml:id="i-WGQaHKMJfNyk9vUJXRgod7">
              Riksdagen tillkännager för regeringen som sin mening vad som
              anförs i motionen om ett statligt driftstöd till en flygplats
              endast ska medges under förutsättning att inga alternativa kollektiva
              transportmöjligheter kan tillgodose regionens interregionala transportbehov.
            </item>
            <item xml:id="i-8XykZG2Ebk1W1pphAUY2Mh">
              Riksdagen tillkännager för regeringen som sin mening vad som
              anförs i motionen om att Bromma flygfält ska avvecklas.
            </item>
          </list>
          <p xml:id="i-9Gm9kJywvoGHM8hkx9tjhk">
            1 Yrkandena 1 och 3 hänvisade till MJU.
          </p>
          <p xml:id="i-79E9N1G4UvCuGnxvSebxoe">
            2 Yrkandena 2, 4 och 5 hänvisade till SkU.
          </p>
        </div>
        <div type="motContent">
          <head type="h1" xml:id="i-EwpXsb1FussKYkAkk3tJUe">
            3 Bakgrund
          </head>
          <p xml:id="i-8oHWvTXkXgiNsbvfADi7Kh">
            Vänsterpartiet anser att alla transportslag ska bära sina samhällsekonomiska
            kostnader och det även på lång sikt. Tillväxt och regional utveckling
            är viktigt, men det får inte ske genom åtgärder som är ekologiskt
            ohållbara. Det är inte acceptabelt att överlämna kostnader till
            nästa generation. Det är därför angeläget att även luftfarten
            bidrar till utsläppsminskningar så att de av riksdagen fastställda
            miljökvalitetsmålen kan nås.
          </p>
          <head type="h1" xml:id="i-7Cvw9FJ5rXxbwvAJcKfobo">
            4 Flygets miljöpåverkan
          </head>
          <p xml:id="i-Lnt8r8c77fquWfskSdzE8R">
            Räknat per passagerarkilometer är flyget det transportsätt som
            påverkar miljön mest. Flyg är inte ett energieffektivt transportmedel
            och bör därför användas i sammanhang där andra alternativ inte
            finns. En jämförelse med andra transportslag ger en indikation
            på flygets miljöbelastning.
          </p>
          <table>
            <row xml:id="i-6Z9JocW4rxV9riYEYyxo7T">
              <cell>
                Transportmedel
              </cell>
              <cell>
                Utsläpp av kg CO 2 /personkm
              </cell>
              <cell>
                Kommentar
              </cell>
            </row>
            <row xml:id="i-9j6GFsn6FSPfENYku6RdGx">
              <cell>
                Personbil
              </cell>
              <cell>
                0,170
              </cell>
              <cell>
                Landsväg, enbart förare.
              </cell>
            </row>
            <row xml:id="i-Jg2KF6zkQ62Ckf1jhgZPFF">
              <cell>
                Personbil
              </cell>
              <cell>
                0,085
              </cell>
              <cell>
                Landsväg, förare + 1 passagerare.
              </cell>
            </row>
            <row xml:id="i-4eegu3diZ9zMsgxxko8MW5">
              <cell>
                Personbil
              </cell>
              <cell>
                0,113
              </cell>
              <cell>
                Landsväg, förare + i genomsnitt 0,5 passagerare.
              </cell>
            </row>
            <row xml:id="i-XVctQh7WP2bAPNJTcPbZ8G">
              <cell>
                Buss
              </cell>
              <cell>
                0,023
              </cell>
              <cell>
                Landsväg, 50 % beläggning, 25 passagerare.
              </cell>
            </row>
            <row xml:id="i-H8qhp6N8L7S5kkA28kuuq3">
              <cell>
                Buss
              </cell>
              <cell>
                0,012
              </cell>
              <cell>
                Landsväg, 100 % beläggning, 50 passagerare.
              </cell>
            </row>
            <row xml:id="i-QcBXxMu3pYoNURnGLekrxa">
              <cell>
                Tåg
              </cell>
              <cell>
                0,003
              </cell>
            </row>
            <row xml:id="i-RTT999uZJysRJGLrn2Bfbx">
              <cell>
                Flyg, kortdistans
              </cell>
              <cell>
                0,170*
              </cell>
              <cell>
                Genomsnittlig flygsträcka 40 mil, 70 passagerare.
              </cell>
            </row>
            <row xml:id="i-8L3thmZtLRrfEHmdfhs3jy">
              <cell>
                Flyg, medeldistans
              </cell>
              <cell>
                0,126
              </cell>
              <cell>
                Flygsträcka 200300 mil, 70 % beläggning.
              </cell>
            </row>
          </table>
          <p xml:id="i-PwzLczpVdhFGdSEn7a6aN">
            Källa: SIKA. *Uppgift från Luftfartsstyrelsen.
          </p>
          <p xml:id="i-SUdYeXA2o8BjGGDUUhCr55">
            Flygets klimatpåverkan uppkommer även som en följd av andra utsläpp
            på hög höjd. För en rättvisande jämförelse med andra transportslag
            kan därför flygets koldioxidvärden i tabellen behöva fördubblas.
            Vissa hävdar att påverkan är så mycket som sex gånger mer än vad
            som redovisas ovan.
          </p>
          <p xml:id="i-GUzG5ocZwW9bBHMoxAuRce">
            År 1998 införde Sverige avgasrelaterade landningsavgifter på
            de statliga flygplatserna. Avgiften gäller för samtliga avgångar,
            inrikes såväl som utrikes. Nivån styrs av flygplanets utsläppsvolym
            av kväveoxider, men även kolväteutsläppen baseras på flygplanets
            utsläpp under en LTO-cykel (inflygning under 3 000 fot, landning,
            taxning, start och stigning upp till 3 000 fot). Avgiften är idag
            50 SEK/kg NOx.
          </p>
          <p xml:id="i-FxSDW7TBf8D86Vmj9YmpKn">
            Den nya utsläppsrelaterade avgiften baseras enbart på utsläppen
            som uppkommer inom LTO-cykeln (landstart-cykeln). Men de flesta
            utsläppen finns utanför LTO-cykeln, och det är därför viktigt
            att geografiskt utvidga den ekonomiska miljöstyrningen.
          </p>
          <p xml:id="i-KvHTq87buhqk1aCqxNdd3T">
            Arlanda flygplats har ett utsläppstak som innebär att flygplatsens
            samlade utsläpp av kväveoxider och koldioxid år 2011 inte får
            överstiga 1990 års nivå. Sedan 1990 har Arlandas utsläpp av kväveoxider
            sjunkit med 45 procent, medan koldioxidutsläppen år 2006 var 2
            procent lägre än takvärdet från år 1990. Vi anser att det är viktigt
            att utsläppstaket kvarstår och inte förändras. Det ger ett viktigt
            incitament till att se transporter i ett helhetsperspektiv och
            försöka hitta samordningslösningar mellan de olika trafikslagen.
          </p>
          <head type="h2" xml:id="i-3Mhmu9ZLZZLkemrCaQaYSr">
            4.1 Sverige måste agera internationellt
          </head>
          <p xml:id="i-YZhcbABUdcYyNqungbKEkW">
            FN:s klimatpanel, IPCC, förutspår att flygets samlade globala
            utsläpp av växthusgaser år 2050 i värsta fall kan uppgå till 15
            procent. Det är en oroande utveckling.
          </p>
          <p xml:id="i-PPju1UfuZjDekCTvUjUA79">
            Den internationella flygtrafiken omfattas tyvärr inte av Kyotoprotokollet
            när det gäller utsläpp av växthusgaser. Ändå är det på en internationell
            nivå en förändring måste ske, eftersom den internationella flygtrafiken
            är svår att miljöbeskatta om så inte sker i flera länder samtidigt.
            Vänsterpartiet föreslog förra året (2006) i motion T357 att Sverige
            i internationella sammanhang bör agera för att luftfartens klimatpåverkan
            inkluderas i den internationella klimatkonventionen. Miljö- och
            jordbruksutskottet (betänkande 2006/07:MjU5) bemötte dock inte
            förslaget i sak, utan svarade att man ser positivt på en utveckling
            där flygets klimatpåverkan inkluderas i EU:s handelssystem, samt
            hänvisade till regeringens önskan om en ledande roll i internationella
            förhandlingar.
          </p>
          <p xml:id="i-L2mJ7Ae4KKNYX1NFzQfP9G">
            Mot bakgrund av utskottets ställningstagande återupprepar vi
            därför att det är mycket viktigt att Sverige i internationella
            sammanhang aktivt agerar både i EU och FN för att den internationella
            luftfartens klimatpåverkan inkluderas i den internationella klimatkonventionen
            efter 2012. Detta ska ges regeringen till känna.
          </p>
          <p xml:id="i-NRqvkjAQycv5cfYvAGXCbe">
            Idag är flygfotogen (som används av stora flygplan) och flygbensin
            (som i princip bara används i små privatplan) befriad från koldioxid-
            och energiskatt. Internationella konventioner sätter stopp för
            en miljöanpassad utveckling. I Chicagokonventionen från 1944 sägs
            att undertecknande stater inte får beskatta bränsle som redan
            befinner sig ombord på annat lands flygplan som flyger till eller
            från avtalsslutande stat eller genom dess luftrum. Denna överenskommelse
            har sedan lett till att skattebefrielsen på bränsle har skrivits
            in i olika bilaterala avtal. Det betyder ofta att staterna förbinder
            sig att inte påföra skatt på in- eller utförsel av bränsle, men
            även att tankning av bränsle är befriat från skatter eller avgifter.
            Detta system är en förlegad ordning och bör omgående förändras.
            Regeringen bör kraftfullt agera för att ICAO (International Civil
            Aviation Organization) tillser att flygtrafiken minskar sin miljöpåverkan
            och att beskattning av flygbränsle blir möjligt. Detta bör ges
            regeringen till känna.
          </p>
          <p xml:id="i-S3qPsgdmDt2FeDQLGWhpK1">
            EG-kommissionen har presenterat ett förslag till hur flyget skulle
            kunna omfattas av ett system för handel med utsläppsrätter. I
            det sammanhanget vill vi understryka vikten av att flyget inte
            ingår i samma system som industrin. Det skulle ge olyckliga konsekvenser
            då priset på transporter skulle kunna sjunka samtidigt som industrins
            avgifter ökade. Om hela eller delar av transportsektorn skulle
            ingå i samma system som de företag som idag omfattas av handel
            med utsläppsrätter skulle teknikincitamentet att få en energieffektiv
            och fossilfri transportsektor motverkas och en omställning till
            ett mer ekologiskt hållbart transportsystem hindras. Regeringen
            bör därför i EU agera för att transportslag inte omfattas av samma
            system med utsläppsrätter som industrin och energiföretagen. Detta
            bör ges regeringen till känna.
          </p>
          <head type="h2" xml:id="i-Y4rinmSorBgZsDNc3kqjRb">
            4.2 Inför klimatskatt
          </head>
          <head type="h3" xml:id="i-9HxJLfQzCRQNDnXbRHio1q">
            4.2.1 Skatt på flygbränsle
          </head>
          <p xml:id="i-B43V9xdfcg2wqcVQCNF6eZ">
            Den ovan nämnda förslaget om utsläppsrätter för flyget är ännu
            så länge bara ett förslag. Även med ett positivt tidsperspektiv
            kan ett sådant system inte införas på EU-nivå förrän tidigast
            2012 om allt går enligt planerna för beslutsprocessen. Frågan
            är därför vad vi gör till dess.
          </p>
          <p xml:id="i-AKVYWcj4KTTEJmVc8cR79h">
            Det finns andra länder i Europa som redan har någon form av flygskatt,
            t.ex. Storbritannien, Island och Frankrike. Nederländerna och
            Norge har istället valt att ta ut skatt på bränslet för inrikesflyget.
            Det är lätt att förstå dessa länders bevekelsegrunder för en flygskatt.
            Det är inte rimligt att olika trafikslag behandlas skattemässigt
            olika. Inrikesflyg som använder flygfotogen konkurrerar med andra
            inrikes transportslag som bil, järnväg och buss. Men om Sverige
            ensamt inför skatt på flygfotogen för inrikes flyg finns det en
            risk att flygbolag ägnar sig åt ekonomitankning i ett närliggande
            land. Speciellt gäller det i de södra delarna av landet. Här krävs
            överenskommelser och förändringar i ICAO, vilket vi även föreslagit
            ovan. Men detta kan ta väldigt lång tid. Regelverket tillåter
            dock att länder upprättar bilaterala avtal, där gemensamma skattenivåer
            för flygbränsle kan fastslås. Regeringen bör snarast uppta förhandlingar
            med grannländer för att komma överens om gemensamma skattenivåer
            för skatt på flygbränsle. Detta bör riksdagen ge regeringen till
            känna.
          </p>
          <head type="h3" xml:id="i-Jj4UdvvyCxLWE2Z2PQ1Kvo">
            4.2.2 Inrikesflyg
          </head>
          <p xml:id="i-4KGWJ3XTwCzHwa4F4b4Et4">
            Vänsterpartiet föreslog förra året (2006) i motion T357 att regeringen
            skulle utreda om det var möjligt att miljöbeskatta inrikesflyget.
            Skatteutskottet (betänkande 2006/07:SkU12) svarade:
          </p>
          <p xml:id="i-FB1FNiC2hSQg7PXCHNxWjd">
            Riksdagen beslutade vid höstens budgetbehandling att slopa en
            lag om skatt på flygresor (bet. 2006/07:FiU1, rskr. 2006/07:9)
            bl.a. för att en flygskatt bedömdes få endast försumbara effekter
            på miljön. Härtill kommer att kommissionen nyligen föreslagit
            att den civila luftfarten ska ingå i systemet för handel med utsläppsrätter.
            Utskottet anser mot denna bakgrund att frågan inte behöver utredas.
          </p>
          <p xml:id="i-MQhhD6iH9qQzyngFk5WoPd">
            Vårt förslag från 2006 berörde inte utsläppsrätter i ett internationellt
            handelssystem, utan en skatt på inrikes flyg. Utskottets ställningstagande
            måste därför tolkas som ett ointresse att göra något åt frågan.
            Istället hoppas man att EU ska lösa flygets miljöproblem. Vänta
            och se, tycks devisen vara. Till skillnad mot utskottsmajoriteten
            vill vi redan nu göra något åt saken.
          </p>
          <p xml:id="i-B9NPfGRMACAMC6NKwRWgk8">
            För att komma tillrätta med skattebefrielsen för flyget vill
            vi införa en klimatskatt på inrikesflyget. Klimatskatten sker
            genom en schabloniserad start/landningsavgift. En sådan konstruktion
            skulle öka incitamentet att fylla planen med resenärer och därmed
            minska påverkan på miljön. För oberoende omfattning av antal flygtransporter
            i Sverige är det viktigt att de flygplan som lyfter verkligen
            utnyttjas så effektivt som möjligt. Vårt förslag till klimatskatt
            på inrikesflyget är inte en lika träffsäker konstruktion som en
            bränsleskatt, men i väntan på ändrade internationella regelverk
            är det ändå ett tydligt ekonomiskt styrmedel mot en minskad miljöpåverkan.
          </p>
          <p xml:id="i-Se427WAU4Q7VgKd4AHhTLh">
            Vår utgångspunkt är att nivån på koldioxid- och energiskatt på
            flygfotogen ska motsvara den nivån som gäller för bensin för bilar.
            2006 använde inrikesflyg flygfotogen motsvarande 267 000 kubikmeter.
            Flygfotogen innehåller ca 10 % mer energi, vilket gör att energiskatten
            skulle bli 3,20 kr per liter (2,90 per liter för bilbensin). Intäkten
            för staten blir då 850 mmiljoner kronor. Koldioxidskatten för
            bensin är 2,16 kr per liter, vilket skulle ge en skatteintäkt
            på ca 575 miljoner kronor. Den sammanlagda intäkten för koldioxid-
            och energiskatten beräknas då uppgå till 1 424 miljoner kronor.
          </p>
          <p xml:id="i-GSz3REYgMTNbtuNvJ7GSEp">
            Det finns inga beräkningar på hur en sådan skatt skulle påverka
            efterfrågan på flygresor. Men i samband med att den förra regeringen
            föreslog en passagerarskatt på flygresor, gjorde Sika (Statens
            institut för kommunikationsanalys) en beräkning på hur flygresorna
            skulle minska om passagerarskatten införandes. Sika konstaterade
            att minskningen skulle uppgå till 154 000 resor av totalt 7 miljoner
            resor. Det betyder en nedgång av efterfrågan med 2,2 %. Om vårt
            förslag skulle ge motsvarande minskning i efterfrågan betyder
            det att intäkterna för staten med den nya skatten skulle uppgå
            till ca 1 400 miljoner kronor (850 + 575 = 1 425 =&gt; 1 425 x 0,978
            = 1 393 650).
          </p>
          <p xml:id="i-JfFN1gi49Xni2S5TdCoUz7">
            Det krävs troligen vissa tekniska utredningar om avgränsningar
            m.m., innan systemet kan sättas i verket. Det gör att vi inte
            tror oss kunna införa skatten redan den 1 januari, utan först
            den 1 juli 2008.
          </p>
          <p xml:id="i-DmfwWoxE12JEU9KPLsiN77">
            Utifrån beräkningarna ovan går det att fastställa vilket pris
            som ska gälla varje gång ett inrikesplan lyfter från eller landar
            på en flygplats. 2006 gjordes ca 140 000 landningar inrikes. Med
            2,2 % färre landningar (dvs. ca 137 000) och en tänkt intäkt på
            1 400 miljoner kronor, motsvarar det 10 200 kr i avgift varje
            gång ett plan landar/startar. För ett plan med 100 passagerare
            är kostnaden alltså 102 kr per passagerare. Skatten ger ett tydligt
            incitament att fylla planen så mycket det går och på så sätt minska
            kostnaden per passagerare. Riksdagen bör ge regeringen i uppdrag
            att införa en klimatskatt på inrikes flyg, motsvarande en kostnad
            på 10 200 kr per start/landning. Detta bör ges regeringen till
            känna.
          </p>
          <head type="h2" xml:id="i-QM5qZnvqCQcCsXrRvYDFYi">
            4.3 Ökat stöd till Rikstrafiken
          </head>
          <p xml:id="i-XfuxZx1ctf5VJq8V51s8bk">
            Idag har Rikstrafiken i uppdrag att upphandla interregionala
            resor som inte kan bedrivas på kommersiell grund, men som ändå
            anses som viktiga och nödvändiga för samhället som helhet och
            även för den regionala utvecklingen. På följande tio flyglinjer
            har Rikstrafiken idag avtal med operatörer.
          </p>
          <head type="h1" xml:id="i-6oJXYcy7XGM2RcLXr3Ukdu">
            Flyglinjer där Rikstrafiken har avtal med operatör samt utbetalda
            belopp 2006
          </head>
          <table>
            <row xml:id="i-LpkHQC741RanAxxJCh2Eb5">
              <cell>
                Linjer
              </cell>
              <cell>
                Utbetalt belopp 2006 (tkr)
              </cell>
            </row>
            <row xml:id="i-2RBs5XXbdhENPTtgGhLjvn">
              <cell>
                Östersund-Umeå
              </cell>
              <cell>
                9 474
              </cell>
            </row>
            <row xml:id="i-Q3mtgCvZ8ZUaP22t8tMYiS">
              <cell>
                Arvidsjaur-Arlanda
              </cell>
              <cell>
                6 373
              </cell>
            </row>
            <row xml:id="i-NDeVQLbLPHC5k664SaxE98">
              <cell>
                Lycksele-Arlanda
              </cell>
              <cell>
                7 481
              </cell>
            </row>
            <row xml:id="i-Dzxh5TyPWYrBBKcBeH1dwQ">
              <cell>
                Storuman-Arlanda
              </cell>
              <cell>
                8 094
              </cell>
            </row>
            <row xml:id="i-Db1jE5TNPDjZQiVUjnWykL">
              <cell>
                Vilhelmina-Arlanda
              </cell>
              <cell>
                7 174
              </cell>
            </row>
            <row xml:id="i-Ro99W6K7K5cdBVzGVsZo7X">
              <cell>
                Hemavan-Arlanda
              </cell>
              <cell>
                3 127
              </cell>
            </row>
            <row xml:id="i-NTAsuaLetKGrubUZa72vWQ">
              <cell>
                Gällivare-Arlanda
              </cell>
              <cell>
                11 929
              </cell>
            </row>
            <row xml:id="i-RERvsiM3NixWKe5acDh3vq">
              <cell>
                Torsby/Hagfors-Arlanda
              </cell>
              <cell>
                6 661
              </cell>
            </row>
            <row xml:id="i-YYsi82kZwWcJiEoEZArCVD">
              <cell>
                Sveg-Arlanda
              </cell>
              <cell>
                7 635
              </cell>
            </row>
            <row xml:id="i-8ERJpkEB2G7UF9KAFS8eAY">
              <cell>
                Pajala-Luleå
              </cell>
              <cell>
                7 728
              </cell>
            </row>
            <row xml:id="i-WeRyFqFqMMnZqXxQhQ2vzc">
              <cell>
                Totalt
              </cell>
              <cell>
                75 676
              </cell>
            </row>
          </table>
          <p xml:id="i-Q3pqoFYLbNxW9fbMJhUnpv">
            Källa: Rikstrafiken och riksdagens utredningstjänst .
          </p>
          <p xml:id="i-H8rBEL9tzoEFMsYrazeaGE">
            Totalt omfattar Rikstrafikens stöd till flyglinjerna 75 miljoner
            kronor. Vårt förslag till klimatskatt för inrikesflyget ökar kostnaderna
            för dessa flyglinjer. Men för att inte åstadkomma en negativ regional
            utveckling föreslår vi att Rikstrafiken kompenseras för klimatskattens
            effekter. Det sker ungefär 7 500 inrikes landningar i samband
            med ovanstående flyglinjer. Full kompensation för de ökade kostnaderna
            motsvarar då ett extra anslag på 75 miljoner kronor (10 000 x
            7 500 landningar). För att möjliggöra att ett sådant förslag avsätter
            vi i motion 2007/08:T529 med anledning av prop. 2007/08:1 utgiftsområde
            22 en summa av 38 miljoner kronor 2008 och 75 miljoner kronor
            från 2009, till Rikstrafiken. Riksdagen bör ge regeringen i uppdrag
            att kompensera flyglinjer upphandlade av Rikstrafiken i samband
            med införandet av en klimatskatt på inrikes flyg. Detta bör ges
            regeringen till känna.
          </p>
          <head type="h2" xml:id="i-MZ9F2hz8kCiNGY36w5jNHH">
            4.4 Andra sätt att minska flygets miljöbelastning
          </head>
          <p xml:id="i-Yc28x8WsC5aMem5K7GDeFH">
            Det finns även andra alternativa sätt för flyget att minska miljöpåverkan.
            Det kan vara genom motorförbättringar, miljöeffektiva konstruktioner
            av flygkroppen, maximalt utnyttjande av passagerar- och lastkapacitet,
            kortare och miljöanpassad tid i luften och olika stig- och landningsvinklar.
            Det finns säkert ytterligare åtgärder som skulle kunna minska
            miljöbelastningen samtidigt som det reducerar kostnaderna för
            trafikföretagen. Eftersom miljöstyrningen är så bristfällig (dvs.
            att flyget inte betalar för den samhällskostnad som dentger upphov
            till) har flygbolagen svaga incitament att minimera flygets miljöpåverkan.
            Med starkare ekonomiska styrmedel kan det ske en förändring. Vi
            har sett tecken på att vissa flygbolag och flygplatser arbetar
            med en sådan inriktning, vilket är glädjande. Det finns dock fortfarande
            mycket kvar att göra inom området. För att stimulera flygföretagen
            att minska miljöpåverkan krävs ytterligare kunskaper.
          </p>
          <p xml:id="i-HMoxXtMKnudwDacisUUEfs">
            Vänsterpartiet föreslog förra året (2006) i motion T357 att regeringen
            skulle utreda vilka åtgärder som kan vidtas för att minimera flygets
            miljöpåverkan. Trafikutskottet (bet.2006/07:TU8) valde att avslå
            förslaget utan motivering. Vi upprepar därför vårt krav och vill
            att regeringen ska ge Luftfartsstyrelsen och Luftfartsveket i
            uppdrag att belysa och komma med förslag till hur flygtrafiken
            kan minimera miljöpåverkan i enlighet med vad som anförs i motionen.
            Detta bör ges regeringen till känna.
          </p>
          <p xml:id="i-7XW44pa9tdrzpFmmExca7n">
            Idag finns inget fossilfritt ersättningsdrivmedel för flygfotogen.
            Inte heller verkar forskningen ha tagit några större hopp framåt.
            Ett skäl är säkert den svaga ekonomiska styrningen mot en mer
            miljöanpassad flygtrafik. Eftersom de flesta flygplan har en drifttid
            på ca 30 år är omställningen mot mer miljöanpassade flygplan en
            långsam process. Det enda riktigt snabba sättet att minska flygets
            miljöpåverkan är därför att flyga mindre. Men det finns även ett
            behov av att avsätta mer forskningsmedel till bättre drivmedel.
            Redan idag finns det t.ex. Bio Jet A 1, vilket är flygfotogen
            från biomassa. Det är ännu inte kommersiellt gångbart och måste
            även godkännas utifrån internationell bränslestandard. Regeringen
            bör undersöka hur nya miljövänligare flygbränslen kan utvecklas
            och påskynda processen med att godkänna miljövänligare flygbränslen.
            Detta bör ges regeringen till känna.
          </p>
          <head type="h1" xml:id="i-HM9stZsAFURvYoXWo6bijN">
            5 Staten och flyget
          </head>
          <head type="h2" xml:id="i-X7cNLdE7z3db9QbGFrcp46">
            5.1 Statliga flygplatser
          </head>
          <p xml:id="i-F9ZQxbz7wUsWsT8DdCg6th">
            En viktig utgångspunkt för det statliga engagemanget i flygplatsinfrastruktur
            är att säkerställa tillgänglighet och hållbar regional utveckling
            i hela landet. Vi anser att om en och samma region har flera alternativa
            flygplatser måste man prioritera resurserna till ett färre antal
            flygplatser. Detta under förutsättning att regionen som helhet
            klarar behovet av flygtransporter. Det är inte försvarbart att
            staten finansierar omfattande flygplatsinfrastruktur utan att
            ta hänsyn till de transportpolitiska målen.
          </p>
          <p xml:id="i-2vw5L3URdqR1erSQTu1DYM">
            De tre samarbetspartierna enades i propositionen Moderna transporter
            om att göra en översyn av det svenska flygplatssystemet med syfte
            att ge förslag till utvecklade riktlinjer för det långsiktiga
            statliga ansvaret för flygplatsinfrastruktur som en del av det
            samlade transportsystemet. Denna översyn ska omfatta alla flygplatser
            i hela landet, och utredningens arbete ska var klart i oktober
            2007.
          </p>
          <p xml:id="i-6JeFf5R3TTTP6FiBK8pACK">
            Viktigt är att utredningen om flygplatsöversynen i sina förslag
            har ett helhetsgrepp och därför belyser och analyserar kostnader,
            såväl samhällsekonomiska som statsfinansiella, tillgänglighetsförändringar,
            miljöeffekter och resande. Även konsekvenser för den regionala
            konkurrenskraften och utvecklingen ska finnas med. Resultatet
            från utredningen avser Vänsterpartiet att behandla i samband med
            ett helhetsperspektiv för infrastrukturen. Det betyder att vi
            kommer att väga in de övriga transportslagen när vi utformar vårt
            ställningstagande inför inriktningen av de infrastrukturinvesteringar
            som ska göras inom vägtrafik, järnväg, sjöfart och flyg.
          </p>
          <head type="h2" xml:id="i-4ZfqD9Tfp8vuqKAKKYixn2">
            5.2 Icke-statliga flygplatser
          </head>
          <p xml:id="i-M8xXZgyPwkvcAcmUr7hcMB">
            Syftet med det statliga driftstödet till kommunala och privata
            trafikflygplatser är att främja en god interregional flygtransportförsörjning
            i landet i de fall tillfredsställande kollektiva transportalternativ
            saknas. Vi anser att ett fortsatt statligt driftsbidrag till flygplatser
            ska bygga på ett tydligt trafikslagsövergripande perspektiv och
            vara beroende av effekterna av de statliga insatserna i transportsystemet
            som helhet. Som bekant fördelar staten årligen ut stora resurser
            till utbyggnad och drift av väg- och järnvägsinfrastrukturen i
            hela landet.
          </p>
          <p xml:id="i-6ddj91YRYC1A9pzew7EPse">
            Vi anser att fördelningen av driftsbidraget ska kopplas till
            effekterna av de samlade statliga insatserna i transportsystemet
            i syfte att öka förutsättningarna för en effektiv resursanvändning
            och en konsekvent statlig prioritering. Det betyder även att statligt
            driftstöd till en flygplats endast ska medges under förutsättning
            att inga alternativa kollektiva transportmöjligheter kan tillgodose
            regionens interregionala transportbehov. Detta bör ges regeringen
            till känna.
          </p>
          <p xml:id="i-3ZvJs9wFPJ54v4GGmngkn9">
            Det är tillgängligheten till Stockholm som har störst betydelse,
            och vi tycker att tillgången till kollektiva transportalternativ
            som medger en restid till centrala Stockholm inom två timmar är
            ett rimligt gränsvärde. Det medger då också en god tillgänglighet
            till Arlanda.
          </p>
          <p xml:id="i-7hAkZMsc79Uj8UyFYJ1Mqa">
            Den utredning som vi nämnt ovan angående flygplatsöversyn, ska
            också ta sin utgångspunkt i att riktvärdet för tillänglighet till
            Stockholm är betydelsefull och då även tvåtimmars-gränsvärdet.
            Vi vill dock i sammanhanget påpeka att vi inte ser tvåtimmars-gränsen
            som helig, utan den måste även sättas i ett större sammanhang
            och utifrån en helhetsbedömning. Det är den samlade bedömningen
            av tillgängligheten som i slutändan ska avgöra.
          </p>
          <head type="h2" xml:id="i-VkJZBaXhNJeopMBV3xBY7D">
            5.3 Bromma flygplats
          </head>
          <p xml:id="i-YMFPcnznD7RQEyJKG7QwCN">
            Flygtrafiken på Bromma är, enligt siffror från miljöförvaltningen
            i Stockholm, ett av stadens största miljöproblem. Bromma genererar
            buller, utsläpp av kväveoxider och en mängd andra föroreningar.
            Det sker i ett område som redan är hårt ansträngt av trafikleder.
            Bromma behövs inte, då det finns andra fullgoda flygplatsalternativ
            i Stockholmsregionen.
          </p>
          <p xml:id="i-FTJMKJQRpbWGA83HEn9LfP">
            Den statistiska risken för olyckor i samband med reguljärflyg
            är små. Men om det osannolika händer, blir följderna oftast fruktansvärda.
            Placeringen av flygplatser mitt i stora städer utsätter fler människor
            för stora risker. Privatflyget däremot är statistiskt sett ett
            större säkerhetsproblem än reguljärflyget. Privatflyget är omfattande
            på Bromma. Privatflygets olyckstal är jämförbara med motorcykeltrafikens
            siffror och dessutom sker över 60 % av alla flyghaverier inom
            fem kilometer från flygplatsen.
          </p>
          <p xml:id="i-B4o8uncoXCEogehqTTmCgs">
            Behovet av byggbar mark är det tredje starka argumentet för att
            lägga ned Bromma flygplats. Stockholm är i skriande behov av bostäder
            ,och Bromma är ett av få områden där en större satsning på ny
            bebyggelse är möjlig. Vänsterpartiet i Stockholm vill att Bromma
            flygplats markområde ska användas till att bygga en ekologisk
            stadsdel med ca 4 000 bostäder.
          </p>
          <p xml:id="i-QRuvB8Cff6SavbMNErqVdF">
            Vänsterpartiet föreslog förra året (2006) i motion T357 att Bromma
            flygplats skulle läggas ned. Trafikutskottet svarade att det pågick
            en utredning i frågan och avslog förslaget med hänvisning till
            beredningen av ärendet. Även om man kan ha respekt för att inte
            föregripa beredningen, ser vi dock ingen som helst anledning till
            behovet av en utredning om Bromma flygplats vara eller inte. Överväldigande
            argument som vi redogjort för här ovan har länge talat emot en
            flygplats i centrala Stockholm.
          </p>
          <p xml:id="i-TG89PZhRv3N6bLvoScGU6h">
            Av de ovan nämnda skälen anser vi att Bromma flygfält ska avvecklas.
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-2Hnkyq4uVe7MoaqYSbSrND">
              Peter Pedersen (v)
            </item>
            <item xml:id="i-HfzcxqsMt2tVgFe6mNrgBf">
              Ulla Andersson (v)
            </item>
            <item xml:id="i-V7QVoPSjUU5gMA5YGoP3iN">
              Marie Engström (v)
            </item>
            <item xml:id="i-5Ew4jGaHdoE3zr5VGJVM8E">
              Wiwi-Anne Johansson (v)
            </item>
            <item xml:id="i-HduYjoaAMXCrxpz2PP2eFw">
              Jacob Johnson (v)
            </item>
            <item xml:id="i-VNPhGmHkVbUWFkyBqA47E7">
              Kent Persson (v)
            </item>
          </list>
        </div>
      </div>
    </body>
  </text>
</TEI>
