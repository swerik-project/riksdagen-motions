<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00287">
  <teiHeader>
    <fileDesc>
      <titleStmt>
        <title>Boende i husbåt</title>
        <author corresp="i-WpwTRcdcGLWddgdaUtKiwJ">av Staffan Anger (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Boende i husbåt</title>
          <idno type="rdwebb">GZ02C287</idno>
          <rs type="number">C287</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C287/text</ref>
          <ref type="dokument_url_html">http://data.riksdagen.se/dokument/GZ02C287</ref>
          <ref type="dokumentstatus_url_xml">http://data.riksdagen.se/dokumentstatus/GZ02C287</ref>
          <ref type="doc">http://data.riksdagen.se/fil/23B1AD7F-8289-4941-B300-E59DBDCF0394</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WpwTRcdcGLWddgdaUtKiwJ</idno>
            <name>Staffan Anger</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5kz94S7XVJSf4H65i1cJNj" type="signed"/>
        <correspContext corresp="i-5kz94S7XVJSf4H65i1cJNj">
          <note type="signatory" corresp="i-WpwTRcdcGLWddgdaUtKiwJ"/>
        </correspContext>
        <correspAction type="numbering" xml:id="i-8J8dxQ1oPVU8NdGJGP3BXv">
          <date when="2011-10-06"/>
        </correspAction>
        <correspAction type="submission" xml:id="i-8HEb3zfqeG6VNihZww1VbA">
          <date when="2011-10-04"/>
        </correspAction>
        <correspAction type="transfer" xml:id="i-JYbFC82vq2MB92YbfunTWd">
          <date when="2011-10-03"/>
        </correspAction>
        <correspAction type="assigned" xml:id="i-M3e5ZkJKCk9Q6k8yHDZgPA"/>
        <correspContext corresp="i-M3e5ZkJKCk9Q6k8yHDZgPA">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-4drmuSDhj7ZmwRpxmLZzo1">
            Förslag till riksdagsbeslut
          </head>
          <p xml:id="i-UVRNmgxQrjJH4cbN399Ri6">
            Riksdagen tillkännager för regeringen som sin mening vad som
            anförs i motionen om att underlätta boende i husbåt.
          </p>
        </div>
        <div type="motContent">
          <head type="h1" xml:id="i-R7AwnnzBJEpLbQXgE8hntR">
            Motivering
          </head>
          <p xml:id="i-HMAD9SGkJt2buWyWfVQrcs">
            Idag finns det många som bor i båt som ligger i vattnet året
            runt. Det finns dock inte något enhetligt regelverk för boende
            på båt eller i flytande villor utan reglerna varierar beroende
            på båtmodell och kommun.
          </p>
          <p xml:id="i-7n6jQVd77BTfVLACKV5nKL">
            Husbåtar var inte lika vanligt förekommande i Sverige 1987 då
            plan- och bygglagen tillkom som de är idag. Idag, 24 år senare,
            är det fortfarande inte tillåtet att förtöja en husbåt där man
            vill och använda den som bostad trots att konstruktionen av husbåtar
            förändrats och antalet båtar ökat markant. Den enklare plan- och
            bygglagen som riksdagen antog 2010 innehåller fortfarande ett
            par luckor som bör ses över för att underlätta boende i husbåt.
            Den modernare husbåten är en flytande villa och är självförsörjande
            vad gäller vatten och avlopp. Den hamnar i ett gränsfall mellan
            plan- och bygglagen, PBL, och hamnens regleringar som beror på
            vilken kommun som bedömer ärendet.
          </p>
          <p xml:id="i-8gTcuyoeJr7teWXHrowgyv">
            Ska husbåten ligga varaktigt förtöjd vid en brygga krävs bygglov
            och i många fall även dispens från strandskyddsreglerna. Bygglovet
            kräver att det framgår i kommunens detaljplan att byggnation får
            upprättas just där. Om det ej finns någon detaljplan måste ärendet
            tas upp av kommunen och besked om beslut kan ta flera år. Vilka
            regler som gäller beror på båtmodell och i vilken kommun båten
            är förtöjd. Det finns således inte något enhetligt regelverk för
            boende på båt eller flytande villor.
          </p>
          <p xml:id="i-K39tSiTeoNkyWPUFBPyoAv">
            Enligt Skatteverket är en husbåt att betrakta som lös egendom
            om den inte är fäst vid mark eller annat på ett sådant sätt att
            den inte med lätthet kan flyttas. Vidare anser Skatteverket att
            en stadigvarande förtöjning vid kaj eller anslutning till el-
            och avloppsnät normalt inte utgör omständigheter som medför att
            båten är att bedöma som byggnad.
          </p>
          <p xml:id="i-R3Sd1R5p9FpmX5MSLdPgV4">
            Det finns dock vissa husbåtar som anses bygglovspliktiga och
            därför ska jämställas med en byggnad. Ett tidigare rättsfall,
            från Västerås 1998, klassar en husbåt med en tvåvånings överbyggnad
            om sex gånger tio meter på pontoner som en byggnad.
          </p>
          <p xml:id="i-KdvM8sC5Vm69Z2qHLpx7Ay">
            Det finns ett flertal svenska kommuner som inte tillåter boende
            i husbåt i hamn och husbildning på vatten. Kommuner gör skillnad
            på traditionell husbåt och modern husbåt. Den traditionella klassas
            som en båt ombyggd till bostad och förutsätter bygglov beroende
            på hur länge och i vilken kommun den ligger förtöjd. Den modernare
            husbåten är som en flytande villa. Kommunernas självstyre leder
            ibland till beslut som går mot EU:s grundläggande principer om
            fri rörlighet för människor, tjänster, varor och kapital. Den
            enskilde borde ha rätt att ta hamnens faciliteter i anspråk vid
            sjögående trafik. Sverige bör därför ha en lagstiftning som tydliggör
            gränserna för det kommunala självstyret för boende på vatten varför
            plan- och bygglagstiftningen bör anpassas därefter. Civilutskottet
            har vid tidigare behandling av liknande ärende sagt att utskottet
            inte vill utesluta vägledning för kommuner i vissa metodfrågor
            eller i form av en exempelsamling när det gäller byggnader på
            vatten.
          </p>
          <p xml:id="i-K8oQZzY1EotGTTXEySuDQi">
            Regelverket vad gäller boende på husbåt bör ses över och anpassas
            efter dagens moderna ingenjörsvetenskaper. Nu när båtarna har
            egna system för elförsörjning och avlopp bör det inte krävas detaljplaner
            för VVS eller utsläppshantering.
          </p>
        </div>
        <div type="motSignatures">
          <list>
            <item xml:id="i-Jaw8NGHdX9Jk5u9rBKbAPL" who="i-WpwTRcdcGLWddgdaUtKiwJ">
              Staffan Anger (M)
            </item>
          </list>
        </div>
      </div>
    </body>
  </text>
</TEI>
