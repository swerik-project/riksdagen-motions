<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0713/mot_199900_MJ_0713-0001.pdf"/>
      <div type="motHeader" xml:id="i-BRzm5PfxrciYezEwi4BQgk">
        <div type="motTitle" xml:id="i-TTQZuuTWEzzPE2GAkywrMZ"/>
        <div type="motSubmissionInfo" xml:id="i-WdjJUggXwgXpCyniZogPCR"/>
      </div>
      <div type="motBody" xml:id="i-BNsH7idtnEsK5PrepMnCLV">
        <div xml:id="i-WPGyuxa2fvhQgD4AfENVbV">
          <p xml:id="i-8J4zMdSN6mYFVvrWiUv4pg">
            1999/2000 mnr: MJ713 pnr: mp853
          </p>
          <p xml:id="i-81Ypvv1h5FtsD3k2BmR83K">
            Motion till riksdagen
          </p>
          <p xml:id="i-2PwdDhUpux4g8BzronKmfW">
            1999/2000:MJ713 av Gudrun Lindvall m.fl. (mp)
          </p>
          <p xml:id="i-YyQMnbUsFaAJCybdL6Chi">
            Snöskotrar
          </p>
          <p xml:id="i-UUQ6PWzZQXWmS2fnWK23z4">
            Alltfler snöskotrar
          </p>
          <p xml:id="i-Cut3iuZQAG3cJrCqCscqYz">
            Antalet snöskotrar i Sverige ökar för varje år och uppgår idag
            till 200 000. Storskalig användning av snöskoter i vår natur innebär
            konflikter av olika slag. Motoriserat friluftsliv ingår inte i
            allemansrätten. Körning med snöskoter regleras istället i terrängkörningslagen
            från 1975 och en del förordningar. I lagen sägs t ex att snöskoter
            inte får köras annat än på väl snötäckt mark, att ingen markskada
            får ske samt att körning inte får ske inom förbudsområden. Nyligen
            infördes krav på minst traktorkörkort för snöskoter. Kontrollen
            av gällande regler för skoterkörning är undermålig. Få svenskar
            döms t ex för att ha kört inom förbudsområden.
          </p>
          <p xml:id="i-9geu7UhWu7EuqZSc9YPEP5">
            Tjuvjakt med skoter
          </p>
          <p xml:id="i-YG6riHGhZdrwxChzTrTz2v">
            Ett växande problem är tjuvjakt från snöskoter på våra fyra stora
            rovdjur, järv, lo, varg och björn. Jakten går ofta till så att
            djuret hetsas och sedan körs över och slås ihjäl med yxa eller
            annat redskap. Det är svårt för polisen att klara upp dessa synnerligen
            bestialiska brott. Onykterhet förekommer även i samband med skoterkörning.
          </p>
          <p xml:id="i-Nj1asfcfCwpnvbSypm4Ne1">
            Märk drivmattan på snöskotrar
          </p>
          <p xml:id="i-XRxCARRP8KHeLgnBd5qERf">
            Rikspolisstyrelsen vill ha märkning av snöskotrarnas drivmattor
            så att större möjlighet finns att identifiera enskild skoterförare.
            Det kostar enligt uppgift ett par hundra kronor att märka in ett
            nummer i drivbandet. Natur- skyddsföreningen har samma uppfattning.
            Naturvårdsverkets inställning är att en sådan märkning bör provas
            och utvärderas. Några seriösa skäl mot märkning har inte framkommit
            annat än att den personliga integriteten skulle hotas. Men laglydiga
            skoterförare kan inte ha något att invända mot märkningen. Vi
            anser därför att det är dags att genomföra ett försök med märkning
            av drivmattor på nya snöskotrar under en femårsperiod. Eftersom
            snöskoterparken förnyas cirka vart tionde år kommer då hälften
            av landets skotrar att ha märkningen. En utvärdering under den
            tiden kan visa om detta fungerar bra och om märkningen bör fortsätta.
          </p>
          <p xml:id="i-8WnBLiQCw3YHUvyve9X1gE">
            27
          </p>
          <pb facs="riksdagen-motions-pdf/data/199900/mot_199900_MJ_0713/mot_199900_MJ_0713-0002.pdf"/>
          <p xml:id="i-GVdKbh9C6FvSF6JAn7EWun">
            28
          </p>
          <p xml:id="i-JMoWnGoHLinFE1qHueJfwP">
            Hemställan Mot. 1999/2000 MJ713
          </p>
          <p xml:id="i-Li9seyXViYYkY2guug648Z">
            Med hänvisning till det ovan anförda hemställs att riksdagen
            som sin mening ger regeringen till känna vad i motionen anförts
            om märkning av drivmattor på alla nya snöskotrar under en femårsperiod.
          </p>
          <p xml:id="i-3e3SJ41d3P5cSGNFBvRw7a">
            Stockholm den 28 september 1999
          </p>
          <p xml:id="i-C6hgc8oUcfMorkF992SJAX">
            Gudrun Lindvall (mp) Thomas Julin (mp) Ingegerd Saarinen (mp)
            Mikael Johansson (mp) Kia Andreasson (mp) Gunnar Goude (mp)
          </p>
          <p xml:id="i-GYu3kSk9PYMbSTCgcoMETC">
            28
          </p>
        </div>
      </div>
    </body>
  </text>
</TEI>
