<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-AU-03810">
  <teiHeader>
    <fileDesc>
      <titleStmt>
        <title>Utgiftsområde 14 Arbetsmarknad och arbetsliv</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3810 av Fredrik Malm m.fl. (L)</title>
          <idno type="rdwebb">H5023810</idno>
          <rs type="number">3810</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H5023810/text</ref>
          <ref type="dokument_url_html">http://data.riksdagen.se/dokument/H5023810</ref>
          <ref type="dokumentstatus_url_xml">http://data.riksdagen.se/dokumentstatus/H5023810</ref>
          <ref type="docx">http://data.riksdagen.se/fil/8491DCF6-CEDA-4689-B245-AA6A99BC6D54</ref>
          <ref type="pdf">http://data.riksdagen.se/fil/B6F605D6-2328-4CA6-B94A-BDE578B2E65D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8TrWqzzByYPdvapbnPUkwH" type="signed"/>
        <correspContext corresp="i-8TrWqzzByYPdvapbnPUkwH">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-MHSz5JRu47vYWNPZKHWYyQ" type="submitted">
          <date when="2017-10-05"/>
          <time when="16:13:45"/>
        </correspAction>
        <correspAction xml:id="i-316ZJhs1CfFh1XWct7XqTf" type="reviewed">
          <date when="2017-10-05"/>
          <time when="21:17:23"/>
        </correspAction>
        <correspAction xml:id="i-LjRLTrPchWk913i2u5G9to" type="referred">
          <date when="2017-10-13"/>
        </correspAction>
        <correspAction xml:id="i-LuruJaqR9kAhY3dwqneGV7" type="assigned">
          <date when="2018-10-01"/>
          <time when="09:51:11"/>
        </correspAction>
        <correspContext corresp="i-LuruJaqR9kAhY3dwqneGV7">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-6T4PmfmHcVcfbmmj5v99B9" type="behandlas_i"/>
        <correspContext corresp="i-6T4PmfmHcVcfbmmj5v99B9">
          <ref type="uppgift">2017/18:AU2</ref>
          <ref type="ref_dok_id">H501AU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HB8PsNYRquVnDRScvgFwEo" type="motHeader">
        <div xml:id="i-jqAJ3mgqZF7Pu2T8pRSzk" type="motTitle">
          Motion till riksdagen 2017/18:3810 av Fredrik Malm m.fl. (L)
          Utgiftsområde 14 Arbetsmarknad och arbetsliv
        </div>
      </div>
      <div xml:id="i-WCtjKfNuZekY1SFFL8HZBo" type="motBody">
        <div xml:id="i-BiPVb8iKCmK3gqgN96yogN" type="motProposal" subtype="förslag">
          <head xml:id="i-QbwCWVEq6jg6BrikRQDTSN">
            Förslag till riksdagsbeslut
          </head>
          <list xml:id="i-MNUqhzzoDmq9v4Cso8RzdR">
            <item xml:id="i-LStrL6dYRnCHSdKotEkW9c" sortKey="Yrkande 1">
              Riksdagen anvisar anslagen för 2018 inom utgiftsområde 14 Arbetsmarknad
              och arbetsliv enligt förslaget i tabell 1 i motionen.
            </item>
          </list>
        </div>
        <div xml:id="i-Cj1mVcN7jswapqrJMj7DDY" type="motContent">
          <head xml:id="i-8foJNefEZ45Qh8uBT4iFfW" type="h1">
            Motivering
          </head>
          <p xml:id="i-4NhpCVXpNW6XSwS2k78bez">
            Sverige drar nytta av en internationell högkonjunktur. Samtidigt
            blir arbetsmarknaden i Sverige alltmer tudelad. En ny arbetslöshet
            växer fram där många inte lyckas etablera sig på arbetsmarknaden.
            Nästkommande år förväntas nästan 300 000 människor befinna sig
            i vad Arbetsförmedlingen kallar för en utsatt ställning. Det är
            personer som lämnas utanför med regeringens politik. Därtill finns
            ytterligare tiotusentals människor som inte ens syns i statistiken,
            då de ännu inte fått uppehållstillstånd.
          </p>
          <p xml:id="i-MvZjzsQ51ttATx3JGid4Qt">
            Samtidigt har många arbetsgivare svårt att hitta rätt personal.
            Det är uppenbart att inte tillräckligt görs för att skapa möjligheter
            och dynamik för svenska företag att anställa fler människor. Vår
            arbetsmarknad måste öppnas upp för fler, annars riskerar generationer
            hamna i utanförskap. Människor med låg utbildning och svag förankring
            i det svenska samhället måste få realistiska chanser att få jobb.
            De som är nya i Sverige behöver lära sig svenska och få möjlighet
            till utbildning men många kommer inte kunna sitta i skolbänken
            och ta igen en utbildning de aldrig fick som barn. Lyckas vi inte
            att hjälpa utsatta grupper in på arbetsmarknaden ens i högkonjunktur
            är risken överhängande att alltför många människor cementeras
            fast i ett livslångt bidragsberoende.
          </p>
          <p xml:id="i-XrpvbC3NStyvMpDRh8bN9N">
            Att ha ett jobb och egen försörjning ökar människors frihet.
            Kvinnors självständighet både gentemot samhället och gentemot
            sin partner ökar med en egen lön. Varje människa har ett ansvar
            att försörja sig själv. Vi vägrar tappa tron på individens egen
            förmåga och drivkraft därför att vi är övertygande om att varje
            människa vill bidra efter förmåga till sin egen och vår gemensamma
            välfärd. Men för att fler ska få möjlighet att ta det första steget
            in på arbetsmarknaden krävs skarpa och riktade reformer. Dörrar
            som tidigare har varit stängda måste låsas upp.
          </p>
          <p xml:id="i-5heL1DmhbS1MNTmVuWRkiP">
            Utrikes födda är en grupp som behöver särskilt fokus. Det tar
            alldeles för lång tid för nyanlända, framförallt nyanlända kvinnor,
            att etablera sig på arbetsmarknaden. Utrikes födda som har vistats
            i Sverige i över sju år med en låg utbildningsnivå har i genomsnitt
            en sysselsättningsgrad på under femtio procent. Liberalerna är
            djupt oroade över att regeringen inte vidtar de nödvändiga reformer
            som krävs för att fler utrikes födda ska komma i jobb och få en
            egen försörjning. Konjunkturinstitutet, EU-kommissionen, OECD,
            IMF och Finanspolitiska rådet har alla pekat på att de höga ingångslönerna
            i Sverige försvårar integrationen. Det stänger ute arbetskraft
            med låg konkurrenskraft. Regeringen förordar i stället ett omfattande
            bidragssystem som stryper jobbmöjligheter och tillväxt. Under
            utgiftsområde 13 i denna motion finns en utförligare beskrivning
            av den liberala integrationspolitiken.
          </p>
          <p xml:id="i-QuLGvxt7JgKWsC1zQPx6gb">
            Det måste bli enklare och billigare att anställa, och det behövs
            fler enkla jobb och lägre trösklar in på arbetsmarknaden. Vi vill
            se en rad förslag för en mer dynamisk arbetsmarknad med incitament
            för arbetsgivare att anställa och drivkrafter för arbetssökande
            att få jobb.
          </p>
          <p xml:id="i-TtLvyRQBNcK51P9m87U9QV">
            Liberalerna vill införa inträdesjobb, en ny anställningsform
            riktad åt personer som i dag har svårt att få ett första jobb.
            Unga utan gymnasieexamen och nyanlända är grupper som har svårt
            att hävda sig på arbetsmarknaden på grund av bristande utbildning
            och språkkunskaper. Inträdesjobben, som Liberalerna presenterat
            tillsammans med övriga allianspartier, gör det både billigare
            och enklare att anställa. Inträdesjobb riktar sig mot nyanlända,
            under de fem första åren i Sverige, samt ungdomar upp till 23
            år utan fullständig gymnasieutbildning. Lönen uppgår till 70 procent
            av rådande ingångslön i branschen, upp till ett tak om 21 000
            kronor i bruttolön per månad. 30 procent av arbetstiden anses
            därmed gå till utbildning eller att lära sig arbetet. Arbetstagaren
            omfattas av LAS och under de två första åren har den anställde
            ett arbetsrättsligt skydd motsvarande en provanställning, som
            därefter övergår till en tillsvidareanställning. För att sänka
            kostnaderna att anställa slopas arbetsgivaravgiften i tre år.
            Inträdesjobb är en ny anställningsform och inget arbetsmarknadsprogram.
            Problemet med flertalet arbetsmarknadsprogram är dess komplexitet.
            Arbetsgivaren måste känna till regelverket, gå via Arbetsförmedlingen
            och få godkännande av de lokala parterna. Med en ny anställningsform
            minimerar vi den administrativa bördan för arbetsgivaren, vilket
            leder till att fler vill anställa och att fler människor därmed
            får ett första jobb att gå till. För att finansiera denna reform
            ökar vi på detta utgiftsområde och för 2018 anslag 1:14 med 554
            miljoner kronor år 2018.
          </p>
          <p xml:id="i-S6S3GSuzRPowk5cVyguciq">
            Vi liberaler vill ge alla människor möjligheter att få ett jobb
            och egen försörjning i stället för att strö pengar på ineffektiva
            arbetsmarknadsprogram. Vad som behövs är riktiga jobb som generar
            skatteintäkter och som gör det möjligt för människor att få en
            egen lön att leva på. Vi vill kraftigt minska omfattningen på
            verkningslösa arbetsmarknadsprogram till förmån för riktiga enkla
            jobb.
          </p>
          <p xml:id="i-4vLmmfQW3BE96ZrWnzjcWW">
            Under valrörelsen 2014 lovade Socialdemokraterna att investera
            i välfärden genom bland annat 32 000 traineejobb. Det var kronjuvelen
            i valkampanjen, det var så Sverige skulle få EU:s lägsta arbetslöshet.
            Facit efter tre år i regering är 749 tillsatta traineejobb varav
            endast 52 personer har fått jobb efter insatsen. Kostnaden för
            varje jobb uppgår till 11 miljoner kronor. Regeringen avsätter
            miljarder som Arbetsförmedlingen inte ens hinner göra av med.
            De slutliga utgifterna för utgiftsområde 14 år 2016 blev 6,2 miljarder
            kronor lägre än regeringens aviserade budget. Det hänger mycket
            ihop med att regeringens utlovade arbetsmarknadsprogram inte fungerar
            i praktiken. Det finns därmed betydande besparingar att göra på
            detta område. Därför avvisar vi inte endast regeringens tilltänkta
            introduktionsjobb utan även extratjänster, 90-dagarsgarantin och
            regeringens variant av nystartsjobben. Parallellt med införandet
            av inträdesjobb anser vi därför att det bör finnas förutsättningar
            att, under den innevarande konjunkturtoppen, använda det föreslagna
            anslaget för 2013 som referenspunkt. Detta motsvarar en budgetförstärkning
            med 5 523 miljoner kronor år 2018. Dock är det svårt att närmare
            avgöra hur arbetsmarknaden kommer att se ut 2019 och 2020, bland
            annat mot bakgrund av risken för konjunkturavmattning. Därför
            reserverar vi 2 miljarder kronor år 2019 och 2020 utöver denna
            referensram under anslag 1:3.
          </p>
          <p xml:id="i-NPvgh9oT8zhySTMiMCte2M">
            Regeringen spenderar på ett oansvarigt sätt skattebetalarnas
            pengar genom olika arbetsmarknadsåtgärder. Arbetsförmedlingen
            har redan i dag en omsättning på över 80 miljarder kronor, vilket
            motsvarar ungefär 8 procent av de samlade utgifterna i statsbudgeten.
            Organisationskonsulter anlitas för dyra arvoden oftast utan att
            väga kostnaden mot nyttan (RIR 2016:21). Riksrevisionen har vid
            ett flertal tillfällen poängterat att Arbetsförmedlingen behöver
            effektiviseras samt att myndigheten inte gör en kritisk avvägning
            ifall insatsen är värd kostnaden. Arbetsförmedlingen har nästan
            15 000 anställda. Av dessa är 8 400 arbetsförmedlare. Undersökningar
            från Arbetsförmedlingen visar att det endast är fyra procent av
            de personer som har lämnat Arbetsförmedlingen för en osubventionerad
            anställning som menar att en arbetsförmedlare bidragit till den
            processen (RUT dnr 2017:1322).
          </p>
          <p xml:id="i-9MnDLfoAEG3UAXRtyF3qGB">
            Det är inte rimligt att fortsätta öka anslagen till en myndighet
            vars kostnader är så pass höga och vars resultat är svåra att
            mäta. Liberalerna anser att Arbetsförmedlingen måste läggas ner
            i sin nuvarande form. Fokus för en statlig arbetsmarknadsaktör
            måste skifta. Människor som står långt ifrån arbetsmarknaden som
            personer med funktionsnedsättning, unga utan gymnasiebetyg och
            nyanlända måste prioriteras och ska få stöd för att få in en fot
            på svensk arbetsmarknad. Särskilt utrikesfödda kvinnor måste tidigt
            få stöd för att komma i jobb. Därför behövs en ny myndighet vars
            syfte måste vara att bli smalare men mycket skarpare i sitt stöd
            för dem som behöver det allra mest. I kombination med avvecklandet
            av ineffektiva arbetsmarknadsprogram återställer vi förvaltningsanslagen
            för Arbetsförmedlingen till tidigare anslagsnivåer, vilket innebär
            att de offentliga finanserna stärks med 3 743 miljoner kronor
            år 2018 på anslag 1:1. Vidare avvisar vi begränsningar i föräldrapenningen
            vilket stärker anslag 1:1 med 25 miljoner kronor.
          </p>
          <p xml:id="i-STNCJT2dECpdeMS5r8GkUG">
            Lönestöd är emellertid nödvändiga och effektiva åtgärder för
            vissa personer. Det handlar till exempel om personer som har varit
            arbetslösa under en lång tid som blir attraktivare för arbetsgivaren
            att anställa tack vare lönestöd. Samtidigt finns behov av att
            förenkla lönestöden genom att ta bort krav på kollektivavtal samt
            göra om dem i grunden för att bli mer ändamålsenliga. Vi vill
            slå samman anställningsstöden särskilt anställningsstöd, förstärkt
            särskilt anställningsstöd, instegsjobb och nystartsjobb till en
            ny anställningssubvention, Nystartsjobb+. Denna nya anställningssubvention
            föreslås ha ett lönetak på 18 000 kronor i månaden, vilket är
            en rimlig ingångslön. Vidare föreslår vi att subventionsgraden
            höjs i takt med hur länge en person varit arbetslös. Detta förslag
            berör dock inte stöden till personer med funktionsnedsättning.
            För att införa Nystartsjobb+ höjs på detta utgiftsområde anslaget
            1:12 med sammantaget 257 miljoner kronor 2018.
          </p>
          <p xml:id="i-UnMWzeRUWRfk9xSzt7Sygg">
            Vi vill också utveckla RUT-reformen, som bidragit till att framförallt
            utrikes födda kvinnor fått jobb med egen lön. Tillsammans med
            övriga allianspartier vill vi bredda RUT-avdraget till fler tjänster
            och tredubbla taket i RUT-avdraget. Samtidigt vill vi se över
            införandet av ett bredare hem-avdrag för personer över 70 år,
            där fler eller alla enklare tjänster i hemmet berättigar till
            skattereduktion. Detta beskrivs utförligare i skatteavsnittet
            i denna motion.
          </p>
          <p xml:id="i-EU1CkVUWLPv2Qpta6dzC88">
            Olika former av vuxenutbildningar krävs också för att rusta människor
            att komma ut i jobb. Dessa förslag presenteras närmare under utgiftsområde
            16 i denna motion.
          </p>
          <p xml:id="i-MvNsuA28WcR4325KFKjvN">
            Den nya arbetslösheten innebär också att fokus i politiken måste
            flyttas från arbetslöshetskassan till försörjningsstödet. Varannan
            person som i dag har försörjningsstöd har det på grund av arbetslöshet.
            Individer som aldrig fått fotfäste på arbetsmarknaden saknar rätt
            till a-kassa. Cirka 30 000 unga personer har ekonomiskt bistånd
            på grund av arbetslöshet. Bidragsberoendet håller dessvärre i
            sig över tid. Enligt Riksdagens utredningstjänst är varannan person
            som hade ekonomiskt bistånd 2010 kvar i bidragsberoende fyra år
            senare. Bland nyanlända är motsvarande andel sex av tio. Det lönar
            sig alltför dåligt att gå från försörjningsstöd till jobb. För
            personer som har försörjningsstöd och samtidigt en inkomst från
            arbete upp till 11 500 kronor före skatt (ofta deltidsarbete)
            är marginaleffekten 100 procent, det vill säga hela inkomstökningen
            försvinner när försörjningsstödet trappas ned lika mycket. Det
            lönar sig inte att arbeta deltid eller ta ett extrajobb för den
            med försörjningsstöd. Eftersom vägen in på arbetsmarknaden ofta
            går via deltidsjobb är det uppenbart att dagens bidragssystem
            ger helt felaktiga drivkrafter.
          </p>
          <p xml:id="i-WsVViGegvqcTc6UxZkutz5">
            Det ska löna sig att arbeta och det gäller även för den med försörjningsstöd.
            Alliansregeringen införde 2014 en jobbstimulans inom det ekonomiska
            biståndet så att en person med försörjningsstöd under två år får
            behålla 25 procent av en inkomstökning. På så sätt ökar drivkraften
            att gå från bidrag till arbete. Liberalerna föreslår att jobbstimulansen
            nu utökas till 40 procent. Det innebär att marginaleffekten sjunker
            påtagligt till 60 procent och att det därmed lönar sig att arbeta
            deltid och ta ett extrajobb. Detta innebär ökade kostnader på
            200 miljoner kronor för försörjningsstöd, vilket behandlas under
            utgiftsområde 25.
          </p>
          <p xml:id="i-UfmMZJ3FcqLn1a9p9PWGBG">
            Samhället ska ha höga förväntningar på egenförsörjning och vi
            vill att motprestation för försörjningsstöd ska bli obligatoriskt
            i kommunerna. Det kan handla om ett aktivitetskrav på arbetsföra
            människor med försörjningsstöd, att genomföra praktik, läsa sfi
            eller att man som arbetssökande ska söka arbete utanför kommungränsen.
            Det finns redan i dag en möjlighet för kommuner att ställa sådana
            krav på motprestation för att erhålla försörjningsstöd, men alltför
            få tillämpar den möjligheten.
          </p>
          <p xml:id="i-8MCN7KSFCLq6wqnPVqpuMh">
            Liberalerna vill öka tryggheten i omställning genom en obligatorisk
            arbetslöshetsförsäkring. Som enskilda åtgärder innebär sannolikt
            en obligatorisk arbetslöshetsförsäkring och ett högre tak i försäkringen
            en något dämpad sysselsättning. Därför bör en reformering av arbetslöshetsförsäkringen
            kombineras med reformer som ökar sysselsättningen. I skarp kontrast
            till detta föreslår regeringen reformer som trycker tillbaka sysselsättningen.
            Liberalerna har därför inte kunnat acceptera regeringens höjning
            av taket i a-kassan. För att stärka arbetslinjen i arbetslöshetsförsäkringen
            och värna dess roll som omställningsförsäkring föreslår Liberalerna
            i denna motion att taket i arbetslöshetsförsäkringen under de
            100 första dagarna av arbetslösheten uppgår till 760 kronor per
            dag. Därefter bör taket uppgå till 680 kronor per dag. Detta beräknas
            sammantaget, genom effekt på bland annat anslag 1:2 inom detta
            utgiftsområde, stärka det finansiella sparandet med 1 900 miljoner
            kronor 2018. Som en konsekvensändring av återinförandet av den
            bortre tidsgränsen i sjukförsäkringen tillförs anslag 1:2 med
            1 800 miljoner kronor. Därtill avvisas fortfararande på samma
            anslag en förlängd arbetslöshetsförsäkring för deltidsarbetande
            på 99 miljoner kronor.
          </p>
          <p xml:id="i-TVRicLMubMsRkq9vtKo3qc">
            Alltför många personer med funktionsnedsättning saknar jobb att
            gå till och det finns behov av olika insatser för att stötta individer
            att hitta sin plats på arbetsmarknaden. De olika anställningsstöden
            för personer med funktionsnedsättningen spelar en viktig roll
            för att individen ska kunna komma i jobb och få vara delaktig
            i den gemenskap som jobbet kan ge. Vi är positiva till ett höjt
            tak för lönebidragen men avvisar fler anställningar med lönebidrag,
            utbyggt Samhall och fler utvecklingsanställningar. På detta utgiftsområde
            och för 2018 minskas därmed anslag 1:4 med sammantaget 1 698 miljoner
            kronor.
          </p>
          <p xml:id="i-XDbDGKgRVJTDLKM4NZPsFc">
            Liberalerna anser inte att det är en rimlig åtgärd att CSN-lån
            ska gå till körkort. Det är en privat marknad staten inte ska
            blanda sig i. Liberalerna avsätter hellre ökat studiemedel åt
            akademiska utbildningar som långsiktigt resulterar i ökade skatteintäkter.
            Därför avvisar vi regeringens satsning om 151 miljoner till anslag
            1:13 år 2018.
          </p>
          <p xml:id="i-TNSQh5FkyvAwuFXaZDwZsk">
            Vidare avvisar vi ett utökat transfereringssystem som hämmar
            arbetslinjen. Följaktligen avvisar vi borttagande av karensdag
            under anslag 1:2 om 30 miljoner kronor, utökade program under
            anslag 1:3 om 114 miljoner kronor och utökade uppdrag för arbetsmiljöverket
            under anslag 2:1 om 18 miljoner kronor år 2018.
          </p>
          <p xml:id="i-84PwUjAe3w3ZjcUwTuutfN">
            För att finansiera prioriterade reformer i denna budgetmotion
            avvisar vi även regeringens förstärkning av Europeiska socialfonden
            på 46 miljoner kronor under anslag 1:6. Vidare läggs anslagen
            till Arbetsmiljöverket, anslag 2:1, på nivån för utfallet 2013.
            Vi avvisar helt anslaget Arbetslivspolitik 2:5, vilket innebär
            en budgetförstärkning på 25 miljoner kronor för år 2018.
          </p>
          <p xml:id="i-BDe6XZMh3skCoBH9rrBksi">
            Liberalerna föreslår att PLO-uppräkningen för åren 2018–2020
            justeras ned med 20 procent årligen. På detta utgiftsområde påverkas
            anslag 1:1, 1:5 och 2:1.
          </p>
          <p xml:id="i-EW6XRv7CAeG5HZjNi1cLru">
            Tabell 1 Anslagsförslag 2018 för utgiftsområde 14 Arbetsmarknad
            och arbetsliv
          </p>
          <p xml:id="i-U2oULCnUrrNKLeBeXSiBFz">
            Tusental kronor
          </p>
          <table xml:id="i-SP4he1FwvNjsBQWs1ieGSp">
            <row xml:id="i-QHHMkoiZy42DL1BPHwYXzw" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (L)
              </cell>
            </row>
            <row xml:id="i-AYUon2mY5JW7g1bG5suw95">
              <cell>
                1:1
              </cell>
              <cell>
                Arbetsförmedlingens förvaltningskostnader
              </cell>
              <cell>
                8 402 329
              </cell>
              <cell>
                −3 803 000
              </cell>
            </row>
            <row xml:id="i-T5tN8vREzwQebzSqurCVpU">
              <cell>
                1:2
              </cell>
              <cell>
                Bidrag till arbetslöshetsersättning och aktivitetsstöd
              </cell>
              <cell>
                22 699 927
              </cell>
              <cell>
                −266 000
              </cell>
            </row>
            <row xml:id="i-LwvZgi3dUWGA8WFMZa4miv">
              <cell>
                1:3
              </cell>
              <cell>
                Kostnader för arbetsmarknadspolitiska program och insatser
              </cell>
              <cell>
                13 422 023
              </cell>
              <cell>
                −6 622 400
              </cell>
            </row>
            <row xml:id="i-qfoGRRKBbmTmHSJXntaDP">
              <cell>
                1:4
              </cell>
              <cell>
                Lönebidrag och Samhall m.m.
              </cell>
              <cell>
                19 196 879
              </cell>
              <cell>
                −1 698 000
              </cell>
            </row>
            <row xml:id="i-PJK8wrh4VTx7gRZoESb8iX">
              <cell>
                1:5
              </cell>
              <cell>
                Rådet för Europeiska socialfonden i Sverige
              </cell>
              <cell>
                119 685
              </cell>
            </row>
            <row xml:id="i-U5q1hY1TjubsKd9GxGW4W9">
              <cell>
                1:6
              </cell>
              <cell>
                Europeiska socialfonden m.m. för perioden 2014–2020
              </cell>
              <cell>
                1 523 500
              </cell>
              <cell>
                −46 000
              </cell>
            </row>
            <row xml:id="i-GM6M3E2PfM5tkGiHwrL3bH">
              <cell>
                1:7
              </cell>
              <cell>
                Institutet för arbetsmarknads- och utbildningspolitisk utvärdering
              </cell>
              <cell>
                41 161
              </cell>
            </row>
            <row xml:id="i-DLJHRkiP4pDkVYzCahqTUV">
              <cell>
                1:8
              </cell>
              <cell>
                Inspektionen för arbetslöshetsförsäkringen
              </cell>
              <cell>
                71 785
              </cell>
            </row>
            <row xml:id="i-C7MRnAfacCp6PPP7G17QbJ">
              <cell>
                1:9
              </cell>
              <cell>
                Bidrag till administration av grundbeloppet
              </cell>
              <cell>
                56 363
              </cell>
            </row>
            <row xml:id="i-L47LQwsVfF2bnxfao51XAD">
              <cell>
                1:10
              </cell>
              <cell>
                Bidrag till Stiftelsen Utbildning Nordkalotten
              </cell>
              <cell>
                8 303
              </cell>
            </row>
            <row xml:id="i-Ngsm7WAY5Jjhxyqyc3BtYi">
              <cell>
                1:11
              </cell>
              <cell>
                Bidrag till lönegarantiersättning
              </cell>
              <cell>
                1 700 000
              </cell>
            </row>
            <row xml:id="i-EAXSKSoYWRLAkzraxu1s9G">
              <cell>
                1:12
              </cell>
              <cell>
                Nystartsjobb och stöd för yrkesintroduktionsanställningar
              </cell>
              <cell>
                5 756 893
              </cell>
              <cell>
                +257 000
              </cell>
            </row>
            <row xml:id="i-ExeaAeVnmhF3FEa84X2it1">
              <cell>
                1:13
              </cell>
              <cell>
                Lån till körkort
              </cell>
              <cell>
                151 466
              </cell>
              <cell>
                −151 000
              </cell>
            </row>
            <row xml:id="i-HTcc9Cmrd97YEq7isUV2Q3">
              <cell>
                2:1
              </cell>
              <cell>
                Arbetsmiljöverket
              </cell>
              <cell>
                763 225
              </cell>
              <cell>
                −177 000
              </cell>
            </row>
            <row xml:id="i-Ni8bJWfa6CVBLwMeA9NP7i">
              <cell>
                2:2
              </cell>
              <cell>
                Arbetsdomstolen
              </cell>
              <cell>
                34 330
              </cell>
            </row>
            <row xml:id="i-NFKBYSp7DwFUy58m4o2qJ1">
              <cell>
                2:3
              </cell>
              <cell>
                Internationella arbetsorganisationen (ILO)
              </cell>
              <cell>
                33 722
              </cell>
            </row>
            <row xml:id="i-WdQ757KJeiGRGck5Cn2XgV">
              <cell>
                2:4
              </cell>
              <cell>
                Medlingsinstitutet
              </cell>
              <cell>
                58 449
              </cell>
            </row>
            <row xml:id="i-Bu6X4banbUxPLV8kRk75HT">
              <cell>
                2:5
              </cell>
              <cell>
                Arbetslivspolitik
              </cell>
              <cell>
                25 000
              </cell>
              <cell>
                −25 000
              </cell>
            </row>
            <row xml:id="i-KMBhEeC2EL8wsDK2VittUt">
              <cell>
                2:6
              </cell>
              <cell>
                Centrum för kunskap om och utvärdering av arbetsmiljö
              </cell>
              <cell>
                18 800
              </cell>
            </row>
            <row xml:id="i-DGdjsZN38t2xEMmm37JQp4">
              <cell>
                Nya anslag
              </cell>
            </row>
            <row xml:id="i-UTUg9pMPuqFPNXX3G9pkg5">
              <cell>
                1:14
              </cell>
              <cell>
                Inträdesjobb
              </cell>
              <cell>
                +554 000
              </cell>
            </row>
            <row xml:id="i-3jmfWxt3K6Nhc8P7YH291k">
              <cell>
                Summa
              </cell>
              <cell>
                74 083 840
              </cell>
              <cell>
                −11 977 400
              </cell>
            </row>
          </table>
        </div>
        <div xml:id="i-XPovLNS893wcRAXTnhEJD9" type="motSignatures">
          <list xml:id="i-2gzVptdtWfpyJKbnd7s6Xk">
            <item xml:id="i-LBWf1Puo3Hf3Dch5tfskE7">
              Fredrik Malm (L)
            </item>
            <item xml:id="i-7TqXcWieZ6Kuyh1XUBvrWm">
              Christer Nylander (L)
            </item>
            <item xml:id="i-AkvFdqFDrWtwLaDbghxxHw">
              Tina Acketoft (L)
            </item>
            <item xml:id="i-QBRZKC9LFdGHD8ikwApTDq">
              Emma Carlsson Löfdahl (L)
            </item>
            <item xml:id="i-WVGzpiD11MARfMgvw8v4qM">
              Mats Persson (L)
            </item>
            <item xml:id="i-4TE1Ym4s5dtrrsXhfUyP9x">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
