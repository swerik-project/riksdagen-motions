<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_265/mot_200506_MJ_265-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ265 pnr: fp733
          </p>
          <p>
            Motion till riksdagen 2005/06:MJ265
          </p>
          <p>
            av Anna Grönlund Krantz (fp)
          </p>
          <p>
            Den svenska och norska lagstiftningen gällande fjällvärlden
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att harmonisera den svenska och norska lagstiftningen
            vad gäller tillgänglighet, jakt, friluftsliv och turism.
          </p>
          <p>
            Motivering
          </p>
          <p>
            I vår fjällvärld är det omöjligt att se gränsen mellan Norge
            och Sverige. Snön är lika vit och solen skiner lika starkt. Det
            enda som skiljer är reglerna för turism, friluftsliv och jakt.
            På den norska sidan om gränsen finns stränga regler för hur jakt
            av t.ex. ripa får ske. Svenskar som vill jaga småvilt i Norge
            tvingas anlita guide för att få tillgång till de norska jaktmarkerna.
            Men den svenska lagstiftningen ser annorlunda ut. I dag måste,
            förvisso, jägare från Italien, Spanien eller Tyskland anlita guider.
            Men i Sverige kräver vi inte att norrmän och finländare anlitar
            guide för att jaga småvilt ovanför odlingsgränsen. Detta på grund
            av att länsstyrelserna i Norr- och Västerbotten har bedömt att
            så ej är nödvändigt. Man kan med andra ord säga att den svenska
            lagstiftningen på området är ovanligt generös och det har också
            fått sina konsekvenser. Under ripjakten är mer än hälften av ripjägarna
            i de svenska fjällen utländska medborgare — 50 246 av jägarna
            är norrmän. Ett annat område där skillnaderna mellan länderna
            gör sig påtagliga gäller skotertrafiken, som är starkt reglerad
            i Norge. Däremot är det fullt tillåtet för norrmännen att köra
            skoter i den svenska fjällvärlden — på samma villkor som svenskar
            — vilket gör att den norska skotertrafiken i den svenska fjällvärlden
            är mycket frekvent. Självklart ska gränsen mellan Sverige och
            Norge fortsätta att vara ”osynlig”, men samma regler bör gälla
            i de båda grannländerna. Jag anser
          </p>
          <pb facs="riksdagen-motions-pdf/data/200506/mot_200506_MJ_265/mot_200506_MJ_265-0002.pdf"/>
          <p>
            2005/06:MJ265
          </p>
          <p>
            därför att lagstiftningen på nämnda områden bör harmoniseras
            de båda länderna emellan. Att skapa lika villkor på båda sidorna
            av gränsen ger svenska företag möjlighet att växa. Exempelvis
            ges de små företag som idag ägnar sig åt jaktturism bättre förutsättningar
            att utveckla sin verksamhet. Dessutom skapas en större möjlighet
            att utveckla turistnäringen och möjligheterna till ett rikt friluftsliv
            på båda sidor av gränsen.
          </p>
          <p>
            Stockholm den 22 september 2005 Anna Grönlund Krantz (fp)
          </p>
        </div>
      </div>
    </body>
  </text>
</TEI>
