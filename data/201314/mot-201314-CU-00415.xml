<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00415">
  <teiHeader>
    <fileDesc>
      <titleStmt>
        <title>Förändrade parkeringsnormer för en bättre miljö</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förändrade parkeringsnormer för en bättre miljö</title>
          <idno type="rdwebb">H102C415</idno>
          <rs type="number">C415</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C415/text</ref>
          <ref type="dokument_url_html">http://data.riksdagen.se/dokument/H102C415</ref>
          <ref type="dokumentstatus_url_xml">http://data.riksdagen.se/dokumentstatus/H102C415</ref>
          <ref type="doc">http://data.riksdagen.se/fil/A6F669BA-FCE7-4B66-A74B-E8BE7DB06CB7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GacgtMkgb51paYwYFRnUzB" type="signed"/>
        <correspContext corresp="i-GacgtMkgb51paYwYFRnUzB">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction xml:id="i-LHTwYYEqVyM8T8URx9zp54" type="numbering">
          <date when="2013-10-07"/>
        </correspAction>
        <correspAction xml:id="i-Yc5QmfDGSJ8SFe6nw2exoG" type="submission">
          <date when="2013-10-04"/>
        </correspAction>
        <correspAction xml:id="i-3pxh8EqB22gQKABWgodLE8" type="transfer">
          <date when="2013-10-02"/>
        </correspAction>
        <correspAction xml:id="i-DJc82iZHjCxvsT3HQuCfzR" type="assigned"/>
        <correspContext corresp="i-DJc82iZHjCxvsT3HQuCfzR">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UbfHeNzu3nNUHfJ72pu57X" type="motHeader"/>
      <div xml:id="i-U38gTrN3meysaQiwi3QVSC" type="motBody">
        <div xml:id="i-5UtqREm5RAdvPBmCW1bMjZ" type="motProposal" subtype="förslag">
          <head xml:id="i-72EpJX3MqLo3NC3WWVEru3">
            Förslag till riksdagsbeslut
          </head>
          <p xml:id="i-GVoghBGaVLvZ9CHza28861">
            Riksdagen tillkännager för regeringen som sin mening vad som
            anförs i motionen om att överväga en översyn av kommunernas bestämmanderätt
            och detaljplanering för parkeringsplatser.
          </p>
        </div>
        <div xml:id="i-VPaVcE7XWtDpdSJhYshfFX" type="motContent">
          <head xml:id="i-D6sMamJZE9h5fVFjMj2hW1" type="h1">
            Motivering
          </head>
          <p xml:id="i-5q38D2rsDYE9mhKdvygPR3">
            Enligt plan- och bygglagen har kommunerna det övergripande ansvaret
            för bilparkeringarnas placering men de har ingen skyldighet att
            ordna med parkering, detta ansvar åligger istället fastighetsägarna.
            Kommunerna anger genom detaljplanläggning yta och placering för
            parkeringsplatser för motorfordon. Parkeringsnormen, som respektive
            kommun fastställer, gäller som vägledning vid detaljplanläggning
            men för att beviljas bygglov är uppfyllande av parkeringsnormen
            vanligtvis ett krav. Denna detaljplanering där bygglov villkoras
            med krav om ett visst antal parkeringsplatser, enligt parkeringsnormerna,
            begränsar fastighetsägarnas självbestämmande vid nybyggnation,
            leder till högre byggkostnader, tar stora utrymmen i anspråk och
            utgör samtidigt ett hinder på vägen mot ett hållbart samhälle.
          </p>
          <p xml:id="i-Gu5Mm81LRng8jFuacPWEwM">
            Kravet på parkeringsplatser, uttryckt genom parkeringsnormen,
            medför betydande kostnader vid nybyggnation. Kostnader som sedan
            i regel även drabbar dem som aldrig eller sällan nyttjar parkeringsplatserna.
            Statens väg- och transportforskningsinstitut (VTI) konstaterar
            i en rapport att kostnaden för att parkera är mer eller mindre
            medvetet subventionerad och fördelas i stor utsträckning på hyror,
            fastighetspriser, varupriser, löner etc. på ett icke-transparant
            sätt. De som parkerar bilen får därför sällan möjlighet att göra
            en avvägning mellan den egna nyttan av att parkera och den faktiska
            kostnaden för att tillhandahålla parkeringsplatsen. Efterfrågan
            på parkeringsplatser i städer är därför konstlat hög, i en samhällsekonomisk
            mening. (VTI: Parkering – politik, åtgärder och konsekvenser för
            stadstrafik, 2011.)
          </p>
          <p xml:id="i-Cwo5B33YUSm9Bof7Km9NXq">
            Hur stora kostnader som kravet på parkeringsplatser medför varierar
            naturligtvis beroende på bland annat markpriser och hur höga krav
            kommunen ställer. Klart är dock att kostnaderna är betydande.
            Enligt Malmö stads parkeringspolicy kostar den billigaste formen
            av parkering, markparkering, omkring 15 000 kr per parkeringsplats
            att bygga, vilket motsvarar en månadskostnad på 700 kr per p-plats.
            En plats i parkeringshus kostar 120 000 kr att bygga, motsvarade
            1 500–2 000 kr per månad. En garageplats kostar mellan 250 000
            kr och 450 000 kr per plats, beroende på antalet våningsplan i
            garaget, vilket motsvarar hela 2 500–4 500 kr per plats och månad.
            Om en parkering byggs i ett underjordiskt garage kan kostnaden
            för parkeringen utgöra hela 12 % av den totala byggkostnaden för
            en 3:a på 75 m 2 enligt Malmö stads beräkningar. Trots att parkeringsnormerna
            är kostnadsdrivande vid nybyggnation har frågan inte behandlats
            i den så kallade Byggkravsutredningen (SOU 2012:86).
          </p>
          <p xml:id="i-HJvRjBYukjY9FUr5gzFj6i">
            Att parkeringsnormerna sällan speglar den faktiska efterfrågan
            på parkeringsplatser är naturligt då normerna inte sätts på en
            fri marknad där tillgång och efterfrågan får styra utan genom
            politiska beslut som dessutom, som VTI konstaterar, skapar en
            konstlad hög efterfrågan. I exempelvis Stockholms innerstad har
            bilinnehavet stått oförändrat på 0,46 bil per lägenhet de senaste
            åren och i stora delar av Stockholm har det självfallet aldrig
            varit så att 100 procent av hushållen äger bil. Ändå har parkeringsnormen
            krävt att det ska byggas mer än dubbelt så många parkeringsplatser
            vid nybyggen, vilket påverkar individens val av färdmedel. Finns
            det gott om billiga, eller gratis, parkeringsplatser minskar det
            individens incitament att välja bort bilen till förmån för mer
            klimatsmarta alternativ som cykel eller kollektivtrafik visar
            VTI:s forskning.
          </p>
          <p xml:id="i-TPsXVYveg9TV9P2LtjGSzZ">
            Att överväga en begränsning av kommunernas möjlighet att kräva
            byggande av parkeringsplatser är centralt för att skapa en bättre
            fungerande parkeringsmarknad och är ett viktigt bidrag till möjligheten
            att bygga ett mer hållbart samhälle, ett samhälle där bilen inte
            nödvändigtvis är normen utan där möjligheterna att gå, cykla och
            resa kollektivt förbättras. Det kan knappast vara kommunens uppgift
            att bidra till ett fortsatt bilberoende. Att begränsa kommunernas
            möjlighet att tvinga fram parkeringsplatser vid nybyggnation skulle
            också bidra till lägre byggkostnader och därmed skapa förutsättningar
            för ett ökat bostadsbyggande.
          </p>
          <p xml:id="i-EjJ4XeLiSpygSFE9DFZDZo">
            Regeringen bör därför överväga att om möjligt se över parkeringsnormen
            och kommunernas detaljplanering vad avser parkeringsplatser.
          </p>
        </div>
        <div xml:id="i-YUJHk3e2sYDqbZP6M47QZq" type="signatureBlock">
          <list xml:id="i-DL2pK6urQTw15hCpg2JZoP">
            <item xml:id="i-FEdp6ccKRhf9dEjDuvddjT" type="signature">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
