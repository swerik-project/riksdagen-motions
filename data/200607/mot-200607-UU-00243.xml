<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00243">
  <teiHeader>
    <fileDesc>
      <titleStmt>
        <title>Västsahara</title>
        <author corresp="i-EgqHRHVoW5y9USDYuNoYuA">av Hillevi Larsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Västsahara</title>
          <idno type="rdwebb">GU02U243</idno>
          <rs type="number">U243</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U243/text</ref>
          <ref type="dokument_url_html">http://data.riksdagen.se/dokument/GU02U243</ref>
          <ref type="dokumentstatus_url_xml">http://data.riksdagen.se/dokumentstatus/GU02U243</ref>
          <ref type="doc">http://data.riksdagen.se/fil/6C289992-35E5-492F-9BA5-5178F1BE696C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3TBfp6ejhyNd7XgMMvdyWU" type="signed"/>
        <correspContext corresp="i-3TBfp6ejhyNd7XgMMvdyWU">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction type="referral" xml:id="i-5EnNcxwWjY4JEe1s27ShZJ">
          <date when="2006-11-07"/>
        </correspAction>
        <correspAction type="dismissal" xml:id="i-54V1aer33d6BXxDcKewtaX">
          <date when="2006-11-07"/>
        </correspAction>
        <correspAction type="numbering" xml:id="i-DLXPL1PW5qT1YX1PDT7sDN">
          <date when="2006-11-01"/>
        </correspAction>
        <correspAction type="submission" xml:id="i-K5iMTw2QBF3dTWRoXogo3">
          <date when="2006-10-31"/>
        </correspAction>
        <correspAction type="transfer" xml:id="i-AMpsruJgeCUGK2GjYtq4gh">
          <date when="2006-10-30"/>
        </correspAction>
        <correspAction type="assigned" xml:id="i-33SMTQ6eNEKfg6i5LEvsdZ"/>
        <correspContext corresp="i-33SMTQ6eNEKfg6i5LEvsdZ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VyBQEL3kcaFAsuBWX3bFT1">
            Förslag till riksdagsbeslut
          </head>
          <list style="ol">
            <item xml:id="i-FY81CTGoEgYzjAUHSU8CAu">
              Riksdagen tillkännager för regeringen som sin mening vad i motionen
              anförs om att Sverige bör erkänna både Västsahara som land och
              dess exilregering.
            </item>
            <item xml:id="i-F6hGpo2RRtKRwy1YK6cxWe">
              Riksdagen tillkännager för regeringen som sin mening vad i motionen
              anförs om att Västsahara bör få upprätta representation i Sverige,
              i samband med att Västsahara erkänns som stat.
            </item>
            <item xml:id="i-4J1SQtbfUTdZKpWUVCL4hj">
              Riksdagen tillkännager för regeringen som sin mening vad i motionen
              anförs om att Sverige bör vara drivande inom EU och FN för att
              ge det västsahariska folket självbestämmande.
            </item>
            <item xml:id="i-4pQwA15TVEptacDgXXeh4j">
              Riksdagen tillkännager för regeringen som sin mening vad i motionen
              anförs om att Sverige bör verka för att journalister och internationella
              observatörer snarast möjligt släpps in i Västsahara.
            </item>
            <item xml:id="i-TK74Af5ntrgnYhRsrAyW3f">
              Riksdagen tillkännager för regeringen som sin mening vad i motionen
              anförs om att den humanitära situationen i flyktinglägren måste
              förbättras genom ökade anslag till World Food-program och UNHCR.
            </item>
            <item xml:id="i-T7DZ926vrWXD1qqQW1HkU2">
              Riksdagen tillkännager för regeringen som sin mening vad i motionen
              anförs om att FN i samarbete med västsaharierna bör bestämma vilka
              som ska ha rösträtt i den planerade folkomröstningen om Västsaharas
              framtid.
            </item>
            <item xml:id="i-HpeAMqZWwQNvkvFsgbtVuh">
              Riksdagen tillkännager för regeringen som sin mening vad i motionen
              anförs om att Sverige bör stödja Västsahara genom att överväga
              att inrätta ett utbytesprogram för ungdomar.
            </item>
            <item xml:id="i-VMZFF6DbNYwdHLVckwZ38N">
              Riksdagen tillkännager för regeringen som sin mening vad i motionen
              anförs om att Marockos kränkningar av de mänskliga rättigheterna
              i de ockuperade delarna av Västsahara bör uppmärksammas och bekämpas.
            </item>
          </list>
        </div>
        <div type="motContent">
          <head type="h1" xml:id="i-Q2bYHLis7YogxufnCQ7SNc">
            Västsahara
          </head>
          <head type="h1" xml:id="i-8jxcc5vZ8cvUShcK6F58aB">
            Motivering
          </head>
          <p xml:id="i-RDd24XbHpMPDTMpQftXcCc">
            Västsahara är Afrikas sista koloni. Efter att tidigare ha lytt
            under spansk överhöghet blev Västsahara äntligen fritt 1975. Friheten
            varade dock bara några dagar innan grannlandet Marocko ryckte
            in med sina tungt beväpnade trupper och ockuperade landet. Huvuddelen
            av befolkningen drevs på flykt och bor alltsedan dess i flyktingläger
            i öknen i Algeriet. Förhållandena i lägren är svåra och det råder
            brist på vatten, mat och mediciner. De västsahariska flyktingarna
            är totalt beroende av internationell hjälp för sin överlevnad.
          </p>
          <p xml:id="i-Jh2fnb8Jb3eVy1CuwhuAw5">
            Inledningsvis försvarade sig västsaharierna mot sina ockupanter.
            Kampen leddes av Västsaharas befrielserörelse, Polisario Front.
            1991 övergick Polisario till fredlig kamp. Orsaken var att FN
            då gav västsaharierna nytt hopp genom att anta en positiv resolution
            om Västsahara. Innehållet gick ut på att en folkomröstning skulle
            hållas redan 1992 då västsaharierna själva skulle få avgöra sin
            framtid.
          </p>
          <p xml:id="i-JsGLY1TJY5pc1a9Vx9nysK">
            Sedan dess har Marocko, med stor framgång och stöd från bl.a.
            Frankrike, lyckats sabotera genomförandet av tio planerade folkomröstningar.
            Under tiden har Marocko ändrat befolkningssammansättningen i Västsahara.
            Bland annat har ca 10 000 västsaharier tvångsförflyttats till
            Marocko för att marockaniseras och tusentals andra har gripits
            och försvunnit. Jämsides med detta har marockanska bosättningar
            upprättats i Västsahara och tiotusentals marockanska soldater
            har placerats i området för att vakta de västsaharier som bor
            kvar i de ockuperade områdena.
          </p>
          <p xml:id="i-D3EoHCTL8Ztx568ka539Ts">
            Huvudsyftet med tvångsförflyttningarna av västsaharier och förflyttningarna
            av marockaner till Västsahara är att få en majoritet marockaner
            i Västsahara. Först då kan Marocko tillåta en folkomröstning.
            Då är nämligen utgången given och den marockanska överhögheten
            vinner. Med en majoritet västsaharier i området är utgången av
            omröstningen också given: västsaharierna kommer att välja självständighet
            framför ockupation.
          </p>
          <p xml:id="i-2ALoQ6qTTRKfkYVNDYqeqg">
            Den senaste FN-resolutionen kallad Baker-planen (som bygger på
            västsaharisk autonomi under marockansk överhöghet under fyra eller
            högst fem år, varefter en folkomröstning ska hållas) dödförklarades
            officiellt den 12 juni i år, knappt ett år efter dess tillblivelse.
          </p>
          <p xml:id="i-LNEnJubRKNe9MhVtAr1mDt">
            Marocko har gjort allt för att sabotera genomförandet av resolutionen,
            till stor del understött av Frankrike. Till slut gav FN:s sändebud
            James Baker upp.
          </p>
          <p xml:id="i-Qiro3AkYWLSP3pqRdeEejg">
            Alla andra länder i FN, inklusive USA och Storbritannien, har
            hela tiden stött resolutionen. Men stormakternas ställningstagande
            har aldrig handlat om ädelmod utan om ekonomiska intressen. Risken
            för en ny blodig Palestinakonflikt äventyrar exploateringen av
            områdets rika naturtillgångar bl.a. fosfat, olja och rika fisketillgångar.
            Förhandlingar med Marocko har redan inletts om prospektering av
            Västsaharas naturtillgångar, över huvudet på det västsahariska
            folket. Stormakternas stöd visade sig heller inte räcka för att
            stå emot Frankrike och Marocko.
          </p>
          <p xml:id="i-DdQ3iDoTxUgDRK8c3FRJP2">
            Det är nu av yttersta vikt att Sverige intar en drivande roll
            i både EU och FN och kräver att FN:s tidigare antagna resolutioner
            i frågan snarast genomförs, i synnerhet gäller det den utlovade
            folkomröstningen. Kampen bör även gälla den humanitära situationen
            i Algeriets flyktingläger, som förvärras hela tiden. Det ekonomiska
            stödet från Europa har minskat under senare år, med påtagliga
            negativa effekter i form av mat- och medicinbrist i lägren. Detsamma
            gäller FN:s stöd.
          </p>
          <p xml:id="i-FMEYn5dzdKPwUXo8Cv288E">
            Västsahariernas tålamod är inte oändligt. Om omvärlden ställer
            sig kallsinnig till de rättmätiga kraven finns en överhängande
            risk att striderna åter blossar upp.
          </p>
          <p xml:id="i-T5sUTqvQfwvJf35zpshAoP">
            Sverige bör i detta sammanhang arbeta förebyggande i stället
            för att vänta tills katastrofen är ett faktum.
          </p>
          <p xml:id="i-H64RzbmcNqgq2QviDmjYzw">
            Det finns också all anledning att verka för att journalister
            och internationella observatörer snarast släpps in i Västsahara
            i enlighet med tidigare FNresolution. Detta kommer att synliggöra
            marockanernas förtryck mot västsaharierna och skapa en opinion
            till stöd för Västsaharas frigörelse. Särskilt Marockos kränkningar
            av västsahariernas mänskliga rättigheter i de ockuperade delarna
            bör uppmärksammas. Det är kränkningar som för övrigt, men inte
            i lika stor utsträckning, även drabbar Marockos egna medborgare
            eftersom Marocko är att betrakta som en diktatur.
          </p>
          <p xml:id="i-WqjJMFgX1ivD8XVuLtzoZv">
            Det är nu också dags att Sverige ansluter sig till de 76 länder
            som erkänt Västsahara som ett land, senast Sydafrika. Sverige
            skulle därmed som första land i Europa ge ett erkännande åt västsahariernas
            fredliga kamp för att återfå det land som stals från dem av Marocko
            för 30 år sedan. Genom att inte erkänna Västsahara legitimerar
            man Marockos orättmätiga krav på att räkna Västsahara som en del
            av Marocko. FN:s resolutioner har gång på gång slagit fast att
            ockupationen bryter mot internationell rätt och folkrätten.
          </p>
          <p xml:id="i-K2w8m6nbmcxk13RyU3ES7Y">
            I anslutning till att Sverige erkänner Västsahara och dess exilregering
            bör Västsahara ges rätten till en västsaharisk representation
            i Sverige. Trots att Marocko är en diktatur och ockupationsmakt
            har de inte bara en representation i Sverige utan t.o.m. en ambassad.
            Givetvis bör landet de ockuperar, Västsahara, ges minst samma
            rätt!
          </p>
          <p xml:id="i-Jq5eD9HAyPtvJLmf7i73pd">
            Avslutningsvis bör Sverige utöka sina relationer med Västsahara.
            Ett viktigt symboliskt steg vore att starta ett ungdomsutbyte
            mellan Sverige och Västsahara. Idén går ut på att några svenska
            ungdomar varje år reser och besöker Västsaharas flyktingläger,
            som är de mest välorganiserade flyktinglägren i världen. Samtidigt
            bör vi varje år ta emot några västsahariska studenter för att
            studera en tid i Sverige. Detta vore ett symboliskt viktigt samarbete
            för våra respektive länder samtidigt som det varje år ger ungdomar
            nya perspektiv och kontaktytor.
          </p>
        </div>
        <div type="motSignatures">
          <list>
            <item xml:id="i-Fk4kGG5FhYYg8qnDVHToLc" who="i-EgqHRHVoW5y9USDYuNoYuA">
              Hillevi Larsson (s)
            </item>
          </list>
        </div>
      </div>
    </body>
  </text>
</TEI>
