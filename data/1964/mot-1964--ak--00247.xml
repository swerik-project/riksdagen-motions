<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00247">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__247/mot_1964__ak__247-001.pdf"/>
      <fw xml:id="i-LY4Xdnwrc4YCj1bLE6BZKa">
        8 Motioner i Andra kammaren, nr 247 år 1964
      </fw>
      <div xml:id="i-TNoYZByNGpvKLwHUURu8YU" type="motHeader">
        <div xml:id="i-SuoBbsEgDBnCib8g7L2qfn" type="motTitle"/>
        <div xml:id="i-Ko93cXTG3dk58sqtUVFaVi" type="motSubmissionInfo"/>
      </div>
      <div xml:id="i-WcYXotuxdEL7Yidxy1SJiU" type="motBody">
        <div xml:id="i-JyJy2431pwf9wBmF3ovnd8">
          <p xml:id="i-55a8EikFYVG8Cbr8CJHuRS">
            Nr 247
          </p>
          <p xml:id="i-9j7XoEXoFRzqgrnghETNXJ">
            Av herr Heckscher m. fl., om en successiv avveckling av dubbel-
            beskattningen å aktiebolag och ekonomiska föreningar.
          </p>
          <p xml:id="i-CrgFE6vqRZgLtXtZqHrhw4">
            (Lika lydande med motion nr 207 i Första kammaren)
          </p>
          <p xml:id="i-XkrUYLyXgWXSZRsxZsEQSW">
            Familjeföretag eller egenföretag är gemensamma gängse benämningar
            på olika typer av företag (industri, hantverk, serviceföretag,
            handel, jordbruk och fiske m. m.), vilka trots skillnader i uppbyggnad
            och verksamhet har följande mycket väsentliga gemensamma egenskaper:
            1) De ägs av en eller ett begränsat antal personer, som svarar
            för kapi- talets anskaffning och bibehållande. 2) En eller flera
            av dessa personer deltar vanligtvis aktivt i företagets skötsel.
          </p>
          <p xml:id="i-GLkdrHb6FEkg1bR5EroJNg">
            Genom att familjeföretagaren är både företagsledare och i betydande
            ut- sträckning riskbärare och kapitalbildare, dras här en klar
            och naturlig gränslinje gentemot övrig företagsamhet. Den omständigheten
            att familjeföretagens ledare även är riskbärare och kapitalbildare
            innebär generellt betydande fördelar, inte minst på grund av den
            anpassningsbarhet som följer av detta förhållande. Företagsledarens
            egenintresse av att företaget konsolideras garanterar ett minimum
            av ka- pitalutflöde från företaget. Hans stundom vidsträckta bestämmanderätt
            över företaget medför en smidighet och en anpassning i förhållande
            till olika marknadsvillkor som någon annan form av företag knappast
            kan visa motsvarighet till. Ett betydande antal människor är för
            sin försörjning intimt beroende av de många egenföretagen, inte
            blott företagsledarna själva och deras famil- jer utan även ett
            mycket stort antal anställda och deras familjer. Man torde kunna
            räkna med att antalet egenföretag uppgår till åtminstone 250 000,
            varav majoriteten i avseende på antalet anställda räknas till
            mindre och me- delstora företag. En uppfattning om antalet anställda
            i denna kategori av företag torde man kunna få på grundval av
            uppgifter i 1951 års företagsräk- ning, av vilken framgår att
            det vid tiden för denna fanns ca 260 000 företag med mindre än
            50 anställda och att dessa tillsamans hade över en miljon anställda.
            Dessa siffror torde helt allmänt ge ett i detta sammanhang till-
            räckligt precist uttryck för den omfattande roll som egenföretagen
            spelar i den svenska folkförsörjningen. Beräknar man att varje
            anställd försörjer
          </p>
          <pb facs="riksdagen-motions-pdf/data/1964/mot_1964__ak__247/mot_1964__ak__247-002.pdf"/>
          <fw xml:id="i-6ZBHcm63MowUeQYwm53eEu">
            Motioner i Andra kammaren, nr 247 år 1964 9
          </fw>
          <p xml:id="i-VnqVrvcg6B7up7FPWrFX2E">
            ytterligare två familjemedlemmar, betyder detta att omkring tre
            miljoner människor har sin ekonomiska bärgning i egenföretagen.
            En väsentlig styrkefaktor i ett företag utgöres av det riskbärande
            kapi- talet. Ju större detta är, desto större blir i princip företagets
            möjligheter till anpassning och expansion. Speciellt gäller detta
            egenföretagen, där disposi- tioner av det egna driftkapitalet
            kan ske med betydande snabbhet. Därtill kommer att finansieringssystemet
            grundas på den förutsättningen att det råder ett visst förhållande
            mellan eget och främmande kapital i ett företags finansiering.
            Det främmande kapitalet utgöres av långfristiga krediter som kräver
            säkerheter. Ett företag med god självfinansieringsförmåga, d.v.s.
            god förmåga att skapa ett riskvilligt eget kapital, ökar också
            därigenom sina möjligheter att erhålla behövliga långfristiga
            krediter. Så länge det svenska näringslivets finansiering och
            därmed dess konkur- renskraft och expansionsförmåga förutsätter
            förekomsten av riskvilligt ka- pital, måste den ekonomiska politiken
            vara inriktad på att ge företagen goda möjligheter att erhålla
            sådant kapital. Under det svenska näringslivets upp- byggnadsskede
            tillfördes riskkapitalet genom insatser från enskilda, aktie-
            vägen eller genom att enskilda kapitalägare grundade företag huvudsak-
            ligen på basis av sitt eget kapital. Möjligheterna att erhålla
            enskildas tillskott till det riskvilliga kapitalet är för närvarande
            otillfredsställande. Delvis beror detta på att kraven på det riskvilliga
            kapitalets storlek har växt betydligt på grund av den tek- niska
            utvecklingen och utvecklingen på konkurrensens område, vilka om-
            ständigheter ökat behovet av riskkapital framför allt vid nyetablering.
            Men den allra viktigaste orsaken till den riskkapitalets kris
            som råder för när- varande står att finna i den diskriminering
            av det enskilda riskkapitalet som tar sig utryck i olika beskattningsåtgärder.
            För den företagsledare som ensam är kapitalbildare och riskbärare
            inverkar gällande arvs- och för- mögenhetsbeskattning och den
            höga progressiva inkomstbeskattningen oför- månligt. I företag
            där flera tillskjutit riskkapitalet eller kan tänkas till- skjuta
            riskkapital inverkar gällande bestämmelser om dubbelbeskattning
            av företagsvinst och den progressiva inkomstbeskattningen till
            stor nackdel för riskkapitalets utveckling. Helt allmänt gäller
            för övrigt att möjligheterna att bygga upp ett riskvilligt kapital
            genom självfinansiering, d.v.s. genom avsättning inom företaget
            av vinstmedel m. m., sedan länge är klart otillräck- liga, vilket
            under 1963 visat sig i kraftigt stegrade näringslivsanspråk på
            kreditmarknaden. Detta gäller det stora flertalet företag men
            sannolikt framför allt mindre och medelstora. De allt större svårigheterna
            att finna tillräckligt riskvilligt kapital har sin givna betydelse
            med avseende på den framtida utvecklingen för stora grup- per
            av företag inom det svenska näringslivet. Den ökande konkurrensen
            och de krav på ekonomisk välståndsutveckling som ställs fordrar
            omfat- tande investeringar och kostnader för rationalisering av
            administration,
          </p>
          <pb facs="riksdagen-motions-pdf/data/1964/mot_1964__ak__247/mot_1964__ak__247-003.pdf"/>
          <fw xml:id="i-kUc3EeNvHvnMn71ALH9YJ">
            10 Motioner i Andra kammaren, nr 247 år 1964
          </fw>
          <p xml:id="i-N7TmHEckd7GecytCCKJS24">
            produktion och distribution. Allt detta kräver betydande kapital.
            Finan- sieringen kan givetvis ske med upplånat kapital — genom
            obligationslån, vanlig upplåning i bank m.m. — men eftersom man
            alltid måste räkna med att investeringar och rationaliseringar
            är förknippade med ett visst riskta- gande, kan en finansiering
            av dessa åtgärder med säkerhetskrävande låne- kapital te sig mindre
            tilltalande. Härav kan följa avsaktning och stagnation i den ekonomiska
            utvecklingen. För övrigt måste man hålla i minnet att möjligheterna
            till upplåning direkt sammanhänger med förefintligheten av riskvilligt
            kapital. Från vårt håll har tidigare i olika sammanhang framförts
            förslag till åtgärder som effektivt skulle bidra till en mobilisering
            av riskvilligt kapital. Vi syftar då framför allt på följande
            förslag: 1) Rätt till avsättning i självfinansieringsfond 2) Avsättning
            till pensionsfond 3) Avskrivning på återanskaffningsvärdet då
            det gäller maskiner 4) Gynnsammare värdeminskningsavdrag i fråga
            om byggnad 3) Gynnsammare regler vid varulagervärderingen 6) Avskaffande
            av dubbelbeskattningen 7) Avdragsrätt för avsättning till familjeföretagens
            egen pension 8) En effektiv resultatutjämning 9) Lägre arvsskatt
            10) Gynnsammare regler för förmögenhetsbeskattningen 11) Avskrivningsunderlaget
            beträffande skogsvägar 12) Planenlig avskrivning å maskiner i
            jordbruket (kontantprincipen)
          </p>
          <p xml:id="i-8o5Kj1p95wjvRS4gsgvWpf">
            Rätt till avdrag vid beskattningen för avsättning till självfinansieringsfond
          </p>
          <p xml:id="i-DdyFNJb2yJF51h7o4asTZZ">
            Särskilt företag som drives av fysiska personer under enskild
            firma har genom beskattningsreglerna otillräckligt utrymme för
            självfinansiering. Så- dana företag har inte samma möjligheter
            som aktiebolag och ekonomiska föreningar till skattefri fondering.
            De saknar rätt att vid beräkning av netto- intäkt av rörelsen
            enligt kommunalskattelagen och förordningen om statlig inkomst-
            och förmögenhetsskatt åtnjuta avdrag för avsättning till investe-
            ringsfond. De har inte heller rätt till avdrag för avsättning
            till pensions- stiftelse med bibehållande av medlen i rörelsen.
            Ofta har dylika företag till följd av bristande tillgång på rörelsekapital
            en blygsam lagerhållning och kan därför inte tillgodogöra sig
            möjligheterna att genom nedskrivning av lagervärden avsätta dolda
            reserver. Utrustningen med maskiner och inven- tarier ger också
            otillräcklig utgångspunkt för självfinansiering genom av- skrivning.
            En lämplig utväg att underlätta självfinansieringen och kapitalbildningen
            i den här berörda företagarkategorien skulle vara införandet av
            bestämmel- ser som medger avdrag vid inkomsttaxeringen för avsättning
            till självfi- nansieringsfond som öppet redovisas i bokföringen.
            En förutsättning är då givetvis att bokföringsmässiga grunder
            tillämpas. Sådant avdrag skulle för-
          </p>
          <pb facs="riksdagen-motions-pdf/data/1964/mot_1964__ak__247/mot_1964__ak__247-004.pdf"/>
          <fw xml:id="i-4uMNPRqzaAi7RVPQdRV2j3">
            Motioner i Andra kammaren, nr 247 år 1964 11
          </fw>
          <p xml:id="i-99MiAu96CxqHicbqYdz1aR">
            slagsvis årligen kunna ske med upp till 10 Z av årsvinsten och
            upp till 5 000 kr. per år, varjämte fondens totala storlek kunde
            maximeras till ex- empelvis 50 000 kr. En tidsbegränsning av 10
            år torde böra föreskrivas för fondavsättnings återförande till
            beskattning, varvid reglerna för ackumule- rad inkomst torde böra
            tillämpas.
          </p>
          <p xml:id="i-7PZVERMvnfTdQHbHSGrwhd">
            Rätt till avdrag vid beskattningen för avsättning till egen pensionsfond
          </p>
          <p xml:id="i-Q8nNVjRiNgyJ8nFTh1SgHj">
            Enligt vår mening bör genomföras en rätt för arbetsgivare att
            till egen pensionsfond göra avsättningar upp till visst maximibelopp
            för år. Maxi- mum bör vara en mot pensionsförpliktelserna svarande
            genomsnittlig verk- lig årskostnad enligt försäkringsmatematiska
            beräkningar och avsättningen under året kunna uppgå till skillnaden
            mellan detta maximibelopp och de avgifter arbetsgivaren under
            året har att inbetala för pensionering av sina anställda. Om denna
            rätt icke utnyttjas under visst år, bör den få ackumu- leras och
            tillgodogöras under senare år. Bakgrunden till den föreslagna
            åtgärden är följande. ATP-systemet byg- ger på fördelningsprincipen,
            vilket leder till i början låga men efter hand stigande avgiftsinbetalningar
            under pensionssystemets uppbyggnadstid. Under denna period växer
            pensionsförmånen. För arbetsgivarens del är emellertid pensionsförpliktelsen
            given redan i och med att systemet trätt i kraft. Det förhållandet
            att pensionsavgifterna periodiseras på visst sätt, som i ATP-systemet,
            har därvid ingen betydelse. Genom förpliktelsen upp- kommer för
            arbetsgivaren en faktisk skuld, som endast delvis likvideras under
            pensionssystemets uppbyggnadsperiod. Eftersom principen för bok-
            föringslagen är att en rörelseidkare eller ett företag inte får
            framställa sin ställning såsom starkare än den verkligen är, skulle
            det vara i överens- stämmelse med god köpmannased att pensionsförpliktelsen
            registrerades såsom skuld i företagets bokföring. En bestämmelse
            i sådan riktning skulle emellertid otvivelaktigt erbjuda övergångssvårigheter
            beträffande vinstre- dovisningen. En rätt att successivt bygga
            upp en egen fond skulle innebära en lämplig övergångsform. Det
            är en självklar sak att all avsättning till egen pensionsfond
            enligt vårt förslag upp till angivet tak bör vara avdragsgill.
            Å andra sidan bör ianspråkstagande av pensionsfond för inbetalning
            till ATP-fond betraktas såsom intäkt i rörelsen.
          </p>
          <p xml:id="i-7S2nMxBLDxEHLxMZWZjHSw">
            Rätt till skattemässig avskrivning efter återanskaffningsvärdet
            beträffande maskiner och inventarier
          </p>
          <p xml:id="i-8mcSLSnsiVZA6bqQn94cNi">
            Möjligheterna till ökad självfinansiering skulle uppenbarligen
            förbättras om rätt till avskrivning efter återanskaffningsvärdet
            infördes i fråga om maskiner och inventarier. Det förhållandet
            att avskrivning nu skall göras
          </p>
          <pb facs="riksdagen-motions-pdf/data/1964/mot_1964__ak__247/mot_1964__ak__247-005.pdf"/>
          <fw xml:id="i-St5vsD16jCeESZe4GY2Ezx">
            12 Motioner i Andra kammaren, nr 247 år 1964
          </fw>
          <p xml:id="i-ECcnKVDVJUpKgD8DGaMSfU">
            på grundval av anskaffningsvärdet medför i tider med fallande
            penning- värde att det sammanlagda beloppet gjorda avskrivningar
            för en maskin eller ett inventarium inte kommer att svara mot
            kostnaden för att anskaffa en likvärdig maskin eller ett likvärdigt
            inventarium. Härigenom sker en förtäring genom beskattningen av
            det i företaget arbetande kapitalet. Vid den tid då den fria avskrivningen
            var tillåten hade angivna förhål- lande icke så stor betydelse
            för de skattskyldiga som kunde utnyttja rätten till fri avskrivning,
            eftersom det i företaget arbetande kapitalet till den del det
            avsåg maskiner och inventarier genom avskrivningsrätten kunde
            hållas intakt. Läget har emellertid nu blivit ett annat och mer
            oförmånligt. Att avskrivning på återanskaffningsvärdet även av
            statsmakterna ansetts vara en riktig princip illustreras därav
            att sådan avskrivning sedan länge tillämpats vid postverket, televerket
            och statens järnvägar samt under se- nare år jämväl i fråga om
            vattenbyggnadsverkets förrådsfond. Rätt till avskrivning på återanskaffningsvärdet
            skulle kunna förverkligas om man tillgriper ett förenklat schablonförfarande.
            I stället för att i efter- hand beräkna den slutliga stegringen
            av anskaffningskostnaden för en viss maskin eller en viss grupp
            maskiner eller andra inventarier torde man kunna nöja sig med
            att utgå från en schablonmässigt beräknad förändring i prisnivån.
            Erfarenheten ger vid handen att priserna under en maskins eller
            ett inventariums ekonomiska varaktighetstid genomsnittligt sett
            stiger med 20 å 25 7. Med hänsyn härtill skulle rätt till avskrivning
            å 120 Z av den ursprungliga anskaffningskostnaden ge ett i stort
            sett tillfredsställande re- sultat.
          </p>
          <p xml:id="i-KgNtLfaMenUvQd5eosfZQV">
            Gynnsammare regler vid värderingen av varulager vid beskattningen.
          </p>
          <p xml:id="i-UBd3omkQNXxvdfUE5ydfPz">
            Vid bedömandet av vilka regler som bör gälla vid inkomsttaxeringen
            måste särskilt beaktas varulagrets ekonomiska karaktär för handels-
            och produktionsföretag. Sådana företag är tvungna att hålla sig
            med ett visst lager för att över huvud taget kunna bedriva sin
            verksamhet. De kan inte lösgöra det i lagret investerade kapitalet,
            utan detta är lika hårt bundet som kapital investerat i anläggningstillgångar.
            En uppskrivning av varulagret leder till blott en skenbart högre
            vinst. Företaget visar icke en emot denna skenbara vinst svarande
            ökad avkastning. Uppskrivningen träffar med andra ord företagets
            arbetande kapital oberoende av om företaget i övrigt visar vinst
            eller förlust. Den uppskrivning av varulagervärdena som framtvingades
            för tre år se- dan begränsade företagens arbetande kapital. Uppskrivningen
            träffade myc- ket ojämnt och utan hänsyn till det enskilda företagets
            konkurrensläge. Inte minst drabbades den mindre och medelstora
            företagsamheten, som för när- varande arbetar under mycket besvärande
            villkor då det gäller anskaff- ningen av riskvilligt kapital.
            Mot den bakgrunden talar såväl principiella som
          </p>
          <pb facs="riksdagen-motions-pdf/data/1964/mot_1964__ak__247/mot_1964__ak__247-006.pdf"/>
          <fw xml:id="i-U84R4gAP94Rput9y6cwikU">
            Motioner i Andra kammaren, nr 247 år 1964 13
          </fw>
          <p xml:id="i-61ZmWzqaxNTkaczsgh853q">
            praktiska skäl enligt vår uppfattning för en återgång till de
            varulagervär- desbestämmelser som gällde vid 1960 års taxering.
          </p>
          <p xml:id="i-VC26oa5dpa1RzQTP1bRjFy">
            Gynnsammare avdragsregler i fråga om byggnad i rörelse
          </p>
          <p xml:id="i-9DN2Tu2pBKPamf31eUT8Dp">
            I princip får avdrag för byggnad i rörelse ske endast i form
            av årliga värdeminskningsavdrag. Storleken av procentsatserna
            för beräkningen av avdraget varierar. I fråga om fabriksbyggnader
            torde merendels medges av- drag med 2 å 3 Z av anskaffningsvärdet.
            Efter särskild utredning kan nå- got högre avdrag medges. Det
            görs ofta gällande att den svenska skattelagstiftningen har synner-
            ligen generösa regler för värdeminskningsavdrag i förhållande
            till vad som gällt i utlandet. I fråga om byggnad som användes
            i rörelse är förhållandena emellertid det direkt motsatta. Man
            torde knappast finna så restriktiva be- stämmelser om värdeminskningsavdraget
            i något annat land. I t. ex. Dan- mark får man under de fyra första
            åren avdrag för inte mindre än sam- manlagt 50 Z av anskaffningsvärdet,
            varefter återstoden får avdras under loppet av 20 år. även Norge
            och Finland har väsentligt generösare bestäm- melser än som gäller
            hos oss. Kännetecknande för många länder är att bygg- nad i rörelse
            anses undergå en förhållandevis större värdeminskning under de
            första åren, och avskrivningsreglerna är i allmänhet utarbetade
            från denna utgångspunkt. Man utgår vid avskrivningsrättens utformning
            från en byggnads ekonomiska livslängd och icke från dess tekniska
            livslängd. En rätt till avskrivning som grundar sig på dessa riktlinjer
            skulle otvivelak- tigt bidra till att förbättra företagens möjligheter
            till konsolidering och uppbyggnad av ett riskvilligt kapital.
          </p>
          <p xml:id="i-x8U1mFR49ZApbR5Q1hJGn">
            Successiv avveckling av dubbelbeskattningen för aktiebolag
          </p>
          <p xml:id="i-QXr89y6J78ar8jLvp5U3DL">
            Svenska aktiebolag är i fråga om inkomst föremål för dubbelbeskattning,
            i det att deras vinster först beskattas inom företaget och därefter,
            i den mån återstående vinst utdelas, på nytt beskattas hos den
            som lyfter utdel- ningen. Detta motverkar företagens villighet
            att genom nya emissioner an- skaffa nytt riskvilligt kapital.
            I vissa länder, t.ex. England, medges av- dragsrätt för utdelad
            vinst. På andra håll, t.ex. i Västtyskland, har man en låg skattesats
            beträffande utdelad vinst mot en skattesats på fonderad vinst
            som något överstiger den svenska. Det främsta skälet för differentiering
            där sådan företagits har varit önskemålen att öka tillflödet särskilt
            av lång- siktigt sparande till kapitalmarknaden samtidigt som
            man har velat erhålla en spridning av de riskvilliga kapitalinsatserna.
            I Sverige förekommer blott en tillfällig och mycket begränsad
            rätt till avdrag för utdelad vinst. Dubbelbeskattningen utgör
            ett markant inslag i diskrimineringen av risk- kapitalet. Den
            ställer mycket höga krav på avkastning i de företag som för
          </p>
          <pb facs="riksdagen-motions-pdf/data/1964/mot_1964__ak__247/mot_1964__ak__247-007.pdf"/>
          <fw xml:id="i-RTeLW9rRArd7hwNaJT6gDi">
            14 Motioner i Andra kammaren, nr 247 år 1964
          </fw>
          <p xml:id="i-MKbZCZpXoVK9q4mHNwEA2v">
            sin kapitalförsörjning är tvungna att gå ut på aktiemarknaden.
            Beskatt- ningen motverkar alltså nyföretagsamheten och rörligheten
            i det ekono- miska livet. Nackdelarna av denna dyra kapitalförsörjningsform
            visar sig i allt flera företags växande benägenhet att skaffa
            sig kapital genom oblig- tionsemissioner, vilket är möjligt i
            dagens stärkta kreditsituation. Förde- len från företagsekonomisk
            synpunkt med att låna medel är ju att ränte- utbetalningarna i
            motsats till aktieutdelningen är avdragsgilla vid beskatt- ningen.
            Men de långa lånen representerar icke det riskvilliga kapitalet,
            och en fortsatt utveckling efter denna linje kommer med all sannolikhet
            att med- föra en utpräglat mindre vilja till risktagande och därmed
            avtagande rörlig- het och smidighet. En lättnad i beskattningen
            på utdelade vinster är därför ytterligt angelägen. Starka skäl
            talar för att aktiebolagen endast skall be- tala skatt för den
            vinst som inte utdelas. En planmässigt genomförd suc- cessiv minskning
            av skatten på den utdelade vinsten torde vara en lämplig väg att
            gå för att nå målet. Det absolut övervägande antalet av vårt lands
            aktiebolag utgöres av egen- företagen eller de s. k. familjeföretagen.
            Det kan antas att en successiv av- veckling av dubbelbeskattningen
            på aktiebolagens vinst till en början inte får någon inverkan
            eller någon praktisk betydelse för andra aktiebolag än dem som
            tidigare haft möjlighet att utdela. För egenföretagen har i regel
            på grund av dubbelbeskattningen utdelning på aktiekapitalet varit
            alltför be- tungande, varför det sällan förekommer. Detta har
            i sin tur medfört ett svagt intresse för placering av riskvilliga
            medel i dessa familjebolag eller egenföretag. Denna företagstyp
            har ingen direkt emissionsmarknad att vända sig till för närvarande.
            Därmed uteblir också möjligheten till lättnad i kapitalanskaffningsproblemet
            till dess att dubbelbeskattningen helt eller i det närmaste avskaffats.
            En lösning på det föreliggande problemet är att under en övergångstid
            göra aktieutdelning upp till en viss procent avdragsgill vid beskattningen.
            Förslaget innebär ett speciellt hänsynstagande till kapitalhållningsproble-
            men för de företag som inte har någon direkt kapitalmarknad att
            lita till. En reform i denna riktning skulle få till resultat
            bl. a. ett vidgat intresse att satsa riskvilligt kapital i denna
            typ av företag. Därmed tillfredsställes även önskemålet att främja
            ett mera utbrett ägande av riskvilligt kapital.
          </p>
          <p xml:id="i-Cr8j8qskPz3NkiQmEHggBD">
            Rätt till avdrag vid beskattningen för avsättning inom familjebolag
            till del- ägares pension.
          </p>
          <p xml:id="i-34vFFBWNG5TyfjonUJSRXx">
            För aktiebolag föreligger rätt att lägga upp särskilda pensionskonton
            för de i bolaget anställda och att skattefritt avsätta medel däri.
            När det är fråga om familjebolag, egenföretag, görs emellertid
            undantag för sådan anställd som har ett väsentligt inflytande
            över bolaget på grund av delägar- skap. Ingenting hindrar för
            närvarande att bolaget sedan vederbörande hu- vuddelägare avgått
            från sin tjänst tar fonden i anspråk för att ge honom
          </p>
          <pb facs="riksdagen-motions-pdf/data/1964/mot_1964__ak__247/mot_1964__ak__247-008.pdf"/>
          <fw xml:id="i-34EPY6vYdRsJ9zfr7xtRgY">
            Motioner i Andra kammaren, nr 247 år 1964 15
          </fw>
          <p xml:id="i-TJXyf4mKBmmXqbF72mUvaU">
            pension. Att i förväg avsätta medel härför och få åtnjuta avdrag
            för avsätt- ningen är emellertid icke tillåtet. När det är fråga
            om ATP har bolaget skyl- dighet att betala in premier även för
            huvuddelägare som t.ex. är verkstäl- lande direktör. Det vore
            då rimligt att avsättningar finge göras även om bolaget ville
            ordna tilläggspensionering. Att märka är att andra företag än
            familjebolag har sådan rätt beträffande alla i företaget anställda.
            Undantaget beträffande delägare motiverades på sin tid med de
            möjlig- heter till missbruk som ansågs föreligga i familjebolagen.
            Denna motive- ring är icke godtagbar. Det förhållandet att pensionsstiftelser
            står under allmän tillsyn tillsammans med de bestämmelser i övrigt
            som gäller för pensionsstiftelse utgör en fullt tillräcklig garanti
            mot missbruk.
          </p>
          <p xml:id="i-JPZRJEuAnp71YFTGKGHuky">
            Vidgade möjligheter till resultatutjämning vid beskattningen
          </p>
          <p xml:id="i-Ss3aqxr45SZav4xNBrQvHX">
            Resultatutjämningens princip vid beskattningen har, i varje fall
            delvis, godtagits genom beslut av 1962 års riksdag. Den som under
            något år haft förlust på sin verksamhet får nu dra av denna förlust
            från vinst som upp- kommer under något eller några av de sex följande
            åren. De gällande be- stämmelserna är emellertid otillräckliga.
            För att skapa full rättvisa krävs en allmän resultatutjämning
            och icke enbart en förlustutjämning. För främst egna företagare
            uppstår ofta situationer då ett för högt inkomstbelopp upp- tages
            till beskattning eller då inkomsten beskattas hårdare än om den
            in- flutit jämnare under de olika åren. Det är ett rättvisekrav
            att man söker finna utvägar att bringa beskattningen i bättre
            överensstämmelse med skat- teförmågan. Införandet av en allmän
            resultatutjämning innebär ökade möj- ligheter för företag att
            konsolidera sin ekonomi och att genom riskkapita- lets tillväxt
            öka sin förmåga till smidig anpassning. För företagare inom skogsbruk
            finns nu en möjlighet till resultatutjäm- ning genom rätten att
            avsätta till skogskonto. Motsvarande möjlighet bör öppnas för
            den i jordbruk verksamme.
          </p>
          <p xml:id="i-7C57suQp23M5PcDtJMrkGF">
            Gynnsammare förmögenhets- och arvsbeskattning
          </p>
          <p xml:id="i-CGXPWARK9fxCEsc1zFvTka">
            De svårigheter förmögenhetsbeskattningen bereder kapitalbildningen
            är icke tillräckligt beaktade. Förmögenhetsskatten är så utformad
            att den till- sammans med inkomstskatten i vissa lägen tar mer
            än 100 Z av den av- kastning ett nysparande tillför ägaren. Detta
            gäller trots den s. k. 80-procent- regeln. Förmögenhetsskatterna
            liksom dödsfallsskatterna innebär att före- tagarnas redskap d.v.s.
            inventarier, fabriksbyggnader, varulager, kontorsut- rustning
            etc. extrabeskattas. Sverige torde ha bland de högsta förmögenhets-
            skatterna i världen, och samma kan sägas om våra dödsfallsskatter.
            Det är av största vikt för egenföretagens verksamhet och därmed
            också för lan- dets ekonomiska liv, att förmögenhets- och arvshbeskattningens
            verkningar utredes.
          </p>
          <pb facs="riksdagen-motions-pdf/data/1964/mot_1964__ak__247/mot_1964__ak__247-009.pdf"/>
          <fw xml:id="i-EYGF82xEJpMEVPPfpoi9Si">
            16 Motioner i Andra kammaren, nr 247 år 1964
          </fw>
          <p xml:id="i-9rNKY73p4pJjyAN2mwH9We">
            Nu gällande regler om skattepliktsgränsen i fråga om förmögenhetsskat-
            ten fastställdes vid 1957 års riksdag. Då genomfördes en höjning
            av det skattefria bottenbeloppet till 80 000 kronor. Sedan år
            1957 har penningvär- deförsämringen fortskridit. Denna har medfört
            en automatisk skärpning av förmögenhetsskatten. Tillgångar vilka
            tidigare låg under skattepliktsgrän- sen har numera kommit upp
            i ett sådant nominellt värde att de drabbas av skatten. Progressiviteten
            i skalorna har dessutom fått en hårdare verkan. Särskilt kännbar
            har utvecklingen blivit för mindre företagare — bl. a. jord- brukare
            — vilkas förmögenhet till väsentlig del består av fastighet, lager
            och maskiner. Kapitalet är i detta fall ett arbetsredskap. Det
            är angeläget att det skattefria bottenbeloppet liksom skiktgränserna
            därutöver justeras under beaktande av den fortskridande penningvärdeför-
            sämringen men även med hänsyn till önskvärdheten av att egenföretagens
            förmåga att vidmakthålla och ytterligare förstärka sitt riskvilliga,
            arbetande kapital ökas. I detta sammanhang aktualiseras också
            frågan om avdragsrätt för för- mögenhetsskatten vid inkomstbeskattningen.
            Förmögenhetsskatten beräk- nas visserligen i förhållande till
            förmögenhetens storlek men är dock avsedd att träffa förmögenhetens
            avkastning, som sägs ha större skattekraft än annan inkomst. Kommunalskatten
            är avdragsgill, därför att den inte över- allt är av samma storlek.
            Förmögenhetsskatten drabbar än mer ojämnt i förhållande till avkastningen.
            I motsats till kommunalskatten är den vidare progressiv, och därför
            kan skälen för avdragsgillhet i fråga om förmögen- hetsskatten
            sägas vara än starkare än i fråga om kommunalskatten. De höga
            arvsskatterna undergräver egenföretagens kapitalhållande för-
            måga då företagen övergår till en ny generation. Just denna egenskap,
            att vidmakthålla kapitalet och att bygga ut detta, är det för
            egenföretaget spe- cifika och värdefulla. Detta ger styrka, anpassningsförmåga
            och djärvhet i drivande av rörelsen. Den höga arvsbeskattningen
            medför att arbetande riskkapital måste tas från företaget för
            att erläggas såsom arvsskatt eller att företaget måste söka förvärva
            främmande kapital. Följden blir i båda fallen ungefär densamma.
            Konsolideringssträvanden undergrävs, expan- sionsmöjligheter försvinner,
            och företagets konkurrenskraft försvagas. En sänkning av arvsskatterna
            — i vart fall då det gäller bröstarvinge — vore ett steg i rätt
            riktning. En annan åtgärd av stor betydelse skulle vara att införa
            möjlighet för arvtagare att fördela inbetalningen av arvsskatten
            över exempelvis fem eller tio år. Dessutom borde regler införas
            som gäller arvsfall vilka följer varandra inom kort tidrymd. Det
            är därvid tänkbart att arvsfall som inträffar tätt inpå ett tidigare
            arvsfall icke beskattas eller beskattas mycket lindrigt.
          </p>
          <pb facs="riksdagen-motions-pdf/data/1964/mot_1964__ak__247/mot_1964__ak__247-010.pdf"/>
          <fw xml:id="i-DJC4DVYP4F16qgbXf27pre">
            Motioner i Andra kammaren, nr 247 år 1964 17
          </fw>
          <p xml:id="i-MdTGtn3tVvwJcuyBhEbLfc">
            Avskrivningsunderlaget beträffande skogsvägar
          </p>
          <p xml:id="i-7FwHLntXW67FYXZpsW3C5T">
            Enligt beslut av 1962 års riksdag infördes rätt till avdrag för
            värdeminsk- ning å skogsvägar av inkomst från jordbruksfastighet,
            innebärande att en tredjedel får avskrivas med 10 procent per
            år. I jämförelse med den metod som tidigare tillämpats, nämligen
            att med- giva avdrag med 8 kr. per löpmeter för det beskattningsår
            utgiften avsett, innebär beslutet en försämring. Fördelningen
            i tiden på 10 år av allenast 1/3 av anläggningskostnaden ger ett
            mindre avdrag även i det fall, att tredje- delen motsvarar de
            åtta kronorna. Det bör vidare uppmärksammas, att då statsbidrag
            utgått för anläggande av skogsväg, 8-kronorsavdraget tillämpats
            oavkortat varför förslaget även i detta hänseende ger ett sämre
            resultat. Det synes vara obestridligt att den speciella verksamhet
            som skogsbruket utgör ger anläggandet av skogsvägarna en annan
            ekonomisk karaktär än vad som regelmässigt förstås med grundförbättring.
            Det värdehöjande mo- mentet saknas väsentligen då fråga är om
            skogsvägar. Anläggandet av skogs- vägar är i särskild grad förknippat
            med själva produktionen och äger ofta i och för sig icke något
            värde. En begränsning av avskrivningsunderlaget är därför mindre
            befogad för skogsvägarnas del än då fråga är om annan grundförbättring.
            Enligt vår mening bör anläggningskostnaden till större delen inräknas
            i avskrivningsunderlaget. Detta behövs även för att inte åstadkomma
            ett avskrivningssystem, som i ekonomiskt hänseende ger sämre resultat
            än det hittills tillämpade. Vi föreslår, att avskrivningsunderlaget
            bestämmes åtminstone till 2/3.
          </p>
          <p xml:id="i-QLm3bxH2FB1HYH1g32kcyx">
            Planenlig avskrivning å maskiner i jordbruket (kontantprincipen)
          </p>
          <p xml:id="i-5YkVBdAAzp8tNxH6hKAgYB">
            En jordbrukare, som deklarerar sin inkomst enligt den s. k. kontant-
            principen, får i sin deklaration inte göra något som helst avdrag
            då han första gången anskaffar en maskin av ett slag han tidigare
            ej hade. Först vid det tillfälle då han ersätter den gamla maskinen
            med en ny får han dra av den kostnad som då uppstår. Han befinner
            sig i detta avseende i en sämre ställning än en rörelseidkare
            eller den jordbrukare som deklarerar enligt bokföringsmässiga
            principer. De senare får nämligen vid varje anskaff- ning av t.
            ex. maskiner genom årliga avskrivningar tillgodogöra sig avdrag
            för värdeminskning intill dess hela anskaffningskostnaden är avdragen.
            Detta gäller alltså även första gången en maskin anskaffas. Allt
            fler jordbrukare skaffar sig t. ex. skördetröskor, traktorer och
            andra dyrbara maskiner. Kostnaden härför är naturligtvis en omkostnad
            för in- täktens förvärvande, alldeles oavsett om vederbörande
            jordbrukare tidigare innehaft en maskin av samma sort eller inte.
            Den gällande ordningen inne- bär därför en direkt orättvisa mot
            berörda jordbrukare. Det är följaktligen angeläget att utjämna
            beskattningen medelst en bun- den avskrivningsplan för de jordbrukare
            som fortfarande av olika skäl
          </p>
          <pb facs="riksdagen-motions-pdf/data/1964/mot_1964__ak__247/mot_1964__ak__247-011.pdf"/>
          <fw xml:id="i-25nt3hq3Uii274rpyun3gc">
            18 Motioner i Andra kammaren, nr 247 år 1964
          </fw>
          <p xml:id="i-99MjSygBxZGRvxrTfZs7oB">
            föredrar att deklarera efter kontantprincipen. Därigenom stimuleras
            också den driftrationalisering, som är så nödvändig för att förbättra
            lönsamheten inom jordbruket.
          </p>
          <p xml:id="i-ALNi3UTeppEF88CzhUt39X">
            Beträffande ovan berörda frågor — utom dubbelbeskattningen —
            har yr- kanden framförts i särskilda motioner.
          </p>
          <p xml:id="i-2NstRqWTkfpmqA3pn2rmHc">
            De ovan berörda konkreta förslagen har väsentligen tagit fasta
            på före- tagens möjligheter att bygga upp ett riskbärande kapital,
            förvärvat genom skattefria avsättningar, avskrivningar m. m.,
            ävensom på företagens för- måga att bibehålla det riskbärande
            kapitalet och ej tvingas avhända sig detta eller del därav för
            icke företagsekonomiskt betingade åtgärder. Endast det förslag
            vi framfört om ett successivt borttagande av dubbel- beskattningen
            på utdelad vinst berör möjligheterna att utifrån tillföra före-
            tagen riskbärande kapital, ett kapital till vilket äganderätten
            förblir hos dem som tillskjuter kapitalet. I båda fallen främjas
            målsättningen, nämligen att tillgodose det behov av riskbärande
            medel som en utveckling mot stigande välstånd förutsätter. Det
            är också givet att det optimala resultatet nås om båda dessa metoder
            för uppbyggande av det riskbärande kapitalet tillämpas parallellt.
            Om man därför utgår från en maximal tillväxt av det riskbärande
            kapitalet såsom det primära följer därav att båda finansieringsmetoderna
            bör göras lika gynnsamma. Ytterst syftar vi till att skapa ett
            samhälle där alla medborgare i sam- verkan, men med bibehållen
            enskild äganderätt, kan ställa riskbärande ka- pital i produktionens
            tjänst och där var och en, just på grund av den okränkta äganderätten
            till sin kapitalinsats, även skördar avkastningen, andelen i välståndsutvecklingen.
            För oss är det väsentligt att i det framtida samhället alla medborgare
            skall finna det naturligt att jämsides med den personliga arbetsinsatsen
            göra en insats i uppbyggandet av det riskbärande kapitalet och
            därmed öka möjligheter till ett breddat personligt ägande. Dubbelbeskattningen
            innebär en diskriminering av det enskilda riskvilliga kapital
            som ställes till förfogande i aktiebolag och ekonomiska föreningar.
            Dubbelbeskattningen gör det onödigt dyrt för företagen att skaffa
            riskvilligt kapital utifrån, från de många enskilda människorna.
            Dubbelbeskattningen medför därför också att medborgarna ges alltför
            få tillfällen att genom insatser av riskvilligt kapital bli delägare
            i företagen. Ett upphävande av dubbelbeskattningen kommer därför
            att medföra att företagen i växande omfattning tillgodoser sitt
            behov av riskvilligt kapital utifrån, vilket i sin tur betyder
            att allt flera tillfällen erbjudes de enskilda medborgarna att
            bli delägare i företagen genom att satsa riskvilligt kapital.
            Jämsides med en intern uppbyggnad av riskbärande kapital i företagen,
          </p>
          <pb facs="riksdagen-motions-pdf/data/1964/mot_1964__ak__247/mot_1964__ak__247-012.pdf"/>
          <fw xml:id="i-bKZsyKVziNXhmvjgcfojk">
            Motioner i Andra kammaren, nr 247 år 1964 19
          </fw>
          <p xml:id="i-QbhLaSyfy6VZrGRLLowTvZ">
            större och mindre, alltså genom självfinansiering, kommer den
            gynnsam- mare vinstbeskattningen som dubbelbeskattningens avskaffande
            innebär att medföra en vitalitet och styrka hos svenskt näringsliv
            som allas vår personliga välståndsökning ytterst är beroende av.
            Med stöd av ovanstående hemställes, att riksdagen måtte i skrivelse
            till Kungl. Maj:t hem- ställa, att Kungl. Maj:t genom vidgade
            direktiv till allmänna skatteberedningen måtte ge denna i uppdrag
            att utreda frågan om en successiv avveckling av dubbelbeskattningen
            å aktiebolag och ekonomiska föreningar.
          </p>
          <p xml:id="i-LTMtyhL2teAMtRk4dqBNU1" type="date">
            Stockholm den 23 januari 1964
          </p>
          <div xml:id="i-Dfm6SiLT99scyesdAaCmaS" type="signatureBlock">
            <p xml:id="i-2Lh6K78mxJp2jsXhHcZ2vv" who="unknown" type="signature">
              Gunnar Heckscher Gösta Bohman Leif Cassel Rolf Eliasson Nils
              G Fröding Tage Magnusson
            </p>
          </div>
          <p xml:id="i-5uC62rELFKd9GbMwPn1FTi">
            Eric Nilsson Sixten Palm Karin Wetterström
          </p>
        </div>
      </div>
    </body>
  </text>
</TEI>
