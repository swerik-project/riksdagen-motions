<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_349/mot_200506_MJ_349-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ349 pnr: fp615
          </p>
          <p>
            Motion till riksdagen 2005/06:MJ349
          </p>
          <p>
            av Lars Tysklind m.fl. (fp)
          </p>
          <p>
            Västkustens fiske och skärgård
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om att skapa förutsättningar för ett långsiktigt
            hållbart fiske. 2. Riksdagen tillkännager för regeringen som sin
            mening vad som i motionen anförs om yrkesfiskeavdraget.' 3. Riksdagen
            tillkännager för regeringen som sin mening vad som i motionen
            anförs om åtgärder mot övergödning.
          </p>
          <pb facs="riksdagen-motions-pdf/data/200506/mot_200506_MJ_349/mot_200506_MJ_349-0002.pdf"/>
          <p>
            2005/06:MJ349
          </p>
          <p>
            "Yrkande 2 hänvisat till SkU.
          </p>
          <pb facs="riksdagen-motions-pdf/data/200506/mot_200506_MJ_349/mot_200506_MJ_349-0003.pdf"/>
          <p>
            Motivering
          </p>
          <p>
            Fisket på västkusten präglas, liksom i övriga Sverige, av den
            socialdemokratiska regeringens ryckiga och otydliga fiskepolitik.
            Det är en politik som ofelbart leder till att framtidstron inom
            näringen blir allt sämre. Det är därför av mycket stor betydelse
            att en ändring kommer till stånd. En grundförutsättning för ett
            fortsatt livskraftigt västkustfiske är ett levande västerhav.
            Övergödningsproblematiken och hur fiskebestånden förvaltas måste
            lösas långsiktigt. Ett totalt fiskestopp är absolut fel metod.
            Ett sådant beslut skulle slå sönder samhällsstrukturen i våra
            kustsamhällen. Det gäller inte bara yrkesfiskarna utan även beredningsindustrin
            och all annan kringverksamhet kopplad till fisket. Fiskeindustrins
            överlevnad är viktig för att bevara livskraftiga kustsamhällen.
          </p>
          <p>
            Sillfisket
          </p>
          <p>
            Kontinuerliga leveranser av sill till beredning av konsumentprodukter
            under hela sillsäsongen har hög prioritet. Fisketonnaget måste
            anpassas till detta så att jämn leverans kan skapas med ekonomi
            både för beredningsindustrin och för de för ändamålet ägnade båtarna.
            Sillbeståndet kan inte långsiktigt användas för att lösa ekonomin
            för ett antal stora fiskeföretag. Förutsättningar måste i stället
            skapas för ett relativt kustnära fiske, som redan i dag har förutsättningar
            för lönsamhet. Trålfiskegränserna måste kunna anpassas så långt
            som det är rimligt för olika typer av fiske. Man måste t.ex. kunna
            tråla med anpassade redskap där sillen finns. En klar parallell
            finns här till trålning efter havskräfta.
          </p>
          <p>
            Lokal samförvaltning
          </p>
          <p>
            Lokal eller regional samförvaltning har förutsättning att på
            ett hållbart sätt värna kust- och insjöfisket. Vår klara uppfattning
            är att yrkesfiskarna är beredda att ta ansvar för att få ett fiske
            i balans, men då måste de få verkliga förutsättningar för detta.
            Det arbete som pågår, både i norra Bohuslän och i Halland, med
            att utveckla lokal och regional förvaltning måste därför stödjas
            helhjärtat inte minst genom att säkra finansieringen av projektet,
            vilket är helt avgörande om det skall genomföras med ett bra resultat.
            Här har den socialdemokratiska regeringen hittills inte tagit
            sitt ansvar.
          </p>
          <p>
            2005/06:MJ349
          </p>
          <pb facs="riksdagen-motions-pdf/data/200506/mot_200506_MJ_349/mot_200506_MJ_349-0004.pdf"/>
          <p>
            2005/06:MJ349
          </p>
          <p>
            Yrkesfiskaravdrag
          </p>
          <p>
            Riksdagen har vid två olika tillfällen beslutat bifalla införandet
            av ett yrkesfiskaravdrag. Senast detta skedde var 1996 på motionsförslag
            av bland annat Folkpartiet. Mer än sju år har nu gått sedan det
            sista riksdagsbeslutet. Regeringens senfärdighet att följa riksdagens
            beslut är upprörande. Det är nödvändigt att våra svenska yrkesfiskare
            inte missgynnas genom lagstiftning i vårt land utan ges möjlighet
            att konkurrera på samma villkor som deras kolleger har i Danmark
            och Norge. Regeringen måste agera kraftfullt inom EU för att lösa
            frågan.
          </p>
          <p>
            Utveckling av det kustnära samhället
          </p>
          <p>
            En utveckling av turistnäringen är en mycket viktig del för att
            bevara levande skärgård och kustsamhällen. I detta sammanhang
            har ett livskraftigt fiske en avgörande betydelse. Det svenska
            fisket har en framtid, inte minst det kustnära småskaliga, och
            år inte slås sönder av oförutsägbara beslut. Vad som nu i stället
            krävs är långsiktighet i regelverken som ger framförhållning så
            att yrkesfisket under ordnade former kan anpassas till ett långsiktigt
            möjligt fångstuttag. Viktiga rågor måste lösas. Dumpning av fisk
            måste minimeras genom ett reformerat :votsystem och utveckling
            av selekterade redskap. Kontrollen av fisket måste bli mer effektorienterat
            och ha större inslag av egenkontroll. När det gäller övergödningsproblematiken
            måste man arbeta brett för att stoppa utsläpp av näringsämnen
            i havet. Exempel på detta är bättre väverening i reningsverk och
            enskilda avloppsanläggningar, anläggande av våtmarker och andra
            åtgärder för att minska näringstillförseln från jordbruket till
            havet. Den metod som startats i Lysekil att via musselodling lyfta
            ur näringsämnen ur havet bör följas med intresse.
          </p>
          <p>
            Stockholm den 30 september 2005 Lars Tysklind (fp)
          </p>
          <p>
            Marita Aronson (fp) Erling Bager (fp) Anita Brodén (fp) Axel
            Darvik (fp) Anne-Marie Ekström (fp) Jan Ertsborn (fp) Eva Flyborg
            (fp) Lennart Kollmats (fp) Cecilia Wigström (fp) Christer Winbäck
            (fp)
          </p>
        </div>
      </div>
    </body>
  </text>
</TEI>
