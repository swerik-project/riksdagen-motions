<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00269">
  <teiHeader>
    <fileDesc>
      <titleStmt>
        <title>Animalieproduktionens miljöpåverkan</title>
        <author corresp="i-WG11xmCpAW9nyyXv1sJFAK">av Helena Leander m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Animalieproduktionens miljöpåverkan</title>
          <idno type="rdwebb">GV02MJ269</idno>
          <rs type="number">MJ269</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ269/text</ref>
          <ref type="dokument_url_html">http://data.riksdagen.se/dokument/GV02MJ269</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ269</ref>
          <ref type="doc">http://data.riksdagen.se/fil/8D94C26E-53F7-4A4E-A981-FA23F3195E49</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JdsZrjbkonhnJfBAo8xeYq" type="signed"/>
        <correspContext corresp="i-JdsZrjbkonhnJfBAo8xeYq">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-YLCb84oKoGK1m8cPa9cw3z"/>
        </correspContext>
        <correspAction xml:id="i-StvpqpVL6ysJurcSrqRbsW" type="referral">
          <date when="2007-10-16"/>
        </correspAction>
        <correspAction xml:id="i-WnVs8fMdg2sKAmwJFhXmAk" type="dismissal">
          <date when="2007-10-16"/>
        </correspAction>
        <correspAction xml:id="i-KTeg1PnqK8bi2MU9rCN3Ed" type="numbering">
          <date when="2007-10-04"/>
        </correspAction>
        <correspAction xml:id="i-UNjvgmVPRei5LAGfmYNQsx" type="submission">
          <date when="2007-10-02"/>
        </correspAction>
        <correspAction xml:id="i-EfqVwnSQD9aXnEF3YTuKuM" type="transfer">
          <date when="2007-10-02"/>
        </correspAction>
        <correspAction xml:id="i-PpzKN8G1KJc2SYua934eTV" type="assigned"/>
        <correspContext corresp="i-PpzKN8G1KJc2SYua934eTV">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3ZdQz4AE5PcMeqB5xKC9D1" type="motBody">
        <div xml:id="i-V8RyUymLKDZfshM2p9dXka" type="motProposal" subtype="förslag">
          <head xml:id="i-U7vicX7wSHsezpaULRJG2G">
            Förslag till riksdagsbeslut
          </head>
          <list xml:id="i-WTnioHjL6SXkDwMTbNVZQk" style="ol">
            <item xml:id="i-PCs49FzE9Y8qaUdWAgGvNp">
              Riksdagen tillkännager för regeringen som sin mening vad som
              anförs i motionen om att utreda hur animalieproduktionens miljökostnader
              kan beskattas. 1
            </item>
            <item xml:id="i-UFYRZzwn395gTc9DgcmU5A">
              Riksdagen tillkännager för regeringen som sin mening vad som
              anförs i motionen om att avskaffa EU:s animaliesubventioner.
            </item>
          </list>
          <p xml:id="i-QRns8i35N5jxtyuhrhdGNC">
            1 Yrkande 1 hänvisat till SkU.
          </p>
        </div>
        <div xml:id="i-VA52rTQXqwXuDcULVUhhBR" type="motContent">
          <head xml:id="i-N57BuPev8JbiZbeSCjPAf3" type="h1">
            Motivering
          </head>
          <p xml:id="i-4WEbj2EgvMrYuqAx4iBHZw">
            Alltför länge har våra matvanors miljöpåverkan varit ett sorgligt
            förbisett kapitel, men sedan FN:s livsmedels- och jordbruksorgan
            FAO i rapporten Livestocks Long Shadow: environmental issues and
            options 1 slog fast att den globala animalieproduktionen står
            för en större andel av klimatpåverkan än hela transportsektorn
            går det inte att blunda längre. Totalt står produktionen av animaliska
            livsmedel för 18 procent av utsläppen av växthusgaser, särskilt
            metan som uppstår vid idisslande djurs matsmältning och lustgas
            som bildas i gödselstackar. Även avskogning för bete och foderodling
            bidrar mycket till klimatpåverkan. FAO slår i sin rapport också
            fast att animalieproduktionen bete och foderodling upptar 70 procent
            av jordbruksmarken i världen och står för 8 procent av människans
            vattenanvändning. Animalieindustrin räknas också som en av de
            största bidragande orsakerna till en lång rad miljöproblem. Enligt
            rapporten förmodas t ex animaliesektorn vara den sektor som orsakar
            mest vattenföroreningar, vilket i sin tur bidrar till bland annat
            övergödning, förstörelse av korallrev, mänskliga hälsoproblem
            etc.
          </p>
          <p xml:id="i-QnygeUAAVS9eCYyXEprMmQ">
            Egentligen är det inga nyheter. Redan i tämligen grundläggande
            biologikurser får man lära sig att grovt räknat 90 procent av
            all energi går förlorad för varje steg uppåt i näringskedjan.
            Det innebär att det är betydligt resurssnålare att äta vegetabilier
            direkt än att först låta dem processas i ett djur och sen äta
            upp djuret. Hur mycket resurssnålare det är beror förstås på vilka
            djur och växter det är fråga om och hur dessa föds upp respektive
            odlas.
          </p>
          <p xml:id="i-B1f9GAuGvDjs6YRLxEGgVL">
            Annika Carlsson-Kanyama m fl har gjort en livscykelanalys av
            energiåtgången för olika matvaror 2 som möjliggör en jämförelse
            mellan animaliska och vegetabiliska proteinkällor. Till och med
            ett importerat alternativ som sojabönor kräver mindre energi (7,9
            MJ/kg kokta bönor) än svenskt kött, som kräver mellan 35 (kyckling)
            och 70 (biff) MJ/kg kokt kött. Den som i stället väljer svenska
            gula ärter kan komma ned i 5 MJ/kg.
          </p>
          <p xml:id="i-59N9cuEsuJKkdKawkUauS9">
            Att låta vegetabilierna gå omvägen via ett djur innan de äts
            upp kräver också mer mark. För en ärlig jämförelse mellan markåtgången
            för olika kosttyper bör dock det faktum att djur i vissa områden
            betar på mark som inte går att odla tas med i beräkningen. Dagens
            animalieproduktion går dock alltmer från uppfödning till just
            produktion, i intensiva system där djuren föds upp på kraftfoder
            eller annat odlat foder, medan bete på obrukbara hagmarker för
            en tynande tillvaro åtminstone i vår del av världen. Det innebär
            också att det främsta motargumentet mot minskad konsumtion av
            animaliska livsmedel värdet av att gamla hagmarker fortsätter
            att betas för att bevara livsmiljöerna för betesgynnade växter
            klingar alltmer ihåligt. Bevarandet av biologisk mångfald må vara
            ett argument för naturbeteskött, men knappast för grisar, kycklingar
            och alla de kor och andra djur som aldrig varit i närheten av
            några artrika hagmarker. Med tanke på allt kött som importeras
            är det också värt att tänka på att naturbeteskött i vissa delar
            av världen kan vara ett resultat av regnskogsskövling och andra
            aktiviteter som knappast gynnar den biologiska mångfalden tvärtom.
          </p>
          <p xml:id="i-TnosW5eHHtYAVCmyidrwXZ">
            Med reservation för den minoritet av djuren som bidrar till att
            upprätthålla den biologiska mångfalden finns det alltså starka
            miljöskäl för att animaliekonsumtionen bör minska. Tyvärr går
            utvecklingen idag åt rakt motsatt håll. Uppskattningsvis kommer
            den globala köttproduktionen enligt Livestocks Long Shadow att
            mer än fördubblas från 229 miljoner ton åren 1999/2001 till 465
            miljoner ton till år 2050, medan den totala mjölkproduktionen
            kommer att stiga från 580 till 1 043 miljoner ton. Denna utveckling
            måste brytas!
          </p>
          <p xml:id="i-XANdb9idn2haxtDFZgPmoF">
            Även fortsättningsvis väntas i-landsinvånaren konsumera mer än
            dubbelt så mycket kött och tre, fyra gånger så mycket mjölk som
            u-landsinvånaren. Det är alltså i första hand vi i den rika delen
            av världen som måste minska vår konsumtion. Den ökande medvetenheten
            om klimatförändringarna kan säkert bidra till att människor väljer
            att minska sin animaliekonsumtion, men frågan är om det räcker.
          </p>
          <p xml:id="i-QPnG6fXAgVut9kp4F98U9u">
            Styrmedel för att minska konsumtionen av miljöskadliga varor
            blir lätt kontroversiella. Trots att nivåer och utformning gärna
            debatteras flitigt är det dock allt färre som ifrågasätter att
            vi överhuvudtaget ska ha skatter på miljöskadliga varor. Miljöskatter
            kan onekligen vara ett verksamt och kostnadseffektivt styrmedel
            som låter förorenaren betala. Särskilt den som värnar om marknadens
            funktionssätt borde uppskatta miljöskatter som kompenserar för
            de marknadsmisslyckanden som uppstår när priset på en vara inte
            speglar de fulla samhällsekonomiska kostnaderna, som när varan
            ger upphov till miljöskador som någon annan får lida av.
          </p>
          <p xml:id="i-KLF3o8JrM3bsM38PfjDawB">
            Teoretiskt sett vore alltså det bästa sättet att direkt beskatta
            de miljöproblem som animalieproduktionen ger upphov till, exempelvis
            genom koldioxidskatter som verkligen speglar koldioxidens samhällskostnad,
            skatter på utsläpp av metan, lustgas, ammoniak, kännbara skatter
            på miljöfarliga bekämpningsmedel som används i foderproduktionen,
            skatter på näringsläckage från gödselhanteringen osv. I viss utsträckning
            förekommer detta redan, och kan behöva utvecklas och skärpas,
            men i andra fall är beskattning inte en lämplig lösning. Effektiv
            beskattning förutsätter antingen att man kan mäta och beskatta
            utsläppen direkt eller att det finns en relativt stark korrelation
            mellan utsläppen och den vara man beskattar. När det t ex gäller
            näringsläckage från gödselhanteringen är det knappast försvarbart
            att kontinuerligt mäta utsläppen från varenda gödselstack, och
            då utsläppen beror på så många faktorer är det svårt att hitta
            något lämpligt att koppla beskattningen till. I sådana lägen är
            inte skatter ett optimalt styrmedel.
          </p>
          <p xml:id="i-RRMYAMguUNWetc277aYerP">
            En beskattning av boskapsuppfödningens miljöpåverkan måste också
            ta hänsyn till det faktum att vi lever i en globaliserad värld.
            Ett förslag som lyfts fram för att minska boskapsuppfödningens
            miljöpåverkan är att införa en särskild skatt på kraftfoder, som
            i Sverige och resten av Europa till tre fjärdedelar är importerat,
            för att stimulera en övergång mot mer lokalt odlat grovfoder och
            bete. En sådan skatt är definitivt värd att titta närmare på,
            men om skatten blir alltför hög finns risken att svenskt kött
            fördyras på utländskt kötts bekostnad, med resultatet att konsumenterna
            väljer utländskt kött i stället.
          </p>
          <p xml:id="i-VKvzeZYhFtAQWYjvLHCuoV">
            Ett annat förslag, som saknar den mer direkta utsläppsbeskattningens
            teoretiska skönhet men å andra sidan är enklare och kan antas
            ge mindre problem med att produktionen bara flyttar utomlands,
            är att helt enkelt lägga en schablonskatt på animaliska livsmedel
            som ska täcka de genomsnittliga miljökonsekvenserna. Precis som
            andra punktskatter skulle den träffa såväl inhemska som importerade
            produkter. I vilken utsträckning skatten skulle differentieras
            utifrån olika djurslags olika miljöpåverkan behöver undersökas
            noggrannare miljöskäl talar för differentiering, medan enkelhets­skäl
            och det faktum att samma djurslag kan ha olika miljöpåverkan beroende
            på hur och var de föds upp talar för mer enhetlighet. Även avgränsningsfrågor,
            lämplig nivå m m kan det behöva tittas närmare på. Frågan om en
            animalieskatt eller andra sätt att beskatta boskapsuppfödningens
            miljökonsekvenser bör därför utredas.
          </p>
          <p xml:id="i-GH2BBCzQekBvqCdtQXpG7p">
            Oavsett om man är beredd att genom skatter försöka minska konsumtionen
            av animaliska livsmedel eller inte finns det all anledning att
            ifrågasätta de subventioner till animalieproduktion som idag verkar
            i rakt motsatt riktning. I EU:s budget för 2007 avsätts drygt
            3,5 miljarder euro ca 33 miljarder kronor i direktstöd till animalie­produktion,
            interventioner i form av exportstöd, stöduppköp osv samt stöd
            för säljfrämjande åtgärder.
          </p>
          <p xml:id="i-QGJQSNFJeHkrCrWFLaYVRa">
            I ärlighetens namn finns det all anledning att ifrågasätta hela
            EU:s gemensamma jordbrukspolitik, men i väntan på en mer genomgripande
            reform eller ännu hellre avskaffande skulle stöden till animalieproduktionen
            kunna vara en bra ände att börja i. Värnandet om den biologiska
            mångfalden skulle kunna motivera stöd till hotade gamla lantraser
            och till djur som betar artrika betesmarker, men i övrigt är EU:s
            animalie­subventioner oförsvarliga. Sverige bör därför verka för
            att alla subventioner till animalieproduktion, med undantag av
            djurhållning med en sammantaget positiv miljöpåverkan, avskaffas.
          </p>
        </div>
        <div xml:id="i-BkBSRJ3RgNQ4B6rFExDZxu" type="motSignatures">
          <list xml:id="i-PwzhsppTkeEwhuGWxtMqeu">
            <item xml:id="i-FwZvbewUtGCmyrs89hR91c" who="i-WG11xmCpAW9nyyXv1sJFAK">
              Helena Leander (mp)
            </item>
            <item xml:id="i-DMYEUF2ob2UEwww5uiWQtf" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-BoCvpoWetxj5v6w8K9q3Sa" who="i-YLCb84oKoGK1m8cPa9cw3z">
              Karla López (mp)
            </item>
          </list>
        </div>
      </div>
    </body>
  </text>
</TEI>
