<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__284/mot_1917__ak__284-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 284. 15
          </p>
          <p>
            Nr 284.
          </p>
          <p>
            Av herrar Sterne och Waldén, om skrivelse till Kungl. Maj:t angående
            utredning i fråga om införande av statsmonopol å tillverkning
            och import av socker.
          </p>
          <p>
            Aldrig förr har som under den nu rådande världskrisen behovet
            av allmänt, statligt eller kommunalt ingripande framträtt på en
            sådan mång- fald, för att ej säga alla olika områden av det ekonomiska
            livet. Aldrig förr har heller detta behov gjort sig så gällande
            med nödens lag som nu, då statsåtgärder framtvingas på även de
            ömtåligaste ekonomiska områden. Det som vid en sådan hastig, av
            tvingande behov förestavad åtgärds ikraft- trädande genast visar
            sig, äro svårigheterna att få det speciella område, som ingripandet
            sker på, att utan allt för svåra störningar omforma sig efter
            det nya systemet. De i vårt land med anledning av krisen vid-
            tagna statsåtgärderna ha ock i regel blivit starkt kritiserade,
            därför att de ej verkat på sätt man hoppats, och i regel har man
            vid varje sådant tillfälle önskat, att ett tidigare statsingripande
            varit möjligt, medan ett så- dant ännu kunnat leda till önskad
            effekt. I alldeles särskild styrka kon- centrera sig dessa önskemål
            omkring sådana åtgärder, vilka skola sörja för folknäringens tryggande
            och livsmedelsprisernas hållande nedom en nivå, som ej lämnar
            rum för ockrare- eller jobbarevinster. Även om olika slag av statsingripande
            närmast sammanhänga med den ekonomiska krisen och de flesta torde
            anses överflödiga, sedan man återgått till normala förhållanden,
            kan man dock icke bortse ifrån, att lik- som skuggan följer mannen,
            så följa ekonomiska kriser det nuvarande eko- nomiska systemet
            i spåren. Även om man alltså skulle våga hoppas, att av krig orsakade
            kriser ej för framtiden skulle upprepa sig, torde dock kriserna
            allt fortfarande vara att allvarligt räkna med och särskilt kan
            befaras, att ekonomiska. svårigheter av många slag skola uppstå
            närmaste
          </p>
          <pb facs="riksdagen-motions-pdf/data/1917/mot_1917__ak__284/mot_1917__ak__284-002.pdf"/>
          <p>
            16 Motioner i Andra kammaren, Nr 284:
          </p>
          <p>
            tiden efter krigets avslutande. Statens plikt att sörja för folkets
            näring och skydda de ekonomiskt svaga delarna av befolkningen
            kommer därför att allt fortfarande påfordras. Det synes redan
            av ovanstående skäl vara en klok ekonomisk poli- tik att nu undan
            för undan draga nytta av kristidens erfarenheter samt att göra
            till allmän eller statlig egendom vad som lämpligen kan informas
            i ett sådant system, för att av det allmänna drivas för det allmännas
            bästa. Ett sådant område, som synes oss alldeles påtagligt ägnat
            att över- handtagas av staten, är landets sockerproduktion. Men
            för ett statsmono- pol å sockertillverkningen tala ej blott de
            skäl, som kunna anföras från synpunkten om den vikt, som ligger
            i folknäringens förseende med ett vik- tigt näringsmedel till
            rimliga pris, utan också många andra anledningar. Till en början
            vilja vi dock fastslå, att sockret är ett synnerligen värde- fullt
            närimngsmedel, vilket ingår i folknäringen till en betydelsefull
            del. Enligt den undersökning, som under åren 1907—1908 verkställdes
            av Stockholms stads statistiska kontor rörande levnadskostnaderna
            inom 150 familjer inom huvudstaden, så kommer sockret på en jämförelsevis
            hög plats i skalan av de livsmedel, som av de familjer undersökningen
            omfat- tade konsumerats. Sockret intager nämligen sjätte rummet
            samt ingår i levnadskostnaderna med 5,13 procent. Procentuellt
            överträffas det endast av näringsmedel sådana som mjölk, kött,
            smör och bröd. Medelkonsum- tionen av socker per år och individ
            här 1 landet beräknas till normalt 30 kg. Det är sålunda av dessa
            siffror genast klart, att sockret kan in- rangeras bland folknäringens
            viktigaste beståndsdelar. Men dessa siffror torde ändock ligga
            lågt under de verkliga konsumtionssiffrorna för de se- naste åren.
            Det är allmänt bekant, att sockerkonsumtionen stegrats avse- värt
            och torde väl strax innan sockerbristen gjorde sig gällande kunna
            utan fara för överdrift sättas till i det närmaste 40 kg. per
            individ och år, en konsumtion som ungefär jämställer oss med Englands
            och Danmarks sockerkonsumtion. Om en sådan konsumtionshöjning
            kan ej vara annat än gott att säga, när det gäller ett inom landet
            producerat näringsmedel, som kan tillverkas i en mot konsumtionen
            svarande kvantitet. Ingen kunde väl heller år 1913, då sockerfrågan
            var föremål för en ingående behandling i riksdagen, tro, att vi
            tre år efteråt skulle behöva räkna med svenska folkets sättande
            på sockerransonering. Att så nu blivit ett faktum, måste vi helt
            tillskriva den omständigheten, att hela sockerproduktionen ligger
            fastlåst i ett enskilt monopolföretag. Vi kunna ju nämligen bortse
            från den ringa produktionsandel, som ligger utanför
          </p>
          <pb facs="riksdagen-motions-pdf/data/1917/mot_1917__ak__284/mot_1917__ak__284-003.pdf"/>
          <p>
            Motioner i Andra kammaren, Nr 284. 17
          </p>
          <p>
            Svenska sockerfabriksaktiebolagets verksamhet i den så kallade
            Lidköpings- gruppens sockeravverkning. Hade staten själv ägt ledningen
            av denna produktion, skulle aldrig de svårigheter behöft inträda,
            som nu svenska folket lider av i form av sockerbrist. Ty denna
            brist kan näppeligen en- bart skyllas på en höjd konsumtion. De
            reservlager av socker, som Sven- ska sockerfabriksaktiebolaget
            varje år balanserat till en beräknad summa av 30 miljoner kronor,
            motsvarande ungefär ett halvt års konsumtions- behov, betraktades
            som en ogynnsam faktor för industrien, vilken faktor under krisens
            möjligheter till penningförtjänst på den utländska markna- den
            skulle av sockerbolaget bortelimineras. Härtill lämna statsmakterna
            också sitt tillstånd, vilseledda av bolagets framställningar,
            med resultat att snart kommo budskapen om befarad sockerbrist
            till de många andra sorgliga budskap på livsmedelsmarknaden, som
            konsumenterna fingo mot- taga under åren 1915—16. Först försökte
            man rädda situationen genom att begränsa inköpsrätten till 61
            procent av det normala, och när detta icke hjälpte, återstod ej
            annat än att portionera ut sockret i småransoner till konsumenterna.
            Härigenom tvingar man ned konsumtionen till 13 kg. per individ
            och år eller en tredjedel av det som eljest är den van- liga konsumtionskvantiteten.
            Industrier och andra näringar sättas på näs- tan ännu värre avknappning,
            proportionellt sett, med resultat att arbets- brist eller nedläggande
            av näringar, som äro i trängande behov av socker för sin verksamhet,
            hotar. Mot en sådan uppenbar vanvårdnad och misskötsel av ett
            genom statsskydd uppvuxet kapitalstarkt bolag, en misskötsel,
            som går ut över det svenska folkets viktigare näringsmedel, är
            man frestad använda starka ord. Kraftigare än vad ord förmå verka
            dock dessa relaterade fakta på folkets ställning till frågan,
            om statsmakterna i ohjälplig flathet skola låta sådant för framtiden
            upprepa sig. Det säkraste medlet mot dylika fram- tida faror är
            att skilja bolaget från sin ledareställning inom svenskt näringsliv
            genom att inlösa bolagets fabriker och göra sockertillverkningen
            till statsmonopol. Ett annat viktigt skäl för statsinköp av landets
            sockerfabriker torde ligga i de upprivande strider och svårigheter,
            vilka för varje gång upp- stått, då riksdagen har att rättvist
            avväga tull- och skattesatser för sockret. Genom sin beslutanderätt
            över dessa angelägenheter har riksdagen redan nu i viss mån sin
            hand över sockerproduktionen, men så snart denna myndighet skall
            utövas, kommer en stark motsatsställning till synes mellan det
            i landet allenarådande sockerbolaget och de allmänna, inclusive
            konsu- Bihang till riksdagens protokoll 1917. 4 saml. 124 häft.
            (Nr 280—284) 5
          </p>
          <pb facs="riksdagen-motions-pdf/data/1917/mot_1917__ak__284/mot_1917__ak__284-004.pdf"/>
          <p>
            18 Motioner i Andra kammaren, Nr 284.
          </p>
          <p>
            mentsynpunkterna. En illustration utan motstycke härtill var
            den tvekamp som år 1913 utkämpades mellan Kungl. Maj:t och riksdagen
            å ena sidan och sockerbolaget å den andra. Den fejden slutade
            som så många andra politiska strider med en kompromiss, varmed
            knappast någon part var be- låten och en kompromiss, som hade
            en stark bismak av statsmakternas kapitulation inför ett koncentrerat
            penningvälde. Bakom riksdagens eller kanske rättare sagt Kungl.
            Maj:ts uppgörelse med sockerbolaget låg den gången fruktan för
            att bolaget liksom tillförne skulle i sin starka makt- ställning
            gentemot betodlarna och sina arbetare låta dem ekonomiskt umgälla
            vad riksdagen tilläventyrs ville lätta i pristryck på sockerkon-
            sumtionen. När nu betodlingen är en viktig faktor i det rationella
            jordbruket, enligt samstämmiga utsagor från jordbrukarehåll, är
            det ju fullkomligt avvita, att ett enskilt bolag, vars hela drift
            och verksamhet måste gå ut på profitanskaffning åt aktieägarna
            och sålunda knappast kan, även om i ledningen skulle finnas de,
            som önskade visa prov på allmänanda, får ensamt bestämma över
            en viktig angelägenhet för vår modernäring. Även från de jordbrukare
            och arbetare som beröras av bolagets verksamhet måste det väl
            sålunda anses välbetänkt, att överenskommelser mellan dem och
            sockerindustrien läggas i statens händer, vilken ensam kan avväga
            de all- männa rättvisesynpunkterna mellan olika kategorier av
            producentkrafter och löntagare inom landets sockerindustri. Den
            år 1913 träffade uppgörelsen med sockerbolaget omspänner åren
            1913—1918, det sistnämnda året även tidpunkten för Brusselkonventionens
            utlöpande. Alltså står man redan nästa år ånyo inför uppgiften
            att på allvar upptaga alla de spörsmål till närmare skärskådande,
            som samman- hänga med ordnandet av landets sockerfråga både ut-
            och inrikespolitiskt. Detta utgör för oss ytterligare ett starkt
            skäl att nu begära en snar under- sökning, huruvida och på vad
            sätt statsmonopol på sockertillverkningen i riket låter sig genomföra
            efter 1918 års utgång. Vi äro ej blinda för det omfattande arbete
            som erfordras för genom- förandet av ett sådant förslag, men tro
            samtidigt, att monopoliseringen av sockret skall ställa sig relativt
            lättare att genomföra i praktiken än exem- pelvis monopoliseringen
            av tobaksindustrien. En god ledning i utrednings- hänseende föreligger
            för övrigt redan i den s. k. trustkommitténs betän- kande, vilket
            låg till grund för Kungl. Maj:ts proposition i ämnet vid 1913
            års riksdag. Den monopolställning, som sockerproduktionen redan
            har här i landet med sin koncentrerade affärsledning och sin genomförda
          </p>
          <pb facs="riksdagen-motions-pdf/data/1917/mot_1917__ak__284/mot_1917__ak__284-005.pdf"/>
          <p>
            Motioner i Andra kammaren, Nr 284. 19
          </p>
          <p>
            försäljningsorganisation över hela landet, synes oss ytterligare
            underlätta övergången till ett statsmonopol. De största svårigheterna
            ligga väl uti att kunna finna en sådan ekonomisk form för avlösningen,
            vilken tillfreds- ställer alla parter. Vi vilja emellertid i detta
            avseende starkt pointera, att det ingalunda synes oss böra ifrågakomma,
            att staten skulle betala även det &gt;»utvattnade» aktiekapitalet
            i Svenska sockerfabriksaktiebolaget. Vi vilja vara med om att
            tillerkänna en rättvist avvägd ersättning för det verkliga värdet
            ävensom ersättning till den personal i industriens tjänst, vilken
            eventuellt kan ställas utan arbete genom ett statsmonopol, men
            där- emot ej det kapitaliserade tullskydd, som svenska folket
            förut betalt och vilket sålunda kan anses vara en avbetalning
            på inlösningssumman. Vi äro medvetna om, att bakom ett förslag
            av den räckvidd som det föreliggande borde ligga en betydligt
            fylligare motivering än vad som här presterats, men då vi stanna
            vid att begära en förutsättningslös utredning och den utredning
            vi som motionärer skulle kunna åstadkomma i huvud- sak endast
            kunde upprepa vad som lätt finnes tillgängligt i allmän statistik
            och i 1913 års utredning av frågan, nöja vi oss med de ovan anförda
            allmänna synpunkterna på frågan. De skäl som vi anfört synas oss
            emel- lertid vara av den karaktär, att en snabb utredning, på
            riksdagens initiativ, skulle av behovet vara i högsta grad påkallad.
            I anslutning till det ovan anförda hemställes,
          </p>
          <p>
            att riksdagen måtte i skrivelse till Kungl. Maj:t hemställa,
            att Kungl. Maj:t täcktes snarast möjligt låta utreda, huruvida
            och på vad sätt statsmonopol å till- verkningen och importen av
            socker må kunna införas.
          </p>
          <p>
            Stockholm den 2 februari 1917.
          </p>
          <p>
            Axel Sterne. O. H. Waldén.
          </p>
        </div>
      </div>
    </body>
  </text>
</TEI>
