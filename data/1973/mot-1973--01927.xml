<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01927">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:22 med förslag till &#13;
bostadssaneringslag m. m.</title>
        <author>av herr Wennerfors m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:22 med förslag till &#13;
bostadssaneringslag m. m.</title>
          <idno type="rdwebb">FW021927</idno>
          <rs type="number">1927</rs>
          <ref type="dokument_url_text">http://data.riksdagen.se/dokument/FW021927/text</ref>
          <ref type="dokument_url_html">http://data.riksdagen.se/dokument/FW021927</ref>
          <ref type="dokumentstatus_url_xml">http://data.riksdagen.se/dokumentstatus/FW021927</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-2vSoREUgDMM9du3oZhTyJR</idno>
            <name>LARS SCHÖTT</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-BjNiod8wotUabh41ByfhRU</idno>
            <name>BO TURESSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RSeEJQ562fpdd7G9i1rdAL" type="signed"/>
        <correspContext corresp="i-RSeEJQ562fpdd7G9i1rdAL">
          <note type="signatory" corresp="i-B1QAmZ6hd8iYYbZ4y9ee12"/>
          <note type="signatory" corresp="i-2vSoREUgDMM9du3oZhTyJR"/>
          <note type="signatory" corresp="i-BjNiod8wotUabh41ByfhRU"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1927/mot_1973__1927-001.pdf"/>
      <div type="motHeader" xml:id="i-217R8id3jpRj34dztaA612">
        <div type="motTitle" xml:id="i-Ws6AcWnYmGaV3jUTemmSQN"/>
        <div type="motSubmissionInfo" xml:id="i-7tufAuCMvpvZV6rDXhmBh1"/>
      </div>
      <div type="motBody" xml:id="i-GXg4UGaNDGPYjjsd5piKVG">
        <div xml:id="i-5S5o2ZtZ1LU7BmTBRTqBZV">
          <p xml:id="i-TH7awnJtiTYZqo6e7PSBH7">
            Mot. 1973:1927 4
          </p>
          <p xml:id="i-KBN6hvToLYFg6gSWrsjqbx">
            Nr 1927
          </p>
          <p xml:id="i-WmBtnr9zc5iby7DTvkm2CX">
            av herr Wennerfors m. fl. i anledning av Kungl. Maj:ts proposition
            1973:22 med förslag till bostadssaneringslag m. m.
          </p>
          <p xml:id="i-U2i7Yh6SVBXhotiSDcnS49">
            Det råder politisk enighet om det berättigade i medborgarnas
            anspråk på bostäder, som uppfyller vissa krav i fråga om hygien,
            säkerhet och bekvämlighet. Samhället har bl.a. genom bestämmelser
            i hälsovårds- stadgan och byggnadsstadgan gjort dessa krav till
            sina. Den politiska enigheten torde även omfatta önskvärdheten
            av att höja standarden i det äldre fastighetsbeståndet. Enligt
            vår mening måste därutöver två viktiga bostadspolitiska mål vara
            att dels lämna medborgar- na största möjliga frihet i valet av
            bostad, dels också att hålla bostadskostnaden på en rimlig nivå.
            Detta innebär, att den som föredrar en blygsammare bostadsstandard
            mot att betala en lägre kostnad, skall beredas möjlighet att göra
            ett sådant val. I proposition 1973:22 föreslås att kommunerna
            skall utrustas med vissa tvångsmedel för att gentemot privata
            fastighetsägare kunna genom- driva de saneringsprogram som föreslagits
            i proposition 1973:21. Allmänt kan hävdas att behovet av tvångsmedel
            av den art som förstnämnda proposition föreslår inte kan anses
            styrkt. Detta vitsordas i viss mån också av departementschefen
            som uttalar, att kommunen och fastighetsägarna bör eftersträva
            samverkan vid genomförandet av sane- ringsverksamheten. I proposition
            1973:21 har ju också föreslagits åtgärder i syfte att stimulera
            sådan verksamhet. Denna metod är i princip den enda framkomliga
            vägen. Det erkänns dock i propositionen att upprustning inte kan
            framtvingas, om den skulle vara oekonomisk. I sådant fall får
            emellertid kommunen möjlighet att förbjuda fastighetens utnyttjande
            för bostadsändamål. Tvångsmedlen har kompletterats med utnyttjande
            av tvångsförvaltning och tvångsinlösen. Särskilt den vidgade användningen
            av tvångsförvalt- ning är anmärkningsvärd, eftersom det inte längre
            gäller ingrepp mot vanskötta fastigheter, vilket nuvarande bestämmelser
            avser. Vad den nu föreslagna lagen åsyftar är att framtvinga en
            höjd bostadsstandard, som kommer att ligga ovanför de nivåer,
            där ingripanden kan ske med stöd av hälsovårdsstadgan eller byggnadsstadgan.
            Hur hög standarden tvångsvis kommer att bli, kommer ytterst att
            bero på den av Kungl. Maj:t utfärdade kungörelsen. Lagrådet har
            riktat kritik mot att lagtexten lämnar frågan om den lägsta godtagbara
            standardens närmare innebörd obesvarad. Det kan enligt lagrådet
            inte anses tillfredsställande att lagen inte ger något besked
            på en så central punkt. Vi delar rådets mening, att lagen bör
            upptaga vissa grundläggande regler om vad som normalt skall krävas
            för att lägsta
          </p>
          <pb facs="riksdagen-motions-pdf/data/1973/mot_1973__1927/mot_1973__1927-002.pdf"/>
          <p xml:id="i-3EdyEmqcwFj4Ec8Ym3rcM6">
            Mot. 1973:1927 5
          </p>
          <p xml:id="i-H2LREw6LAV6A41gFrX76xP">
            godtagbara standard skall anses föreligga. Lagen bör även ge
            dispens- möjlighet från standardkravet, så att viss utrustningsdetalj
            inte under alla omständigheter blir obligatorisk och medför att
            lägenheten hamnar under gränsen för godtagbar standard. Standardkravets
            höjd kommer sannolikt att medföra bristande enhet- lighet i samhällets
            krav på saneringsverksamhetens utförande. Dessa kommer snarare
            att kunna variera betydligt. Att fullgörelsekravet på detta sätt
            lämnar utrymme för en skiftande behandling talar mot departementschefens
            påstående, att det här bara skulle vara fråga om en näringspolitisk
            lagstiftning om enhetliga kvalitetskrav på de nyttigheter vissa
            yrkesutövare ställer till medborgarnas förfogande. För denna slutsats
            talar också det faktum, att vissa betydande kategorier undantas
            från lagens tillämpningsområde, nämligen statliga och kommunala
            bostä- der. Till yttermera visso kommer tillämpningen att skifta
            från en kommun till en annan, eftersom ju kommunerna inte åläggs
            någon skyldighet att ingripa mot avvikelser från standardkraven
            utan bara utrustas med en laglig möjlighet härtill att tillgripas
            när så befinnes lämpligt. De i propositionen föreslagna tvångsreglerna
            borde — om förslaget blir lag — förenas med rätt till ersättning
            i de fall då fastighetsägaren saknar förmåga till uppfyllelse
            eller vill slippa ansvaret härför. Departements- chefen har avvisat
            denna tanke men anför argument som inte är hållbara. Att skälet
            skulle vara att det här blott rörde sig om att säkerställa vissa
            generella standardkrav har vi i det föregående vederlagt. Det
            andra skälet, nämligen att den enskilde fastighetsägaren kan påräkna
            lånestöd från samhället tål emellertid inte heller en närmare
            granskning. I propositionen sägs nämligen att åtgärdsförelägganden
            m. m. skall få resas även mot den, vars fastighet inte ingår i
            något kommunalt program. Särskilt utmanande ter sig lagen, när
            det gäller utformningen av användningsförbudet. Detta får nämligen
            begagnas, även i sådana fall där byggnadsförbud råder. Detta innebär
            ju, att den enskilde drabbas av åtgärder från samhällets sida
            i en situation som samhället självt bär ansvar för genom sina
            nybyggnadsförbud. Till följd av användningsförbudet kan enskilda
            fastigheter bli helt värdelösa. Det är betänkligt, att kommunerna
            inte själva skall behöva ta de ekonomiska konsekvenserna av en
            sådan utveckling. Departementschefen aktualiserar även frågan
            om tillgripande av rivningsförbud med skjuter svaret ifrån sig
            med att säga, att det torde ankomma på Kungl. Maj:t att utfärda
            nödiga bestämmelser. Enligt vår mening är emellertid även rivningsförbud
            ett tvångsmedel av så ingri- pande natur, att frågan bör regleras
            i lag, varvid de materiella rekvisiten för tillgripande av sådant
            förbud klart bör anges. Lagrådet har avstyrkt förslaget att en
            provisorisk fullföljdsordning införs för ärenden om upprustningsåläggande
            och användningsförbud. Fastighetsdomstolarnas kännedom om de lokala
            förhållandena på bo- stadsmarknaden väger enligt vår mening utan
            tvivel tyngre än de förhoppningar om enhetlig praxis som departementschefen
            säger sig hysa
          </p>
          <pb facs="riksdagen-motions-pdf/data/1973/mot_1973__1927/mot_1973__1927-003.pdf"/>
          <p xml:id="i-Vk6oLtCVBvucPY5ymAVQom">
            Mot. 1973:1927 6
          </p>
          <p xml:id="i-HaCJFAnpTXNCHvmaMWMPiA">
            om Svea hovrätt blir enda överinstans. Av skäl som anförts i
            det föregående är ju också lagens egen konstruktion ett hinder
            för en enhetlig tillämpning, varför Svea hovrätts uppgift som
            rikslikare kommer att bli ytterligt svår om förslaget genomföres.
            I avvaktan på en ny fullföljds- ordning bör även för dessa ärenden
            den i lagen om tvångsförvaltning gällande instansordningen tillämpas.
            Enligt proposition 1973:21 skall antagandet av kommunalt sanerings-
            program föregås av inventeringar av bostadsbeståndet i kommunerna.
            Enligt det nu framlagda förslaget skall det därpå antagna programmet
            inledas med ett besiktningsförfarande, genom vilket kommunen skall
            utröna, om kravet på lägsta godtagbara standard är uppfyllt. Det
            fortsatta förfarandet bör enligt departementschefen få formen
            av överläggningar mellan kommunen och fastighetsägaren, där kommunen
            anger sina krav på upprustning m.m. och ägaren framlägger sina
            synpunkter härpå. Kommunen och ägaren skall enligt departementschefen
            mötas som ”parter”. Det måste betvivlas att fastighetsägarens
            upplevelse av att vara part i en sådan överläggning kommer att
            vara särskilt stark, eftersom ju kommunens agerande hela tiden
            kommer att ske under hotet om tillgripande av de tvångsmedel som
            lagförslaget lägger i kommunens händer att tillgripa efter gottfinnande.
            Det är i propositionen inte klarlagt vari skillnaden mellan standard-
            kraven, enligt hälsovårdsstadgan och byggnadsstadgan å ena sidan
            samt de enligt den nu föreslagna lagen å andra sidan, verkligen
            består. Detta kommer att leda till en betydande rättsosäkerhet
            för den enskilde. Det är lagstiftningens uppgift att ge klart
            besked i sådana frågor och därmed förebygga tvister. Propositionen
            kommer, om den förvandlas till lag, tvärtom att leda till svårbemästrade
            förvaltningstvister till men för såväl förverkligande av de kommunala
            saneringsprogrammen som för den enskildes fastighetsförvaltning.
            Det står vid en summering av de invändningar som kan riktas mot
            lagförslaget helt klart att detta inte bör genomföras. Sett i
            samband med de i propositionen 1973:21 framlagda förslagen tjänar
            det ett prisregle- rande syfte, som kan komma att försätta de
            fastighetsägare som blir utan lån i ett omöjligt läge. Det bäddar
            därmed också för den kommunalise- ring av det äldre bostadsbeståndet,
            som uttryckligen angavs som ett önskvärt mål i den tidigare propositionen.
            Med de bostadspolitiska mål som vi angivit inledningsvis — valfrihet
            och rimlig kostnadsnivå — och som varit och är vägledande för
            moderata samlingspartiets bostadspolitik ter det sig naturligt
            att i stället för på tvång bygga saneringsverksamheten på frivillig
            samverkan mellan kom- mun och fastighetsägare, samtidigt som de
            ekonomiska villkoren får en
          </p>
          <pb facs="riksdagen-motions-pdf/data/1973/mot_1973__1927/mot_1973__1927-004.pdf"/>
          <p xml:id="i-S3ZjovC3jPcuHaod5PrE5h">
            Mot. 1973:1927
          </p>
          <p xml:id="i-7UCeQ3CgHKJW5HhzxuECfm">
            utformning som stimulerar upprustning. Med stöd av det anförda
            hemställes att riksdagen måtte besluta avslå propositionen 1973:22.
          </p>
          <p xml:id="i-Vfyibm5bcKrnkP3erns2v8">
            Stockholm den 26 april 1973
          </p>
          <p xml:id="i-XHqDqPsHJYifoE3gN63Bmb">
            ALF WENNERFORS (m) BLENDA LJUNGBERG (m) LARS SCHÖTT (m) BO TURESSON
            (m)
          </p>
        </div>
      </div>
    </body>
  </text>
</TEI>
