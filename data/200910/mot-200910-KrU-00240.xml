<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00240">
  <teiHeader>
    <fileDesc>
      <titleStmt>
        <title>Stöd till kulturtidskrifter</title>
        <author corresp="i-DSgCixAdAvhSA1u2TeDZQH">av Jan Emanuel Johansson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd till kulturtidskrifter</title>
          <idno type="rdwebb">GX02Kr240</idno>
          <rs type="number">Kr240</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr240/text</ref>
          <ref type="dokument_url_html">http://data.riksdagen.se/dokument/GX02Kr240</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr240</ref>
          <ref type="doc">http://data.riksdagen.se/fil/85D10EF8-F47D-42D8-B412-35128498E919</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DSgCixAdAvhSA1u2TeDZQH</idno>
            <name>Jan Emanuel Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Eeg6UhThgAoAkRjSDrtU4c" type="signed"/>
        <correspContext corresp="i-Eeg6UhThgAoAkRjSDrtU4c">
          <note type="signatory" corresp="i-DSgCixAdAvhSA1u2TeDZQH"/>
        </correspContext>
        <correspAction xml:id="i-J2siV4U75kDm4b7k1Zn7vJ" type="numbering">
          <date when="2009-10-06"/>
        </correspAction>
        <correspAction xml:id="i-MeviivYe6WBe6jdpsnQRCe" type="submission">
          <date when="2009-10-01"/>
        </correspAction>
        <correspAction xml:id="i-TBmfz2G4jz4Ny922n9kapY" type="transfer">
          <date when="2009-10-01"/>
        </correspAction>
        <correspAction xml:id="i-86qC5r1QSDZg7StahYq3zk" type="assigned"/>
        <correspContext corresp="i-86qC5r1QSDZg7StahYq3zk">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BQ1mpWBoiW6tWqNJZSEoFC" type="motBody">
        <div xml:id="i-XNUACNGh998eLW4ncYt8Gv" type="motProposal" subtype="förslag">
          <head xml:id="i-AeWMBBs9KZVUTF6ECuD89V">
            Förslag till riksdagsbeslut
          </head>
          <p xml:id="i-CrJcQEqHymRtN4dzeaQB14">
            Riksdagen tillkännager för regeringen som sin mening vad som
            anförs i motionen om produktions- och distributionsstöd till kulturtidskrifter.
          </p>
        </div>
        <div xml:id="i-35dr6rhjZiktXSNqYwuuQz" type="motContent">
          <head xml:id="i-VZfruWfoT7oyAEH3bj4NTC" type="h1">
            Motivering
          </head>
          <p xml:id="i-2U72dSS7vWSfD2SRVc5mPM">
            Sverige har en rik flora av vitala kulturtidskrifter, som i ett
            internationellt perspektiv framstår som unik. Kulturtidskrifterna
            är en omistlig del av det svenska kulturlivet, men de är också
            vilket konstaterats i Demokratiutredningens slutbetänkande (SOU
            2000:1) en viktig del av den demokratiska offentligheten. När
            det gäller diskussionen om de svenska kulturtidskrifterna, liksom
            kulturpolitiken i stort, måste man särskilt beakta vikten av att
            kulturen får spridning till det stora folkflertalet och här har
            folkbiblioteken en viktig roll att fylla. Utöver kulturtidskrifternas
            betydelse i det svenska kulturlivet och medielandskapet i stort
            är de också viktiga för folkbildningsarbetet. Styrkan i det svenska
            kulturtidskriftsutbudet är just mångfalden: här möter vi litteratur
            från världens alla kontinenter och från olika språkområden, gedigna
            journalistiska reportage, viktig socialpolitisk debatt, nyskapande
            bildkonst, samhälls- och litteraturteoretisk forskning med mera.
          </p>
          <p xml:id="i-XfP91yAioHNhMthqKhPmWp">
            I betänkandet av Kulturutredningen (SOU 2009:16) konstateras
            vikten av fortsatt ekonomiskt stöd för de svenska kulturtidskrifterna
            och här framhålls kulturtidskriftens roll som plantskola för nya
            skribenter. Utredarna konstaterar också att det nuvarande tidskriftsstödet
            åtnjuter en stor kulturpolitisk legitimitet (s. 303). Produktionsstödet
            till de svenska kulturtidskrifterna uppgick 2009 till 17 miljoner
            fördelat på 102 kulturtidskrifter. Detta stöd är nödvändigt för
            kulturtidskrifternas överlevnad. Stödet till kulturtidskrifterna
            regleras av förordningen om statligt stöd till kulturtidskrifter
            (1993:567) i vilken kulturtidskriften definieras enligt följande:
          </p>
          <p xml:id="i-2h8CWBkwDUZVzSV9nSif2e">
            Med kulturtidskrift avses en tidskrift som med sitt huvudsakliga
            innehåll vänder sig till en allmän publik med samhällsinformation
            eller med ekonomisk, social eller kulturell debatt eller som huvudsakligen
            ger utrymme för analys och presentation inom de skilda konstarternas
            områden.
          </p>
          <p xml:id="i-U2Z62QFRCfaqP6QAcupNAh">
            Regeringen skriver i propositionen Tid för kultur (prop. 2009/10:3)
            att de avser att i särskild ordning överväga om den mycket breda
            definition av begreppet kulturtidskrift som i dag används bör
            förtydligas. Vi anser att stödet i första hand bör gå till att
            främja utgivning av tidskrifter vars huvudsakliga inriktning är
            kulturell debatt samt analys och presentation inom de skilda konstarternas
            områden. (s. 62)
          </p>
          <p xml:id="i-X1N6XAATYzGefJ3HA7srnD">
            Det vore djupt olyckligt om dessa nya direktiv skulle leda till
            en snävare definition av vad en kulturtidskrift är och det vore
            olyckligt därför att det riskerar att ta död på den mångfald som
            utmärkt det svenska kulturtidskriftsutbudet. Denna mångfald erhålls
            också till en förhållandevis låg kostnad. Som ovan konstaterats
            uppgick 2009 års produktionsstöd till 17 miljoner kronor fördelat
            på 102 kulturtidskrifter. Under 2009 kommer dessa tidskrifter
            sammantaget att ge ut hela 425 nummer, vilket motsvarar runt 30
            000 tidskriftssidor som når sammantaget runt 120 000 prenumeranter.
          </p>
          <p xml:id="i-V8EXDdhmCijWDBef1JzqyF">
            En snävare definition av vad en kulturtidskrift är vore också
            olycklig därför att det inte ligger inom regeringens kompetensområde
            att dra upp skarpa gränser mellan kulturella uttryck och samhällelig
            eller vetenskaplig debatt. En statlig kulturpolitik kan aldrig
            fastlägga, för att ta ett historiskt exempel, huruvida Picassos
            kubism kan skiljas från densammes kritik av inbördeskrigets fasor
            i verket Guernica. Kulturen mår bäst av att inte tvingas in i
            snäva definitioner som fastslås i Kulturdepartementets förordningar.
          </p>
          <p xml:id="i-Q28i9pD6VZ9cjMBwb9enRr">
            En översyn av stödet till kulturtidskrifterna bör i stället utgå
            från en vid definition av vad en kulturtidskrift är. Vid prioritering
            och fördelning av stödet bör särskild hänsyn tas till kvalitet
            och mångfald. Ett beslut om nya regler för kulturtidskriftsstödet
            bör också inrymma förslag om hur de svenska kulturtidskrifternas
            tillgänglighet för allmänheten kan ökas. På samma sätt som de
            böcker som i dag erhåller litteraturstöd även distribueras till
            folkbiblioteken (291) bör kulturtidskrifterna tillgängliggöras
            på ett bättre sätt på biblioteken.
          </p>
        </div>
        <div xml:id="i-PKuB9PL8zzU18Pp3tQJbTG" type="motSignatures">
          <list xml:id="i-BvQG3JNWuytvMuViZ64Xgf">
            <item xml:id="i-Uj92wu66zsNAjxU1YJzXK7" who="i-DSgCixAdAvhSA1u2TeDZQH">
              Jan Emanuel Johansson (s)
            </item>
          </list>
        </div>
      </div>
    </body>
  </text>
</TEI>
