<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01567">
  <teiHeader>
    <fileDesc>
      <titleStmt>
        <title>om majoritetsval</title>
        <author>av Olle Svensson och Arne Gadd</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om majoritetsval</title>
          <idno type="rdwebb">G3021567</idno>
          <rs type="number">1567</rs>
          <ref type="dokument_url_text">http://data.riksdagen.se/dokument/G3021567/text</ref>
          <ref type="dokument_url_html">http://data.riksdagen.se/dokument/G3021567</ref>
          <ref type="dokumentstatus_url_xml">http://data.riksdagen.se/dokumentstatus/G3021567</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NgcEAjjDpm3FVNBxiWvS8X</idno>
            <name>OLLE SVENSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-AnrRW8P2FoZPwmfbQGBp8u</idno>
            <name>ARNE GADD</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QJcgyLZkHzp7mf6whftoAJ" type="signed"/>
        <correspContext corresp="i-QJcgyLZkHzp7mf6whftoAJ">
          <note type="signatory" corresp="i-NgcEAjjDpm3FVNBxiWvS8X"/>
          <note type="signatory" corresp="i-AnrRW8P2FoZPwmfbQGBp8u"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1567/mot_197980__1567-001.pdf"/>
      <fw xml:id="i-GEdz72GsNhJYEV7tuYQDdC">
        Mot. 1979/80: 1567 4
      </fw>
      <div xml:id="i-SA6XjTERrVhTWzfyotbNfx" type="motHeader">
        <div xml:id="i-MRnRBEqLbXoXuZoZ1uXCjt" type="motTitle"/>
        <div xml:id="i-4CGtjcYGGDJU6nVV9RVvVx" type="motSubmissionInfo"/>
      </div>
      <div xml:id="i-P9Bc1QborNprPhGKxifYA1" type="motBody">
        <div xml:id="i-J17kG5Kjy179mEG7Jc7b52">
          <p xml:id="i-YXYXGYkuWU8n1unJmbQA5p">
            Motion 1979 /80: 1567
          </p>
          <p xml:id="i-ZWRCvSVuXZctqFABa7qTp">
            av Olle Svensson och Arne Gadd om majoritetsval
          </p>
          <p xml:id="i-2qv2dQiNkbhpwUY83ndSHu">
            Den författningsreform som riksdagen i två etapper beslutade
            om i början av 1970-talet präglas av parlamentarismens princip.
            Regeringen skall enligt denna utgå ur riksdagen och idealt stödja
            sig på riksdags- majoritetens förtroende — majoritetsparlamentarism.
            I de fall de poli- tiska förutsättningarna är sådana att en majoritet
            av riksdagen inte kan samlas bakom en regering uppstår en minoritetsparlamentarisk
            situa- tion, där regeringens förslag för sin framgång är beroende
            av tillfälliga överenskommelser med andra partier. Av detta följer
            att parlamenta- rismen fungerar bäst i teknisk mening i de länder
            där väljarna samlas i två dominerande partier eller väl sammanhållna
            partiblock. Samtidigt som styrelseskicket präglas av parlamentarismen
            utgår val- systemet från den proportionella principen. Vid valen
            till riksdagen ges samtliga partier, som samlar lägst 4 26 av
            rösterna i landet, en riks- proportionell representation. Strävan
            har varit att så långt möjligt uppnå en millimeterrättvisa mellan
            olika partier. Det svenska valsystemet fyl- ler högt ställda anspråk
            i detta avseende. Ett riksproportionellt valsys- tem är det naturliga
            i ett land som t. ex. Schweiz med permanent sam- lingsregering.
            Kombinationen med en parlamentarisk styrelseordning och ett pro-
            portionellt valsystem har i vårt land, liksom i övriga länder
            med mot- svarande system, byggt in en spänning mellan olika principer
            i författ- ningen som är allvarlig med hänsyn till det politiska
            systemets hand- lingskraft. I den statsvetenskapliga litteraturen
            rörande valsystem finns en bred debatt rörande sambandet mellan
            olika valsystem och parti- strukturer i ett land. Den vanligaste
            teorin formulerades först av Her- bert Tingsten och har därefter
            vidareutvecklats av den franska stats- vetaren Duverger. Enligt
            denna föreställning, som har ett starkt stöd i empiriska undersökningar,
            främjar ett system med proportionella val ett flerpartisystem,
            medan majoritetsvalen i en omgång har en tendens att gynna uppkomsten
            av tvåpartisystem. Hur denna mekanism fungerar finns utförligt
            beskrivet i en bilaga till personvals- och valkretsutredningens
            betänkande Personvals- och wval- kretsindelning (SOU 1977: 94).
            I bilagan finns förutom en beskrivning av teoribildningen på området
            också en redovisning av hur ett system med majoritetsval i enmansvalkretsar
            skulle ha fungerat i Sverige med
          </p>
          <pb facs="riksdagen-motions-pdf/data/197980/mot_197980__1567/mot_197980__1567-002.pdf"/>
          <p xml:id="i-VeE8oU3XbZxKoY6a9iQSGG">
            ledning av 1973 års valsiffror. Av undersökningen kan bl. a.
            utläsas att den ”lotteririksdag” som följde efter 1973 års val
            hade undvikits med ett sådant valsystem. De ”känslighetsanalyser”
            som redovisats bekräftar också den vanliga föreställningen att
            majoritetsval i enmansvalkretsar förstärker valvinden så att mindre
            förskjutningar i valmanskåren kring 50-procentstrecket resulterar
            i kraftigare ökning i parlamentsrepresen- tationen för olika partier.
            När ett parlamentariskt styrelseskick tillämpas i ett mångpartisystem
            blir det normala att ett parti inte ensamt uppnår majoritet i
            parlamen- tet. En majoritetsregering kan därför komma till stånd
            endast genom att två eller flera partier samverkar i regeringsarbetet.
            Om motsättning- arna mellan partierna, såsom i vårt land, grundar
            sig på såväl ideologis- ka som klassmässiga skillnader, är förutsättningarna
            för att bilda hand- lingsdugliga koalitionsregeringar normalt
            inte goda. Resultatet hotar därför att bli minoritetsparlamentarism.
            Under den korta tid som den nya regeringsformen varit i kraft
            har vi fått exempel både på inbördes splittring inom koalitionsregeringar
            och på extrem minoritetsparlamen- tarism. Mot denna bakgrund är
            det väsentligt att intresset för majoritetsvalen hålls vid liv.
            Om situationen utvecklas i riktning mot permanent mino- ritetsparlamentarism
            av 1920-talsmodell, måste på allvar övervägas om inte kravet på
            proportionell rättvisa måste vika för kravet på handlings- duglighet.
            En övergång till någon form av majoritetsval blir då aktuell.
            Personvals- och valkretsutredningens analyser av majoritetsval
            föran- leddes av att riksdagen vid två tillfällen beslutat att
            analyser av majori- tetsval på grundval av aktuella svenska valsiffror
            skulle göras. Genom det grundliga arbete som utredningen gjort
            beträffande valkretsindel- ningen vid sådana val bör det nu vara
            jämförelsevis lätt att upprepa stu- dien med 1976 och 1979 års
            valresultat som grundmaterial. En sådan uppföljning av personvals-
            och valkretsutredningens arbete bör ytterli- gare komma att belysa
            effekterna av majoritetsvalen till ledning för fortsatt diskussion
            av dessa frågor. Den nya författningsutredning som skall tillkallas
            efter riksdagens be- slut under hösten 1979 har inte fått till
            uppgift att överväga det riks- proportionella valsystemet. Vi
            är fullt medvetna om att det i konstitu- tionsutskottets enhälliga
            betänkande 1979/80: 32 med anledning av mo- tioner i författningsfrågor
            m. m. uttryckligen betonas att det inte är aktuellt att företa
            någon mera genomgripande författningsreform. Men även om utredningen
            skall prioritera andra frågor än valsättet, bör det vara möjligt
            för den att genom sitt sekretariat följa upp de studier av majoritetsval
            som andra utredningar redovisat på riksdagens uppdrag. I samband
            därmed bör också uppmärksammas andra former av majori- tetsval
            än enmansvalkretsar och en valomgång. I andra länder finns
          </p>
          <pb facs="riksdagen-motions-pdf/data/197980/mot_197980__1567/mot_197980__1567-003.pdf"/>
          <fw xml:id="i-Lx245KhiEVHM9DoB8ZAbeq">
            Mot. 1979/80: 1567 3
          </fw>
          <p xml:id="i-5sXusenAdKxqb1UsUcKDjh">
            exempel på andra modeller, t. ex. majoritetsval i flera omgångar,
            som kan vara av intresse att studera närmare. Med hänvisning till
            det anförda hemställer vi att riksdagen som sin mening ger regeringen
            till känna vad som anförts i motionen angående fullföljande av
            studier av majori- tetsval genom den under hösten 1979 beslutade
            författnings- utredningen.
          </p>
          <p xml:id="i-6cqg3qPychYXJF6WDkKVPi">
            Stockholm den 25 januari 1980
          </p>
          <p xml:id="i-3mbPrz8htCAjC1pJthTV44">
            OLLE SVENSSON (s) ARNE GADD (s)
          </p>
        </div>
      </div>
    </body>
  </text>
</TEI>
