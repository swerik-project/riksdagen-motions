<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-00051">
  <teiHeader>
    <fileDesc>
      <titleStmt>
        <title>Fritidshem</title>
        <author corresp="i-Xbq1HVkxhCYVmfPLN63HRo">av Daniel Riazat m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:51 av Daniel Riazat m.fl. (V)</title>
          <idno type="rdwebb">H30251</idno>
          <rs type="number">51</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H30251/text</ref>
          <ref type="dokument_url_html">http://data.riksdagen.se/dokument/H30251</ref>
          <ref type="dokumentstatus_url_xml">http://data.riksdagen.se/dokumentstatus/H30251</ref>
          <ref type="docx">http://data.riksdagen.se/fil/A7FACB77-20B5-4D81-93B6-70FD681AFACA</ref>
          <ref type="pdf">http://data.riksdagen.se/fil/35C136F4-9255-48A2-A950-23626C6E9D57</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-H9DnHBqJnKpMVdQyBsG2Dw" type="signed"/>
        <correspContext corresp="i-H9DnHBqJnKpMVdQyBsG2Dw">
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-5QyhtXKPjLn54e6JMC31tD" type="submitted">
          <date when="2015-09-23"/>
          <time when="14:22:02"/>
        </correspAction>
        <correspAction xml:id="i-DzLkE4rRbiV4p6WkzMuAiv" type="referred">
          <date when="2015-10-13"/>
        </correspAction>
        <correspAction xml:id="i-K8E3CFmjf42G6Wvpmqs4CZ" type="assigned">
          <date when="2016-09-06"/>
          <time when="17:00:13"/>
        </correspAction>
        <correspContext corresp="i-K8E3CFmjf42G6Wvpmqs4CZ">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-5aVHXA7MJtpF5pytvkL6pv" type="behandlas_i"/>
        <correspContext corresp="i-5aVHXA7MJtpF5pytvkL6pv">
          <ref type="uppgift">2015/16:UbU12</ref>
          <ref type="ref_dok_id">H301UbU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU12</ref>
          <ref type="ref_dok_titel">Grundskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WgLe8zFh6GKQA4F1tn8mDV" type="behandlas_i"/>
        <correspContext corresp="i-WgLe8zFh6GKQA4F1tn8mDV">
          <ref type="uppgift">2015/16:UbU15</ref>
          <ref type="ref_dok_id">H301UbU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7xAQFNtfFKDJNw2YucJYSV" type="behandlas_i"/>
        <correspContext corresp="i-7xAQFNtfFKDJNw2YucJYSV">
          <ref type="uppgift">2015/16:UbU14</ref>
          <ref type="ref_dok_id">H301UbU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU14</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:51 av Daniel Riazat m.fl. (V) Fritidshem
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Ak8kdVufJScdSFkNpNXHgg">
            Förslag till riksdagsbeslut
          </head>
          <list style="ol">
            <item xml:id="i-RwEMi1ws2rX55APT6JHTv6">
              Riksdagen ställer sig bakom det som anförs i motionen om att
              regeringen bör ge Skolverket i uppdrag att ta fram rekommendationer
              för gruppernas storlek och personaltäthet i fritidshemmen och
              tillkännager detta för regeringen.
            </item>
            <item xml:id="i-BK9UKuSjheg51wmEWVScJa">
              Riksdagen ställer sig bakom det som anförs i motionen om att
              utreda utvecklade möjligheter till vidareutbildning och validering
              för anställda på fritidshem som saknar pedagogisk högskoleexamen,
              och riksdagen tillkännager detta för regeringen.
            </item>
            <item xml:id="i-6QTe31cu4MySEge4x6ua4L">
              Riksdagen ställer sig bakom det som anförs i motionen om att
              återkomma med förslag om att arbetsmiljölagen ska omfatta elever
              i fritidshem på ett liknande sätt som den omfattar elever i grund-
              och gymnasieskola och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-CqRmJmANi8AfTGWjxLvsEo" type="h1">
            Säkra fritidshem med hög pedagogisk kvalitet
          </head>
          <p xml:id="i-5q88vzP1FwxJxxgoJSsiGa">
            Fritidshemmen ska hålla lika hög kvalitet som skolan eftersom
            de är en del av en samlad skoldag. De flesta barn i yngre åldrar
            börjar och slutar också sin skoldag på fritidshemmet. Tyvärr vistas
            många av dem i en torftig och osäker miljö eftersom grupperna
            är för stora och personalen för få för att en meningsfull verksamhet
            ska kunna erbjudas.
          </p>
          <p xml:id="i-KECyy1deMU5sucy9vFGRBv">
            Detta blir sämre för varje år som går. År 1990 var det i genomsnitt
            8,3 barn per årsarbetare i fritidshemmen. Läsåret 2014/15 var
            antalet barn per årsarbetare mer än dubbelt så stort: 21,8. Grupperna
            har följaktligen också ökat i storlek och antalet barn per avdelning
            var 41,1. Det är dessutom inte endast antalet barn per anställd
            som har ökat över tid, utan detta gäller även vistelsetiden per
            barn.
          </p>
          <p xml:id="i-XSTFvs58rcdNPaghJ7EJFU">
            En satsning på ökad personaltäthet i fritidshemmen är helt nödvändig
            för att förbättra arbetsmiljön för både anställda och barn. Möjligheterna
            att bedriva en meningsfull verksamhet med hög pedagogisk kvalitet
            förbättras. Därför är Vänsterpartiet överens med regeringen om
            ett förslag till sådan satsning i budgetpropositionen för 2016.
          </p>
          <p xml:id="i-zcXgcZ3fXY6ogKGr99Wku">
            Denna satsning är dock inte hela lösningen när det gäller personalsituationen
            på fritids. Även huvudmännen behöver göra satsningar för att öka
            personaltätheten. Idag saknas dock riktmärken för hur stora grupper
            som är rimliga och hur mycket personal som bör finnas. Regeringen
            har tidigare gett Skolverket i uppdrag att återinföra rekommendationer
            gällande gruppstorlek och personaltäthet i förskolan. Vi anser
            att sådana rekommendationer också bör finnas när det gäller fritidshemmen.
            Regeringen bör ge Skolverket i uppdrag att ta fram rekommendationer
            för gruppernas storlek och personaltäthet i fritidshemmen. Detta
            bör riksdagen ställa sig bakom och ge regeringen till känna.
          </p>
          <head xml:id="i-XdQpm1VcpMRYh9cL5He7nu" type="h1">
            Inkludera fritidspedagoger i legitimationsreformen
          </head>
          <p xml:id="i-B468ufZ3xzCem1vorZ56xi">
            Om fritidshemmet ska komplettera skolan pedagogiskt och grunda
            sig på just pedagogik måste pedagogiken garanteras. Utgångspunkten
            måste vara den befintliga kunskapen i fritidspedagogiken och den
            särskilda utbildning som fritidspedagoger har.
          </p>
          <p xml:id="i-42jF8FU3hpeMnpGa3ktTvk">
            Fritidshemmens roll har stärkts i den gällande skollagen och
            läroplanen för grundskolan, förskoleklassen och fritidshemmet.
            Samtidigt har i praktiken personalens roll och pedagogiken försvagats.
            Vi välkomnar därför att regeringen har gett Skolverket i uppdrag
            att ta fram förslag till förändringar i läroplanen för att tydliggöra
            fritidshemmens uppdrag.
          </p>
          <p xml:id="i-5fXzXeurDMe6xTwz4nJeGE">
            I förskolan har förskolläraren legitimation och har därmed ansvar
            för och leder verksamheten, där även andra yrkeskategorier som
            exempelvis barnskötare är anställda. Fritidspedagogkompetensen
            är i mångt och mycket identisk med förskollärarens. Skillnaden
            är att fritidspedagogens kompetens är riktad mot den åldersgrupp
            som går på fritids (6–12 år) medan förskolläraren har kompetens
            för åldersgruppen 0–6 år. Det är därför helt ologiskt att förskolläraren
            är behörig att ansvara för och leda fritidshem medan fritidspedagogen
            inte är det. Fritidspedagogerna bör utifrån sin kompetens också
            vara de som är ansvariga för och leder fritidshemsverksamheten.
          </p>
          <p xml:id="i-YRJTvoPYhpPTgg3KnPbPQz">
            Tror vi på olika lärandeperspektiv där fritidshemmet och skolan
            är pedagogiska komplement måste legitimationsreformen för läraryrket
            även gälla för fritidspedagogerna. Detta skulle också vara en
            av flera nödvändiga åtgärder för att höja yrkets status, vilket
            bland annat är viktigt för att fler ska söka till fritidspedagogutbildningen.
            Legitimationskrav lägger också en grund för arbete med behörighetskompletteringar
            för personal som saknar adekvat utbildning.
          </p>
          <p xml:id="i-6J4pdKF1942DirEHJfdcXC">
            Därför är det glädjande att regeringen har uttryckt sin avsikt
            att utreda om, och i så fall hur, fritidspedagoger kan omfattas
            av legitimationssystemet (se budgetpropositionen UO 16).
          </p>
          <head xml:id="i-CjSkDk1bMK9JNyHGkMYZd1" type="h1">
            Personal med rätt utbildning
          </head>
          <p xml:id="i-RT1JVicT6iD265k8uqgmef">
            Precis som för skolväsendet i övrigt är situationen vad gäller
            personalförsörjning i fritidshemmen bekymmersam. Alltför få utbildar
            sig till fritidspedagoger i förhållande till de behov som finns.
            Bara var fjärde anställd på fritidshemmen är fritidspedagog, och
            ungefär lika många är lärare eller förskollärare. Hälften av personalen
            saknar alltså en pedagogisk högskoleexamen. Antalet årsarbetare
            som heller inte har gymnasieutbildning inom området barn och ungdom
            är faktiskt fler än fritidspedagogerna (Skolverkets statistik
            läsåret 2014/15).
          </p>
          <p xml:id="i-2arCozDuMN4iuQSQ2PExx2">
            Fritidshemmens verksamhet ska hålla hög pedagogisk kvalitet och
            för oss är det en självklarhet att andelen personal med fritidspedagogexamen
            eller annan pedagogisk högskoleexamen behöver öka. På både nationell
            och lokal nivå behöver man arbeta för att göra yrket attraktivare,
            för att fler ska söka sig dit. De som redan är anställda på fritidshemmen
            men som saknar relevant utbildning bör dock också vara en självklar
            målgrupp att rikta särskilda insatser till.
          </p>
          <p xml:id="i-AhWgkC5h3xhdyDddBHCw1j">
            Det bör därför utredas utvecklade möjligheter till vidareutbildning
            och validering för anställda på fritidshem som saknar pedagogisk
            högskoleexamen. Detta bör riksdagen ställa sig bakom och ge regeringen
            till känna.
          </p>
          <head xml:id="i-L879dpitowpGjU71uzJN8U" type="h1">
            Arbetsmiljölagen och fritidshemmen
          </head>
          <p xml:id="i-AumaAhgFAJBghUyNWAXQRn">
            Arbetsmiljölagen gäller i dag elever i grund- och gymnasieskola
            (inklusive förskoleklassen, sameskolan, specialskolan, särskolan
            och gymnasiesärskolan). Frågan om huruvida arbetsmiljölagen även
            ska omfatta förskolan och fritidshemmen har diskuterats och utretts
            flera gånger, senast i betänkandet ”Bättre arbetsmiljöregler I.
            Samverkan, utbildning, avtal m.m.” (SOU 2006:44). Utredningens
            slutsats var att det behövs förbättringar av såväl den fysiska
            som den psykosociala arbetsmiljön i förskola och fritidshem, men
            att det skulle kunna ske inom ramen för befintliga institutioner
            och strukturer, bl.a. genom en förstärkt skollagstiftning och
            bättre samarbete mellan myndigheter. I direktiven till utredningen
            ingick emellertid endast att ta ställning till om just arbetsmiljölagen
            skulle föreslås gälla i förskola och fritidshem. Därför lämnade
            utredaren inga konkreta förslag till förändring av övrig lagstiftning
            eller myndigheters regleringsbrev. Någon sådan avgörande förbättring,
            med avseende på arbetsmiljön i förskola och fritidshem, vare sig
            av lagstiftning eller av myndigheternas uppgifter och skyldigheter,
            har ännu inte genomförts.
          </p>
          <p xml:id="i-7cnN1QqH7ukMiQkAaMq67o">
            Frågan om arbetsmiljölagens tillämpning handlar inte bara om
            ett långsiktigt systematiskt arbetsmiljöarbete utan också om konkreta
            och mer eller mindre akuta arbetsmiljörisker. Ibland hänvisas
            det till att när stora risker finns så kan Arbetsmiljöverket eller
            skyddsombud vidta åtgärder till skydd för personalen och på så
            sätt skyddas även barnen indirekt. Men risker kan se olika ut
            beroende på om det är vuxna eller små barn som ska skyddas. Ett
            tydligt exempel är om farliga kemikalier lämnas framme och är
            möjliga att nå för barnen.
          </p>
          <p xml:id="i-87yHyXUkA3HwaHfLYeKWx8">
            Eftersom arbetsmiljölagen gäller för övriga skolformer (undantaget
            förskolan) men inte för fritidshemmen så varierar arbetsmiljöskyddet
            för yngre skolbarn under dagen. En olycka som sker under skoltid
            kan anmälas till Arbetsmiljöverket, men det gäller inte för samma
            olycka före eller efter skoltid. Trots att verksamheten ofta bedrivs
            i samma lokaler. Detta är inte rimligt.
          </p>
          <p xml:id="i-FsKyJtbUXa87Ax1fX5tHBW">
            Det finns förstås flera olika vägar att gå för att förbättra
            arbetsmiljön för barnen i fritidshem. Arbetsmiljölagen bör vara
            ett av dessa verktyg. Regeringen bör därför återkomma med förslag
            om att arbetsmiljölagen ska omfatta elever i fritidshem på ett
            liknande sätt som den omfattar elever i grund- och gymnasieskola.
            Detta bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-CQ9QAeWgKhSpSm3jzjgubR" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-KZem5AVeFF6yyPitrvRLZC" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-SgNLgLumLFEGpKo35noMJm" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-5iuHicehLTeinhstgyiymK" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-9E57LWFE3L4SwVVSPUbET9" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-22h4uRwtDiFXbC1dNWMsza" who="i-7r5EMv9VstEFKe8CzeUCH5">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
