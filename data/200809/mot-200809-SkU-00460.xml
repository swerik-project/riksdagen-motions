<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00460">
  <teiHeader>
    <fileDesc>
      <titleStmt>
        <title>FoU</title>
        <author corresp="i-6kLJbGLpwB9hYxDrVrkcqF">av Karin Pilsäter (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>FoU</title>
          <idno type="rdwebb">GW02Sk460</idno>
          <rs type="number">Sk460</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk460/text</ref>
          <ref type="dokument_url_html">http://data.riksdagen.se/dokument/GW02Sk460</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk460</ref>
          <ref type="doc">http://data.riksdagen.se/fil/DCC8E7A1-68B2-4E33-9129-25B421FBDF1D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UXMnU21SQ6EaXDJdaamDAy" type="signed"/>
        <correspContext corresp="i-UXMnU21SQ6EaXDJdaamDAy">
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction xml:id="i-LL6k5qh2wFSjLDHg5P7S2s" type="numbering">
          <date when="2008-10-08"/>
        </correspAction>
        <correspAction xml:id="i-BpUzsqkFPrMCSeEk24Cf8m" type="submission">
          <date when="2008-10-07"/>
        </correspAction>
        <correspAction xml:id="i-QnoTEh9H9XKSsZ8uarBknH" type="transfer">
          <date when="2008-10-06"/>
        </correspAction>
        <correspAction xml:id="i-RWACRXznWjgkgpvhJqaxK" type="assigned"/>
        <correspContext corresp="i-RWACRXznWjgkgpvhJqaxK">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7pxGPizeRwrQGGz5AYbUzX" type="motBody">
        <div xml:id="i-4bZq7nxH8T94hcgSMdE1xq" type="motProposal" subtype="förslag">
          <head xml:id="i-HY1inLPHn9xXYiLa8YibQM">
            Förslag till riksdagsbeslut
          </head>
          <p xml:id="i-8TJDuE6CUCGfPKWJtuAfNm">
            Riksdagen tillkännager för regeringen som sin mening vad som
            anförs i motionen om införande av FoU-rabatt för företag.
          </p>
        </div>
        <div xml:id="i-Ss6GrU99eRjzoBRqFfQH3b" type="motContent">
          <head xml:id="i-L8YzGFEtr7BzMByaPhqmX1" type="h1">
            Motivering
          </head>
          <p xml:id="i-9Ug3WjDuPUBDrbWFDuYnx8">
            Sverige finns i den yttersta toppen bland industriländer när
            det gäller ekonomiska satsningar på forskning. Närmare 4 procent
            av den svenska BNP:n används till forskning och utveckling. Inget
            annat industriland i världen, med undantag för Israel, satsar
            så mycket resurser på FoU som Sverige per capita. I Sverige står
            dock industrin för mer än tre fjärdedelar av de totala FoU-utgifterna.
            Ericsson och Astra Zeneca står ensamma för en ansenlig del av
            investeringarna i FoU. De tio största svenska företagen står tillsammans
            för omkring hälften av företagssektorns totala FoU-utgifter. Små
            och medelstora svenska företag är däremot sämre på FoU. Svenska
            företag med färre än hundra anställda investerar mindre i FoU
            än företag i samma storleksklass i både övriga nordiska länder
            och USA, Kanada och Schweiz med stor tyngdpunkt i några få internationella
            storföretag.
          </p>
          <p xml:id="i-91YTwRwGyg8EpE8TvYudxr">
            Den svenska statens insatser har däremot inte varit så imponerande
            i en internationell jämförelse. Detta kommer nu att förändras,
            genom de stora satsningar som aviserats i budgetpropositionen
            och inför kommande forsknings- och innovationsproposition. Det
            finns oroande tecken som kan tyda på att svensk forskning tappar
            mark. Svenska forskningsresultat citeras i mindre utsträckning
            nu än tidigare och antalet patentansökningar har minskat sedan
            år 2000.
          </p>
          <p xml:id="i-G5TtzZ6gfefLMdc84Jye4k">
            Den omfattande forskningen lyfts ofta fram som ett svenskt trumfkort
            när våra möjligheter att hävda oss i den ökande globala konkurrensen
            om produktion och arbetstillfällen debatteras. Men om våra höga
            utgifter för forskning ska vara en väg till framgång krävs att
            de pengar som läggs ned också ger avkastning tillbaka i form av
            innovationer, förbättrade produkter, produktion, nya företag och
            arbetstillfällen.
          </p>
          <p xml:id="i-S6DpbdpRyoAkJm7JoU1KkE">
            På den punkten finns det stora frågetecken. De stora satsningarna
            på forskning ger inte full avkastning. Sverige är andra nation
            i världen när det gäller satsning på forskning och utveckling
            och tredje nation i världen när det gäller patentansökningar.
          </p>
          <p xml:id="i-L6Xbd4LyLpiKNLayh56Yo9">
            Sverige ligger under genomsnittet bland industriländerna när
            det gäller andelen högteknologisk export och i botten bland industriländerna
            i jämförelse när det gäller andelen nystartade företag. Detta
            brukar kallas den svenska forskningsparadoxen.
          </p>
          <p xml:id="i-CnMyJYdyp6T6TRDh43SWgg">
            Ska det svenska näringslivet kunna hävda sig i en allt skarpare
            global konkurrens måste svensk forskning bli en starkare motor
            för innovationer och nyföretagande i Sverige än den är idag.
          </p>
          <p xml:id="i-FMqyYKWtzAg3QPSFZq7KHq">
            Svenska små och medelstora företag har idag relativt lite FoU
            inom sin verksamhet, även när man jämför med samma typer av företag
            i andra industriländer. Om de svenska småföretagen ska kunna hävda
            sig i konkurrensen med de nya låglöneländerna bör även de röra
            sig uppåt i värdekedjan och integrera mer FoU i sin verksamhet.
          </p>
          <p xml:id="i-23xp91QN2ZNZd2n2MXvfvw">
            Olika former av bidrag till forskningsrelaterade insatser i mindre
            företag har funnits och finns med prövning av t ex Nutek eller
            Vinnova exempelvis Forska och Väx.
          </p>
          <p xml:id="i-FcumUFCDuChGqWqZAqSMMD">
            Ett generellt FoU-stöd med så få specialvillkor som möjligt vore
            ett bra kompletterande sätt att främja FoU i mindre företag. För
            att stimulera till FoU-satsningar i små och medelstora företag
            och underlätta för nya forskningsbaserade företag skulle en FoU-rabatt
            i beskattningen kunna införas. I Storbritannien, Kanada och Frankrike
            finns redan olika sådana system i bruk. Rabatten kan vara utformad
            som ett skatteavdrag, skattekredit eller för företag som ännu
            inte nått vinst nedsatt skatt på lönekostnader. Erfarenheter från
            olika utformning av systemen i andra länder bör därvid kunna spela
            stor roll.
          </p>
          <p xml:id="i-LkReCF21KZ3iupRqCeHsp9">
            Regeringen bör i det fortsatta arbetet med att främja utveckling
            och dynamik i småföretag utreda möjligheten att införa en generell
            skatterabatt för utgifter för forskning och utveckling.
          </p>
        </div>
        <div xml:id="i-VKTzsDAKS3S9pdf8CcDGbA" type="signatureBlock">
          <list xml:id="i-CrLdNvTyfi1dBdtsnBr5hP">
            <item xml:id="i-AJgwjQAgPUwkCAMznfettM" who="i-6kLJbGLpwB9hYxDrVrkcqF" type="signature">
              Karin Pilsäter (fp)
            </item>
          </list>
        </div>
      </div>
    </body>
  </text>
</TEI>
