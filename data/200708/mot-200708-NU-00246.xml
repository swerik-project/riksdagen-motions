<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00246">
  <teiHeader>
    <fileDesc>
      <titleStmt>
        <title>Turism för fler jobb och fler i jobb</title>
        <author corresp="i-NRb4HpaQ87qUwhLNcKt7Gz">av Annika Qarlsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Turism för fler jobb och fler i jobb</title>
          <idno type="rdwebb">GV02N246</idno>
          <rs type="number">N246</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N246/text</ref>
          <ref type="dokument_url_html">http://data.riksdagen.se/dokument/GV02N246</ref>
          <ref type="dokumentstatus_url_xml">http://data.riksdagen.se/dokumentstatus/GV02N246</ref>
          <ref type="doc">http://data.riksdagen.se/fil/F111EC47-6AE9-4543-B044-3AD1FCB963FD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hr4tFUyKxxHdWn7UtHB5a6" type="signed"/>
        <correspContext corresp="i-Hr4tFUyKxxHdWn7UtHB5a6">
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-Ja9MUipy8poLp4SGBJbdwR" type="referral">
          <date when="2007-10-16"/>
        </correspAction>
        <correspAction xml:id="i-Bqy9enyaR6SArozxxm8TUS" type="dismissal">
          <date when="2007-10-16"/>
        </correspAction>
        <correspAction xml:id="i-8zKeFSNMVM8gri3YAjG3jm" type="numbering">
          <date when="2007-10-04"/>
        </correspAction>
        <correspAction xml:id="i-5imYwPu4FQR9Mpr3YsuYuH" type="submission">
          <date when="2007-10-03"/>
        </correspAction>
        <correspAction xml:id="i-6wGURJgoeGnvvuZpwnhfnV" type="transfer">
          <date when="2007-10-03"/>
        </correspAction>
        <correspAction xml:id="i-LAfPeHD44bbtvw5kWiygFm" type="assigned"/>
        <correspContext corresp="i-LAfPeHD44bbtvw5kWiygFm">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UbaoMYTHQUtD1pTbdvDLR8" type="motBody">
        <div xml:id="i-TfyaE4e62eRmgjm1NW1Kak" type="motProposal" subtype="förslag">
          <head xml:id="i-4TYokeMtm2mHPZ6xrKcRxe">
            Förslag till riksdagsbeslut
          </head>
          <list xml:id="i-8KosUGyYuYYGmudys1DJGE" style="ol">
            <item xml:id="i-EYib9waZD1NVKADemtRxd1">
              Riksdagen tillkännager för regeringen som sin mening vad som
              anförs i motionen om att årligen genomföra gränsundersökningar
              i syfte att få vetskap om utländska besökares konsumtion, volym
              och intressen.
            </item>
            <item xml:id="i-36b7HCXsKMpNsUu2fLvDn4">
              Riksdagen tillkännager för regeringen som sin mening vad som
              anförs i motionen om att ta fram bättre statistikunderlag för
              turistnäringens betydelse och hur dess utveckling förändras.
            </item>
          </list>
        </div>
        <div xml:id="i-PfqR2G5tf4skfQEnpG7vvJ" type="motContent">
          <head xml:id="i-uSXQ73t6BXJAzAK1zko7r" type="h1">
            Turism för fler jobb och fler i jobb
          </head>
          <p xml:id="i-9MCE586dEdpzUJ9gTu7r3S">
            På Ica Optimisten i Gustavsfors utanför Bengtsfors i norra Dalsland
            vet man precis hur viktigt det är med turister. För utan alla
            besökare under sommarhalvåret skulle deras närbutik inte kunna
            rulla som den gör året om. Det är både bra service för turister,
            jobb och inkomster för dem som jobbar i butiken och bättre service
            för de fast boende i området året om. Optimisten i Gustavsfors
            är en liten, liten del av världens största industri.
          </p>
          <p xml:id="i-P521hUbH21PzXUq25ZLW5Q">
            Turismnäringen i Sverige skapar arbetstillfällen och regional
            utveckling. På senare år har turismnäringen vuxit med nästan 50
            000 nya heltidsarbeten sedan 1995, en ökning med nästan 50 %,
            samtidigt som många traditionellt stora näringar minskat. Totalt
            bidrar våra utländska besökare med runt 33 miljarder kronor årligen,
            eller 93 miljoner per dag, till statskassan. I EU beräknas åtta
            miljoner människor arbeta med turism, och turismsektorn svarar
            för runt 5 % av både sysselsättning och BNP i EU. Det gör att
            EU ser turismen som en viktig del av den gemensamma marknaden
            och bedömer att sektorn kommer att växa under de närmaste åren.
          </p>
          <p xml:id="i-5zTtxSNgpSECSQLkvqvByx">
            Det är en näring som är mycket sysselsättningsintensiv. Omsättningen
            per anställd är låg, det krävs inte mer än 1,4 miljoner kronor
            för att skapa jobb jämfört med fordonsindustrins 3,3 miljoner
            kronor. Dessutom är det den enda näringen som genererar momsintäkter
            till staten på export. Besöksnäringen är viktig för sysselsättningen
            både lokalt och regionalt. Dessutom har det den fördelen att den
            inte kan utlokaliseras. Däremot gäller det att finnas med så att
            fler utländska turister väljer Sverige istället för alla andra
            lockande alternativ.
          </p>
          <p xml:id="i-LdFSdVTW8yTDFgQLYaYRhk">
            För att utveckla turismens potential krävs strategiska insatser
            på nationell nivå på en mängd områden. En väl fungerande infrastruktur
            är av avgörande betydelse för turismen. Priser på flyg- och tågresor
            spelar en avgörande roll om perifera resmål ska ha möjlighet att
            få underlag till en lönsam turistnäring, så även faktorer som
            tillgång till mobiltelefontäckning eller bredband. Tillgången
            på service runt om i landet är också en faktor som spelar roll
            när man väljer var man ska tillbringa sin semester. För att veta
            vilka insatser som är prioriterade för denna närings optimering
            måste vi veta mer. Vem, vad och varför? Vilka beslut och vilka
            investeringar kan ge mångdubbelt igen? För de svaren krävs undersökningar
            och statistik för att både nationella, regionala och lokala beslutsfattare
            ska få bra besluts- och planeringsunderlag det gäller också företagen
            inom besöks- och turismnäringen, såklart. Med det lägger vi grunden
            för fler jobb i hela landet.
          </p>
          <head xml:id="i-VpmESWXEs7Ls6WFeQrfvsu" type="h1">
            Tillväxtpotential
          </head>
          <p xml:id="i-SmsrM9RoLM8tmmdbAhzHzm">
            Turismnäringens exportvärde, det vill säga utländska besökares
            konsumtion i Sverige, utgör ett viktigt bidrag till Sveriges ekonomi.
            Med en hemmamarknad på drygt nio miljoner invånare kommer den
            förväntade tillväxten inom turismnäringen att vara beroende av
            utlandsmarknaderna. Utmaningen och möjligheten är helt enkelt
            att lyckas attrahera fler utländska besökare. För att kunna bedriva
            en effektiv produktutveckling och marknadsföring av Sverige som
            destination behövs därför löpande undersökningar vid gränserna
            som bland annat mäter volymer, besökarnas intressen och konsumtionsmönster.
            Utan goda och färska kunskaper inom dessa områden är det svårt
            att utveckla våra turistdestinationer.
          </p>
          <p xml:id="i-RN2mYJHeQNpdVP2SY57rMx">
            En gränsundersökning är därmed ett viktigt konkurrensverktyg
            och används ofta på de destinationer som Sverige konkurrerar med.
            Data från en löpande gränsundersökning är också en förutsättning
            för att kunna redovisa turismen och turismnäringens effekter på
            ekonomi och sysselsättning.
          </p>
          <p xml:id="i-UCAaF7goa9QTvciau5Vboy">
            Undersökningen Inkommande besökare i Sverige (Ibis), som byggde
            på cirka 13 000 intervjuer per år vid elva stora gränspassager,
            genomfördes när de utländska besökarna lämnade Sverige. Undersökningen
            genomfördes under åren 2001 och 2002 och avslutades vid halvårsskiftet
            2003 varför uppgifter för helåret 2003 byggde på prognosdata.
            Syftet med undersökningen var att få en god uppfattning om volymer,
            det vill säga hur många utländska besökare som kom till Sverige,
            när och varför. Ibisundersökningen genomfördes då av Statistiska
            centralbyrån till en budget på cirka 4,5 miljoner kronor.
          </p>
          <head xml:id="i-CJUMY3eJyCAeXtkyFYNCB5" type="h1">
            Kronor och ören inte bara inkvarteringsstatistik
          </head>
          <p xml:id="i-D6AS3YUKs14fJdK394bcbw">
            I dag avsätts resurser på både nationell och regional nivå för
            att främja turismnäringen. Effekterna av dessa insatser är tyvärr
            svåra att mäta. Därför behövs förutom nationella beräkningar även
            beräkningar på regional nivå som belyser turismnäringens effekter
            på ekonomi och sysselsättning. Den statistik som finns idag på
            lokal och regional nivå är statistik i form av bland annat antalet
            övernattningar. Men eftersom stora delar av turismnäringen inte
            erbjuder eller innefattar övernattningar ger detta sätt att mäta
            inte en fullständig bild över turismnäringens omfattning och bidrag
            till svensk ekonomi.
          </p>
          <p xml:id="i-3vhtufNCTr2FcBvtW7mZWC">
            Nutek är statistikansvarig myndighet för den officiella turiststatistiken,
            det vill säga statistik över övernattningar på kommersiella boendeanläggningar.
            Statistiken produceras på Nuteks uppdrag av Statistiska centralbyrån
            och har en årlig produktionsbudget på cirka 4 miljoner kronor.
          </p>
          <p xml:id="i-FWB6f1syNRBwosa1ih6Urm">
            Inkvarteringsstatistiken omfattar boende på hotell, stugbyar,
            vandrarhem och campingplatser. Den visar bland annat antal gästnätter,
            gästens nationalitet, genomsnittlig rumsintäkt, beläggningsgrad
            och utveckling i olika delar av Sverige. Produktionen regleras
            bland annat i lagen (2001:99) om den officiella statistiken och
            har pågått sedan 1970-talet. Under 2003 utökades statistiken med
            data om förmedlade privata stugor och lägenheter. Nu behöver denna
            statistikinsamling kompletteras genom att man också ser till andra
            delar av turismnäringens intäkter.
          </p>
          <p xml:id="i-CLTHNBVoRHCS75FA9T7pp4">
            Det sätt som Sverige idag använder för statistik över turismnäringen
            är trubbigt och behöver utvecklas. Sverige behöver genomföra gränsundersökningar
            som kan ge ökad förståelse för utländska besökares behov, intressen
            och bidrag till Sveriges ekonomi. Vi behöver även utveckla ett
            statistiksystem som också på regional nivå mäter turismnäringens
            bidrag till Sveriges ekonomi i kronor och ören, precis så som
            andra näringar mäts, och inte bara i antal gästnätter. Ett sådant
            uppdrag bör ges till SCB och Nutek som besitter relevant kompetens.
          </p>
          <p xml:id="i-Py9yhExjjmtVGEimTVt56F">
            Det finns mängder av argument för att satsa på turismnäringen.
            Ett av dem är att en utvecklad turism främjar kvinnors företagande.
            Under hösten 2006 var tre av fyra studenter som studerar turism-
            och resandevetenskap vid Sveriges universitet och högskolor kvinnor.
            Samtidigt ligger Sverige lågt i internationella jämförelser över
            kvinnors företagande, bara var fjärde företagare är kvinna. Tack
            vare turismen kan många kommuner i landsbygden behålla sina affärer
            som t ex Ica Optimisten nöjen och ha en god kommunal service.
            Med rätt verktyg och förutsättningar kan landsbygden skapa en
            blomstrande turismindustri. Statistik som nyligen presenterades
            av Nutek visar att turismnäringen i Sverige ökade sin totala omsättning
            med nära 11 procent till drygt 215 miljarder kronor under 2006.
            Turismnäringens exportvärde, det vill säga vad utländska besökare
            spenderar i Sverige, ökade med nästan 20 procent och är för andra
            året i rad större än personbilsexporten. Det är dags att nya dörrar
            öppnas fler företagare inom turismnäringen leder till jobb, lokal
            tillväxt och ett stärkt svenskt varumärke.
          </p>
        </div>
        <div xml:id="i-7SRYu6AYQynskJ7aQfTF8z" type="signatureBlock">
          <list xml:id="i-FP97GjRZkggvRQri5C2fbv">
            <item xml:id="i-KPkQEWCmjZuzDcqBYLJQxM" who="i-NRb4HpaQ87qUwhLNcKt7Gz" type="signature">
              Annika Qarlsson (c)
            </item>
          </list>
        </div>
      </div>
    </body>
  </text>
</TEI>
