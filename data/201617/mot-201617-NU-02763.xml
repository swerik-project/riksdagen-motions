<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-02763">
  <teiHeader>
    <fileDesc>
      <titleStmt>
        <title>Näringspolitik för fler jobb i Västsverige</title>
        <author corresp="i-Bmi9XXt8ni373cdiv3K6qx">av Kenneth G Forslund m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2763 av Kenneth G Forslund m.fl. (S)</title>
          <idno type="rdwebb">H4022763</idno>
          <rs type="number">2763</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4022763/text</ref>
          <ref type="dokument_url_html">http://data.riksdagen.se/dokument/H4022763</ref>
          <ref type="dokumentstatus_url_xml">http://data.riksdagen.se/dokumentstatus/H4022763</ref>
          <ref type="docx">http://data.riksdagen.se/fil/2538A9B4-A021-49F6-879B-4B8F616A4216</ref>
          <ref type="pdf">http://data.riksdagen.se/fil/09DA9F00-3EFA-4B3C-A333-F334204F01E7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Johnsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-8ouosghgg9PqeRrp86kGkP" type="signed"/>
        <correspContext corresp="i-8ouosghgg9PqeRrp86kGkP">
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-WjFt6fTSYNFkhwrZDFYPM4"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-GymTck6WQqRkdN12tqCZDr"/>
        </correspContext>
        <correspAction xml:id="i-7XjfiexX9xoWPX9Fkx9Fym" type="submitted">
          <date when="2016-10-05"/>
          <time when="13:37:33"/>
        </correspAction>
        <correspAction xml:id="i-WSU1kmxeHVgf14gXANR2xN" type="reviewed">
          <date when="2016-10-05"/>
          <time when="17:22:50"/>
        </correspAction>
        <correspAction xml:id="i-HpGr5wTGLk1ZyCgBXojF1G" type="referred">
          <date when="2016-10-14"/>
        </correspAction>
        <correspAction xml:id="i-9VPAYouZ7nzfkJTUQQN6zV" type="assigned">
          <date when="2018-06-13"/>
          <time when="13:24:52"/>
        </correspAction>
        <correspContext corresp="i-9VPAYouZ7nzfkJTUQQN6zV">
          <ref type="assignedTo">Näringsutskottet</ref>
        </correspContext>
        <correspAction xml:id="i-Fabs6abMDvpouCxNpVq2ta" type="behandlas_i"/>
        <correspContext corresp="i-Fabs6abMDvpouCxNpVq2ta">
          <ref type="uppgift">2016/17:NU16</ref>
          <ref type="ref_dok_id">H401NU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU16</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8wojouQMpf55iHwdZ82CX3" type="motHeader">
        <div xml:id="i-UXZLHCQ1rouBvBtC8pNo1z" type="motTitle">
          Motion till riksdagen 2016/17:2763 av Kenneth G Forslund m.fl.
          (S) Näringspolitik för fler jobb i Västsverige
        </div>
      </div>
      <div xml:id="i-Xjp3bpXShGbUxmzCxm9FXb" type="motBody">
        <div xml:id="i-GM75pf3RGmm9hffpAx3WXh" type="motProposal" subtype="förslag">
          <head xml:id="i-TK8xYDm2t5YEAe3BLnEjr">
            Förslag till riksdagsbeslut
          </head>
          <list xml:id="i-QJ8EmeM2dV97Fq6bmdY9q4">
            <item xml:id="i-UhXLHq89FuenQvUdR6n2Su" sortKey="Yrkande 1">
              Riksdagen ställer sig bakom det som anförs i motionen om näringspolitik
              i Västsverige och tillkännager detta för regeringen.
            </item>
          </list>
        </div>
        <div xml:id="i-B6sVcewZetoiDDY45fjPjA" type="motContent">
          <head xml:id="i-T141RBEgbkbd9TZQcKeRu" type="h1">
            Motivering
          </head>
          <p xml:id="i-PCwq6s8XhHBMU8Fud6B9ov">
            Västsverige (Hallands, Västra Götalands och Värmlands län) står
            inför avgörande utmaningar, med en ännu för hög arbetslöshet och
            för låga skolresultat. Med globaliseringen följer oändliga möjligheter,
            men för att hela Västsverige ska dra nytta av den krävs en effektiv
            näringspolitik som ständigt utvecklas i takt med omvärlden. Företagens
            villkor och innovationskraft är avgörande om vi ska kunna få ner
            arbetslösheten och ge fler människor möjlighet till arbete och
            nå målet om lägst arbetslöshet i EU år 2020. Det är en politisk
            inriktning som Västsverige behöver för att stå starkt även i framtiden.
          </p>
          <p xml:id="i-6ryBQhr6EJAutCimhFwdzN">
            Västsverige behöver en aktiv näringspolitik för att möta omvärldens
            förändringar. Det förutsätter ett bättre innovationsklimat, mer
            strategisk samverkan och aktiva insatser för att stimulera företagens
            växtkraft. För att produktionen av varor och tjänster ständigt
            ska utvecklas måste all kompetens tas tillvara och rekryteringsgapet
            slutas. Det kräver ett utbildningssystem som rustar människor
            med de kompetenser som efterfrågas. Parallellt är investeringar
            i infrastruktur och innovationssystem viktiga. Besöksnäringens
            betydelse som tjänsteexportindustri behöver fortsätta att uppmärksammas.
          </p>
          <head xml:id="i-H9aUuzNmCHQ9BKRuZfZyG7" type="h2">
            En aktiv näringspolitik är grunden för fler jobb
          </head>
          <p xml:id="i-Rv6TLtcaeAX4cXJGA7aW7o">
            För att öka efterfrågan på arbetskraft krävs en aktiv näringspolitik
            och samverkan mellan politik, näringsliv, akademi och arbetsmarknadens
            parter. Därutöver behöver hela innovationskedjan stärkas så att
            fler företag, innovatörer och entreprenörer lyckas utveckla sina
            idéer till framgångsrika produkter och tjänster. Västsverige är
            med sitt diversifierade och innovationsrika näringsliv en viktig
            motor för svensk ekonomi, men har fortfarande stor utvecklingspotential.
          </p>
          <p xml:id="i-VrPutS232KJit2TSwwqvCD">
            Att arbetslösheten i Västsverige minskar är positivt. Arbetslösheten
            minskade med över 1 procentenhet i samtliga västsvenska län 2014–2015,
            en utveckling som är starkare än i riket i stort, men för att
            nå regeringens mål om lägst arbetslöshet i EU 2020 behöver utvecklingen
            stärkas ytterligare. Det kräver en politik som gör det möjligt
            för näringslivet att fortsätta utvecklas för att kunna anställa
            fler.
          </p>
          <head xml:id="i-UqALYEPkZWNPDkZX7FAwet" type="h2">
            Innovation och kapitalförsörjning
          </head>
          <p xml:id="i-4SG7niibE98aejuU3xyv4g">
            Först och främst kan det konstateras att politiken i sig inte
            kan fatta beslut om nya jobb i den privata sektorn, det kan bara
            framgångsrika företag göra. Men politiken kan bidra till att nya
            jobb skapas, genom att investera klokt, stötta och underlätta
            för företag att växa. Införandet av en tonnageskatt är ett exempel
            på hur tusentals arbetstillfällen kan skapas med en aktiv näringslivspolitik.
          </p>
          <p xml:id="i-Gz4waCy1h67BVQq54vCMje">
            Det är viktigt att näringspolitiken ligger i linje med de utmaningar
            vi står inför. Klimatförändringarna hotar på alla plan, mot såväl
            arbetstillfällen och boendemiljö som naturliv. Sverige och Västsverige
            behöver en politik som tar miljöfrågan på allvar. Västsverige
            har länge legat i framkant inom detta område. Exempelvis går redan
            idag bussar i linjetrafik med enbart el som drivmedel. Men mer
            kan göras. Företag och industri måste ges långsiktiga spelregler
            för att delta i klimatarbetet. Arbetet att tillsammans med branscherna
            och industrin utveckla ett system för energieffektivisering, teknikutveckling
            och nya affärsmodeller bör intensifieras. Även vikten av stöd
            för att stimulera klimat- och energiinnovationer bör beaktas –
            exempelvis genom pilotprojekt, som ger svenska företag möjlighet
            att pröva ny teknik i full skala. Regeringens nationella upphandlingsstrategi,
            där både klimatsmart och innovationsfrämjande upphandling är viktiga
            prioriteringar, är ett viktigt steg mot detta.
          </p>
          <p xml:id="i-Hq5rtCCLWnF8j5AaW8KP3Y">
            För att klara framtiden och vända utvecklingen behöver Västsverige
            fler gemensamma arenor som tillvaratar utvecklingskraften inom
            företag, vilket i sin tur skulle kunna leda till företags- och
            produktutveckling. Produktion i Väst är ett exempel på en sådan
            plattform där flera lärosäten samverkar för forskning, utveckling
            och utbildning för industriell produktion. Startupscenen i Västsverige
            växer sig nu större genom medfinansiering från bland andra Chalmers
            och utvecklingen av västsvenska science parks. FFI – Fordonsstrategisk
            Forskning och Innovation – är ett viktigt medel för att svensk
            fordonsindustri ska vara världsledande på säkra och klimatsmarta
            lösningar. Den här typen av samverkansinitiativ har lett till
            fler arbetstillfällen och ökad konkurrenskraft, och det är av
            stor vikt för Sveriges konkurrenskraft i en globaliserad värld
            att de ständigt utvecklas.
          </p>
          <p xml:id="i-GNyp3HDcseM5Pah6KkjVmZ">
            I norra Dalsland, Värmland och Örebro län samarbetar företag
            inom det massa- och pappersteknologiska näringslivet i klusterbildningen
            The Paper Province. Det är ett exempel på hur klusterbildning
            ytterligare kan förstärka de förutsättningar som redan finns vad
            gäller råmaterial, modern infrastruktur och geografiskt läge.
            Närheten till Karlstads universitet ger ytterligare konkurrensfördelar
            med möjligheten till samverkan av forsknings- och utvecklingsprojekt.
            Det är positivt att regeringen har tillsatt ett forum för regional
            utveckling och attraktionskraft och arbetar med strategier för
            regional tillväxt, och vi är övertygade om att detta kommer att
            ha positiva effekter för Västsverige. Men det finns än mer kraftfulla
            verktyg att ta till. De kreativa näringarna är ett annat växande
            kluster. På flera platser i Västsverige myllrar det av musikscener
            och filmklustret är starkt.
          </p>
          <p xml:id="i-JfHQ9cHzJiJoty16wXEb5R">
            Det nationella innovationsrådet under ledning av statsministern
            kommer att spela en viktig roll. Innovationer och deras utveckling
            är så viktiga att den prioriteringen är nödvändig. Lika viktigt
            är att exportfrågorna fortsätter att prioriteras. Såväl regeringens
            nyligen beslutade exportstrategi som de strategiska samverkansprogrammen
            är därför välkomna satsningar ur ett västsvenskt perspektiv.
          </p>
          <p xml:id="i-E9YSeVc7Vcwha7wsYUi47s">
            Västsverige är en exportberoende region och är därför i stor
            grad beroende av den globala marknaden. Det behövs en ökad riskminimering,
            där politik och näringsliv behöver ta fram resurser och kompetens
            som gör det möjligt för fler företag att få tillgång till kunskap
            och hjälp att hitta nya exportmarknader. Här är Storbritanniens
            stundande utträde ur EU mycket bekymrande. Konsekvenserna är svåra
            att förutse, men det kan konstateras att Storbritannien är ett
            av Sveriges främsta exportländer och stod 2015 för 7 procent av
            Sveriges totala varuexport. Det är därför viktigt att regeringen
            fortsätter att arbeta proaktivt.
          </p>
          <p xml:id="i-BiYcdgXNMjeEvAPt7SX9EN">
            Hela innovationskedjan behöver stärkas. Förutom ändrade villkor
            och tillgången på kompetent arbetskraft, behövs en översyn för
            riskkapitalförsörjning som gör det möjligt för företag att utvecklas.
            Idag har framför allt små och nystartade företag mer eller mindre
            svårt att hitta finansiering för nya idéer och innovationer. Bland
            annat finns svårigheter i ekonomiska säkerheter och överbrygga
            perioder med dålig likviditet. Detta utgör ett allvarligt hinder
            för företagens växtkraft. Här gör t ex Almi idag ett värdefullt
            arbete.
          </p>
          <p xml:id="i-HmqD3iCie6bLs8hdVymSo5">
            För att säkerställa att Västsverige ska förbli ett innovationsnav
            i en föränderlig tid behöver förutsättningarna för att producera
            nyskapande innovationer konstant utvecklas. Omstruktureringen
            av det statliga riskkapitalet genom Fondinvest är ett viktigt
            steg, men det finns potential för vidare utveckling på flera områden.
            Ett av dem är tillgången på inkubatorer där innovativa startups
            kan medverka i näringslivets utveckling. För att säkerställa kompetensförsörjningen
            till växande företag bör en tillräckligt stor andel av forskning
            och utveckling vara placerad i Västsverige. Följdeffekterna kan
            annars bli brist på spetskompetens, vilket kan leda till att företag
            väljer att placera sig utomlands. En viktig aktör här är Sveriges
            tekniska forskningsinstitut i Borås.
          </p>
          <p xml:id="i-9cqVXCQBrkLkeLctfoTETy">
            Att regeringen aktivt arbetar med att utlokalisera statliga myndigheter
            runtom i landet är mycket välkommet. Västsverige har en hög koncentration
            av kunskapsintensiva och regleringstunga industrier som hanterar
            kemikalier. En framtida utlokalisering av Kemikalieinspektionen
            skulle exempelvis markant förbättra utvecklingsmöjligheterna för
            västsvenskt näringsliv.
          </p>
          <head xml:id="i-Sj16xYj3GDx5kwnbKtyA2R" type="h2">
            Utbildning – en förutsättning för ökat näringsliv
          </head>
          <p xml:id="i-RmUDg8W8ewWNtfahqSGoC4">
            Förändringarna i ekonomin och arbetslivet medför behov av kontinuerlig
            kompetensutveckling. Att arbetsgivare inte hittar den kompetens
            de efterfrågar idag, trots att arbetslösheten är hög, visar på
            ett behov av bättre matchning.
          </p>
          <p xml:id="i-Dmf392GsvAWNPxzLyzNeaj">
            Det behövs en utökad samverkan mellan utbildning och näringsliv.
            Regeringen bör överväga möjligheten att tillsätta regionala utvecklingsråd
            med en tydlig roll som kan vara ett viktigt led i detta. Kopplingen
            mellan utbildning och arbetsliv bör intensifieras, vilket kräver
            hög kvalitet och praktikmöjligheter, samt att arbetslivserfarenhet
            värdesätts inom utbildningen. Om näringslivet ska kunna utvecklas
            och om kunskap ska kunna vara Sveriges främsta konkurrensfördel
            krävs en fungerande högre utbildning, men också att man prioriterar
            vuxenutbildning.
          </p>
          <p xml:id="i-QHPQHqtid9DAPDuHYivytS">
            Statusen för yrkesförberedande gymnasieprogram behöver höjas,
            bland annat genom att alla gymnasieelever går ut med högskolebehörighet.
            Därför välkomnar vi regeringens aviserade satsningar inom dessa
            områden.
          </p>
          <p xml:id="i-AMBmLUT9MjPbdkfZEhr7F2">
            Västsverige inrymmer idag en rad universitet och högskolor. Under
            de senaste åtta åren har utbildningspolitiken centraliserats,
            vilket har inneburit att de mindre universiteten och högskolorna
            har missgynnats. För Västsveriges del är det oerhört viktigt att
            möjligheten till högre utbildning inte begränsas till storstäderna.
            Hela Sverige måste kunna leva, vilket kräver att företag även
            på landsbygden har tillgång till högutbildad arbetskraft och kompetensutveckling.
            De regionala universiteten och högskolorna fyller här en viktig
            funktion och måste också ges möjlighet att utvecklas både i kvalitet
            och tillgänglighet, i takt med arbetsmarknadens behov.
          </p>
          <head xml:id="i-JZQz8UoydhqyjC9GdPqdd1" type="h2">
            Infrastruktur som katalysator för fler jobb
          </head>
          <p xml:id="i-UgYFHpGHYiRH5TdDt38oTa">
            Västsverige är en region där över 2 miljoner människor verkar
            och bor. Närheten till Norge och nodpunkten mellan Nordens huvudstäder
            gör att regionen har en stor utvecklingspotential. Men för att
            nyttja möjligheterna och närheten till Norge behövs en nystart
            och en ny viljeriktning.
          </p>
          <p xml:id="i-JKV3B45gaMcowqtZvy7Tdu">
            Arbetspendlingen och handeln med Norge blir allt mer intensiv,
            och ytterligare sammanflätningar av svenska och norska storstadsregioner
            rymmer stora möjligheter i framtiden. Bara i Värmland innebär
            den ökande arbetspendlingen 2,2 miljarder kronor i utbetalda löner
            till personer som bor i Värmland men jobbar i Norge. Det motsvarar
            var tjugonde intjänad lönekrona i Värmland. Ur ett internationellt
            perspektiv är Västsverige en liten arbetsmarknadsregion. Steg
            mot att förverkliga visionen om 8-miljonersstaden, där södra Norge
            knyts samman med Västsverige, behöver tas för att stärka den regionala
            arbetsmarknaden. Framtida satsningar på snabbspår mellan den framtida
            regionens två största städer – Oslo och Göteborg – är nödvändiga
            och bör tas i beaktande.
          </p>
          <p xml:id="i-EtzbR8TTouDRSgYVAKL5k9">
            Både en exportberoende industri och möjligheten för människor
            att utvecklas i arbetsmarknadsregionen är beroende av en väl fungerande
            infrastruktur. För att nå upp till lägst arbetslöshet 2020 måste
            människor kunna ta de jobb som finns, både på landsbygd och i
            andra städer. På längre sikt underlättar också investeringar i
            infrastruktur regionförstoring och skapar förutsättningar för
            ett mer varierat näringsliv.
          </p>
          <p xml:id="i-JweVEPvYmX9Z1z5pTjU8si">
            Likaså behöver förutsättningarna för människor att bedriva företag
            i olika delar av Västsverige stärkas. Därför behöver satsningar
            på järnväg, vägar och sjöfart fortsätta, samt att Västsverige
            uppnår en heltäckande utbyggnad av bredband till alla delar av
            regionen. Göteborgs hamn är en mycket viktig tillgång för såväl
            Västsverige som hela Sveriges internationella handel och det är
            av stor vikt att staten tar ansvar för att den står väl rustad
            även i framtiden.
          </p>
          <head xml:id="i-9DviEkpxK6bsTf2FguRFKx" type="h2">
            Besöksnäringen skapar jobb
          </head>
          <p xml:id="i-9MWNqcZw7BAD4ZvyQkp4Uu">
            Besöksnäringen är en viktig och växande bransch där många jobb
            skapas, inte minst åt unga. Sverige blir ett alltmer populärt
            besöksmål och den trenden måste tillvaratas. Många internationella
            tidningar och tidskrifter har uppmärksammat Västsverige som ett
            attraktivt besöksmål. Besöksnäringen från Norge är av synnerligen
            stor betydelse för Västsverige.
          </p>
          <p xml:id="i-2XEKJXRebvVReKpLQVAief">
            År 2014 besökte närmare 20 miljoner personer Sverige, varav 25
            procent valde att besöka regionerna Västra Götaland och Halland.
            Landvetter flygplats hade 4,2 miljoner resenärer januari–augusti
            2016, och frågan om fler direktlinjer är av stor betydelse, både
            för turism och näringsliv.
          </p>
          <p xml:id="i-Jh167RMw15KyW38e8GsPf2">
            Det är positivt att regeringen slagit fast att Visit Sweden ska
            marknadsföra den så kallade ekoturismen på landsbygden. I Västsverige
            finns potential för såväl fler storstadssemestrar som hållbar
            turism på landet. Besöksnäringen genererar varje år stora inkomster
            och många arbetstillfällen men positionerar också Sverige internationellt.
            Återigen är infrastrukturen avgörande för framtida och växande
            näringar. Planeringen av kollektivtrafik behöver beakta turismen
            och besöksnäringens utvecklingspotential.
          </p>
          <p xml:id="i-96EfWdKQXx4vVfQR5AGCR1">
            Den gångna sommaren har antalet hotellnätter ökat med mer än
            50 procent i Karlstad och det är kulturutbudet i Värmland som
            lockar. Potentialen som finns inom kultur- och idrottssektorn
            skall inte underskattas som drivkraft för en växande besöksnäring.
            Turisterna själva anger ”tryggt och säkert” som ett argument att
            besöka Sverige. Ett argument som vi kan göra alltmer känt!
          </p>
        </div>
        <div xml:id="i-T5VsepMo3Z3hmHd3ddfPdo" type="signatureBlock">
          <list xml:id="i-KzuKjwapvZtY6LND7vZT7q">
            <item xml:id="i-Sp9hnhNMr1YLnbRw6cgrav" who="i-Bmi9XXt8ni373cdiv3K6qx" type="signature">
              Kenneth G Forslund (S)
            </item>
            <item xml:id="i-LxWWXy8RTNDmDtUfH767np" who="i-WjFt6fTSYNFkhwrZDFYPM4" type="signature">
              Adnan Dibrani (S)
            </item>
            <item xml:id="i-12agXUKtwvydfWQkXsXrLA" who="i-79cRBqVjCpwABr2BiKwH7S" type="signature">
              Ann-Christin Ahlberg (S)
            </item>
            <item xml:id="i-9qsKB1f8HFMjX7grx9PCKU" who="i-Ty8QCuVFBPKpfBLfr6zVqn" type="signature">
              Berit Högman (S)
            </item>
            <item xml:id="i-JbgEhVaf6dzh8rSuGY4ooJ" who="unknown" type="signature">
              Gunilla Carlsson (S)
            </item>
            <item xml:id="i-39vzdDCgEGuDmjkmKNKReF" who="i-LdjfMsG9pY1LY9yx58k2gm" type="signature">
              Patrik Björck (S)
            </item>
            <item xml:id="i-EQFbbYiCuRkqTU4r6UzrUc" who="i-GymTck6WQqRkdN12tqCZDr" type="signature">
              Peter Johnsson (S)
            </item>
          </list>
        </div>
      </div>
    </body>
  </text>
</TEI>
