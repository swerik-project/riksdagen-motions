<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_272/mot_200506_MJ_272-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ272 pnr: fp651
          </p>
          <p>
            Motion till riksdagen 2005/06:MJ272
          </p>
          <p>
            av Lars Tysklind och Solveig Hellquist (fp)
          </p>
          <p>
            Fisket längs Norrlandskusten
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om åtgärder för att ge förutsättningar för en
            trålfiskekapacitet längs Norrlandskusten som säkerställer tillgången
            på strömming både till konsumtion och till beredningsindustrin
            och som främjar ett småskaligt och kustnära fiske längs Norrlandskusten.
            2. Riksdagen tillkännager för regeringen som sin mening vad i
            motionen anförs om regelförändringar angående jakt på gråsäl och
            skarv. 3. Riksdagen tillkännager för regeringen som sin mening
            vad i motionen anförs om en utvecklad och väl förankrad lokal
            och regional förvaltning.
          </p>
          <p>
            Motivering
          </p>
          <p>
            I juni 2005 överlämnade länsstyrelserna längs Norrlandskusten
            sin rapport med redovisning av sitt uppdrag, utifrån årets regleringsbrev.
            Redovisningen beskriver utvecklingen av fiskerinäringen längs
            Norrlandskusten, de bakomliggande faktorerna för utvecklingen
            samt förslag till åtgärder som ger förutsättningar för ett livskraftigt
            småskaligt fiske. Det totala antalet licensierade yrkesfiskare
            vid Norrlandskusten har minskat under perioden 1995-2003 från
            258 till 199 (36 96) samtidigt som åldersstrukturen tydligt förskjutits
            uppåt. Antalet fiskare under 50 års ålder halverades under perioden.
            I linje med detta har antalet båtar minskat kraftigt, speciellt
            de över 12 meter. I stort sett alla båtar som bedrivit trålfiske
            efter
          </p>
          <p>
            strömming har därmed avvecklats. Allmänt kan sägas att längs
            Norrlandskusten är tillgången på fisk av de olika fiskbara arterna
            god och att uttaget inte i något fall är för högt. Det är en viktig
            framtidsfråga att ha ett fungerande trålfiske längs Norrlandskusten
            för att säkra en jämn råvaruförsörjning och därmed också trygga
            infrastrukturen kopplad till fisket, såsom beredningsindustri
            och mottagningsanläggningar.
          </p>
          <pb facs="riksdagen-motions-pdf/data/200506/mot_200506_MJ_272/mot_200506_MJ_272-0002.pdf"/>
          <p>
            2005/06:MJ272
          </p>
          <p>
            Fångsten av strömming ligger långt under den svenska kvoten för
            området. Det svenska strömmingsfisket i Bottniska viken ligger
            under 5 000 ton vilket kan jämföras med den svenska kvoten för
            området på 25 000 ton. Orsaken kan till stor del sättas samman
            med avvecklingen av trålfisket och på sälskador i fisket med skötar.
            Marknaden för strömming och strömmingsprodukter bedöms som god.
            Bristen på landningar har periodvis medfört att hel strömming
            och filé måste importeras från Finland. Detta förefaller lite
            märkligt mot bakgrunden av att Finland utnyttjar svenska kvoter
            för sitt fiske. Sälskador har också starkt negativ påverkan på
            laxfisket, något som motverkats genom utveckling av ett nytt redskap,
            PushUp-fällan. Annars skulle laxfisket sannolikt ha haft en ännu
            kraftigare nedgång. Priskonkurrens av odlad lax från Norge inverkar.
            Därtill kommer den tveksamhet som hänger samman med osäkerhet
            om framtida laxfiskerestriktioner, samt osäkerheten om möjligheten
            att sälja lax i framtiden med hänsyn till dioxinförekomsten. Trålfisket
            efter siklöja sker idag med selekterande redskap och med ändamålsenlig
            förvaltning kan beståndet skattas både effektivt och uthålligt.
            Av de 19 större båtar som har Norrlandskusten som hemmavatten
            kommer 15 från Norrbottens län. Dessa används till övervägande
            delen vid trålfiske efter siklöja. Fisket efter löja med den efterfrågade
            löjrommen har bra lönsamhet medan strömmings- och laxfisket har
            svag lönsamhet, mycket beroende på sälskador.
          </p>
          <p>
            Faktorer som förändrat fiskets förutsättningar
          </p>
          <p>
            Enligt en EU:s regelverk får den svenska fiskeflottans kapacitet
            inte öka. Innebörden av regelverket är att om en licensierad yrkesfiskare
            vill öka sin fångstkapacitet måste fiskaren köpa kapaciteten av
            någon annan. Bestämmelserna om minskningen av fiskeflottans storlek
            har medfört att det uppstått en handel med tonnage, som har haft
            en mycket negativ inverkan på fisket i Bottenhavet. För närvarande
            finns endast en trålare på kuststräckan mellan Uppsala och Umeå.
            Detta beror på att det ekonomiskt mycket lönsammare fisket med
            västkustbåtar har kunnat betala mycket höga priser på tonnage.
            Detta har i sin tur medfört att åldrande fiskare sålt sitt tonnage
            och sina båtar och på så sätt fått ett kapital som har karaktären
            av en pensionsförsäkring. Reglerna är dock inte anpassade efter
            det småskaliga skärgårdsfisket som bedrivs längs Norrlandkusten,
            ett fiske som är inriktat på förädling och konsumtion och som
            inte är ett hot mot fiskbestånden. Norrlandskusten har en modern
            och effektiv fiskberedningsindustri med hög kapacitet som använder
            både inhemsk och importerad fisk som råvara. Det har också utvecklats
            en förädlingsverksamhet hos många enskilda fiskeföretag som i
            huvudsak förädlar den egna fångsten. Dessa företag förädlar ofta
            sina fångster bl.a. genom rökning och försäljningen sker i egna
            butiker, på marknader eller i egna restauranger.
          </p>
          <pb facs="riksdagen-motions-pdf/data/200506/mot_200506_MJ_272/mot_200506_MJ_272-0003.pdf"/>
          <p>
            Av orsaker som beskrivits ovan saknar fisket utefter Bottenhavskusten
            lämpliga båtar för att kunna tillvarata den strömmingsmängd som
            behövs för att förse Norrland med färsk strömming och strömmingssalterierna
            med råvara för surströmmingstillverkning. Sälstammen var p.g.a.
            miljögifter under en period väldigt låg och var naturligtvis ett
            mycket litet problem för fisket. På 1980-talet ökade stammen igen
            då all jakt var förbjuden. Sälarna ändrade beteende och uppträdde
            närmare redskapen utan att skrämmas av fiskares närvaro. Skador
            på redskap och fångster ökade dramatiskt från slutet av 1980-talet
            och utgör idag det största hotet mot det småskaliga fisket med
            bundna redskap. Skarven är en förhållandevis sen invandrare utefter
            Norrlandskusten, som ökat längs den södra delen av kusten. Inventeringar
            har visat att beståndet i Västernorrland ökat med 63 26 mellan
            1999 och 2002. Beräkningar visar att under 2004 orsakade skarven
            skador i Västernorrland för mellan 1 000 och 35 000 kr per fiskare.
          </p>
          <p>
            Åtgärder
          </p>
          <p>
            Regelverket måste ändras så att det kustnära och småskaliga skärgårdsfisket
            längs Norrlandskusten värnas. Konkreta åtgärder krävs. Troligtvis
            måste då regeringen även lyfta vissa frågeställningar till EU-nivå.
            Fisket är en naturlig skärgårdsnäring och har stor del i samhällsstrukturen
            längs kusten. För att säkerställa tillgången på strömming både
            för färsk konsumtion och beredning behövs nu betydande investeringar
            i regional trålfiskekapacitet med mindre och medelstora båtar.
            Tillgängligt ekonomiskt stöd måste anpassas till regionala och
            lokala förhållanden, framför allt när det gäller nybyggnationer
            och modernisering av fiskefartyg. För fiske med dessa båtar måste
            också tonnage och kW ställas till Norrlandsfiskarnas förfogande
            på rimliga ekonomiska villkor. Under innevarande period har mindre
            än 10 96 av stödet gått till fartyg. Detta bör riksdagen ge regeringen
            till känna. Reglerna för skyddsjakt på gråsäl måste ses över.
            Gråsälen måste återfå sin ursprungliga skygghet för människan.
            Något län bör även kunna utses till försökslän för att under noggrann
            kontroll och utvärdering på prov få bedriva säljakt från båt.
            En beståndsbegränsning av skarv bör också tillåtas. Regeringen
            bör överväga att tillåta allmän jakt på skarv. Skarvbeståndet
            bör då regleras genom traditionell viltförvaltning utifrån jaktetiska
            principer och med tydliga regler i form av tider och andra villkor.
            Detta bör riksdagen ge regeringen till känna. Folkpartiet vill
            utveckla en väl förankrad lokal och regional förvaltning av fisket.
            Man bör överväga om beslut rörande licenser till de fiskare som
            bedriver ett småskaligt kustfiske fortsättningsvis skall överföras
            till respektive länsstyrelse som har den samlade kunskapen om
            regionala och lokala förhållanden.
          </p>
          <p>
            2005/06:MJ272
          </p>
          <pb facs="riksdagen-motions-pdf/data/200506/mot_200506_MJ_272/mot_200506_MJ_272-0004.pdf"/>
          <p>
            2005/06:MJ272
          </p>
          <p>
            Bra förvaltning av fiskeresursen kan också vara redskapsanpassning,
            t.ex. lämplig maskstorlek, för att säkra tillgången till strömming
            av den storlek som kan användas till surströmmingsinläggning och
            filétering. Detta bör riksdagen ge regeringen till känna.
          </p>
          <p>
            Stockholm den 29 september 2005 Lars Tysklind (fp) Solveig Hellquist
            (fp)
          </p>
        </div>
      </div>
    </body>
  </text>
</TEI>
