<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00540">
  <teiHeader>
    <fileDesc>
      <titleStmt>
        <title>Utgiftsområde 4 Rättsväsendet</title>
        <author corresp="i-8BTYtQ95yRpC5syyC4aHoY">av Göran Hägglund m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 4 Rättsväsendet</title>
          <idno type="rdwebb">GT02Ju540</idno>
          <rs type="number">Ju540</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju540/text</ref>
          <ref type="dokument_url_html">http://data.riksdagen.se/dokument/GT02Ju540</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju540</ref>
          <ref type="doc">http://data.riksdagen.se/fil/5685755A-DA9B-4D68-89D6-8A1434646839</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8BTYtQ95yRpC5syyC4aHoY</idno>
            <name>Göran Hägglund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Fa75ePV6JC2wN91aE4xcYD</idno>
            <name>Stefan Attefall</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <name>Maria Larsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <name>Mats Odell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PsSysCdjrkuVBAo163T4KM</idno>
            <name>Johnny Gylling</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NbYfhm8ZWHtRw5CgJqJe42</idno>
            <name>Helena Höij</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Ha5uZXGHudhTidCuW8UjXN</idno>
            <name>Ragnwi Marcelind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JUDfhnxTxyfMtZUBuv5NAa</idno>
            <name>Peter Althin</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YXpgMoK1UNpK8WTxU8PTws" type="signed"/>
        <correspContext corresp="i-YXpgMoK1UNpK8WTxU8PTws">
          <note type="signatory" corresp="i-8BTYtQ95yRpC5syyC4aHoY"/>
          <note type="signatory" corresp="i-Fa75ePV6JC2wN91aE4xcYD"/>
          <note type="signatory" corresp="i-SKjAmNScZ7eZ3a8Xy1J8hs"/>
          <note type="signatory" corresp="i-QrnhMBZLsGdbeBasmoTLpZ"/>
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-PsSysCdjrkuVBAo163T4KM"/>
          <note type="signatory" corresp="i-NbYfhm8ZWHtRw5CgJqJe42"/>
          <note type="signatory" corresp="i-Ha5uZXGHudhTidCuW8UjXN"/>
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-JUDfhnxTxyfMtZUBuv5NAa"/>
        </correspContext>
        <correspAction xml:id="i-JVQcepTYrQJ6TbNLJHPMoH" type="referral">
          <date when="2005-10-13"/>
        </correspAction>
        <correspAction xml:id="i-SYUZZBUfSHTxBa6FsExiki" type="dismissal">
          <date when="2005-10-13"/>
        </correspAction>
        <correspAction xml:id="i-UarFctnk2KjzpfUS7jxWAC" type="submission">
          <date when="2005-10-05"/>
        </correspAction>
        <correspAction xml:id="i-GcvNUR5JwDqmhJysdodBzx" type="assigned"/>
        <correspContext corresp="i-GcvNUR5JwDqmhJysdodBzx">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_540/mot_200506_Ju_540-0001.pdf"/>
      <div xml:id="i-HSKbMXFuC5BSN3Tp6t5sBY" type="motHeader">
        <div xml:id="i-UVDXoEJcR8D1aQSRG3dHzZ" type="motTitle"/>
        <div xml:id="i-QDVdT3tjoqwN1dCkFcVebt" type="motSubmissionInfo"/>
      </div>
      <div xml:id="i-9JDFqeRPxxCdtb7Gc958SD" type="motBody">
        <div xml:id="i-AdWiYHHxL43JTq7ft4ma54">
          <p xml:id="i-58u6MGxPY3BnqyofiaJPzy">
            2005/06 mnr: Ju540 pnr: kd304
          </p>
          <p xml:id="i-6kMbbhLFHW53To3xbQdQgy">
            Motion till riksdagen 2005/06:Ju540
          </p>
          <p xml:id="i-9oaBcSX3KEA6HbQ7FH3XP6">
            av Göran Hägglund m.fl. (kd)
          </p>
          <p xml:id="i-9pMB2PMReWuCkK7Uf5cVbW">
            Utgiftsområde 4 Rättsväsendet
          </p>
          <p xml:id="i-KVSV1ixcepuiaV7Xa6RUvX">
            Förslag till riksdagsbeslut
          </p>
          <p xml:id="i-UhtWZYHL9V3nChm6tLPyVB">
            Riksdagen anvisar med följande ändring i förhållande till regeringens
            förslag för budgetåret 2006 anslagen under utgiftsområde 4 Rättsväsendet
            enligt uppställning:
          </p>
          <p xml:id="i-DeD5VomZ8SjzcKCX6pgGik">
            Anslag (tusental kronor) Regeringens förslag — Anslagsförändring
            4:1 Polisorganisationen 15 674 018 500 000 4:3 Åklagarorganisationen
            862 424 40 000 4:5 Domstolsväsendet m.m. 4 074 140 170 000 4.6
            Kriminalvården 5729 965 300 000 4.10 Brottsoffermyndigheten 27
            449 5 000 4:15 Brottsförebyggande arbete 7157 50 000 4:16 Kvinnojourer
            130 000 Summa utgiftsområdet 29 022 913 1195 000
          </p>
          <p xml:id="i-JDssVfSWP32cgdnYGGH5wb">
            En fungerande rättsstat — ett medborgerligt krav
          </p>
          <p xml:id="i-DCjSL41xgZ3ntKmsM3RYB4">
            En fungerande rättsordning är oumbärlig för ett gott samhälle.
            Rättsväsendet måste utvecklas så att det kan möta morgondagens
            behov och påfrestningar och garantera medborgarna rättstrygghet
            i ett internationaliserat samhälle. I ett gott samhälle överförs
            de demokratiska värdena och värderingarna från generation till
            generation. Utan dessa kommer relationerna mellan människor inte
            att fungera i vardagslivet. Tilliten och förtroendet måste utgå
            ifrån att respekten för varje människas unika värde är införlivad
            hos varje medmänniska. Rättsstatens uppgift är att ge en ram för
            dessa värden. Den skall syfta till att skapa en samlevnad med
            trygghet och respekt mellan människor och bidrar därmed också
            till att upprätthålla samhällets grundvärden.
          </p>
          <pb facs="riksdagen-motions-pdf/data/200506/mot_200506_Ju_540/mot_200506_Ju_540-0002.pdf"/>
          <p xml:id="i-K3XmRtRQxixk7pEtdsJUwJ">
            2005/06:Ju540
          </p>
          <p xml:id="i-PtcNB9vnRDacMTPHxcK5Mz">
            Problemen inom rättsväsendet är så stora att många ifrågasätter
            att man lita på rättsväsendet, lagstiftningen och myndigheterna.
            Den hårda kritiken mot regeringens politik framför allt vad gäller
            polisbristen har inte passerat Justitiedepartementet obemärkt.
            Sedan budgetpropositionen 2000 talar regeringen om en stor satsning
            på polisen. I realiteten har de höjda anslagen inte inneburit
            någon nysatsning på polisväsendet utan de har behövts för att
            täcka underskotten. I föreliggande budgetproposition anslår regeringen
            475 miljoner mer än tidigare aviserade för 2006 till polisväsendet.
            Detta är ett steg i rätt riktning. Av polisens budget går 72 procent
            till lönekostnader. Då besparingar ska göras måste dessa ske inom
            ramen för de återstående 28 procenten. När regeringen nu avsätter
            ytterligare 475 miljoner kronor ska dessa räcka till mycket. Kristdemokraterna
            anser att antalet poliser ska öka med 1 000 per år, vilket innebär
            att utbildningstakten måste öka ytterligare. År 2004 ökade antalet
            poliser netto med 599. Bland landets poliser är nästan 25 procent
            55 år eller äldre. Fem procent är sjukskrivna och pensionsavgångarna
            är stora. Under somrarna håller ett betydande antal polisstationer
            i landet stängt. För 2005 beräknas polisens underskott uppgå till
            74 miljoner kronor. Den samlade bilden ger oss tydliga besked
            om att de 475 miljoner som regeringen nu utökar budgeten för polisväsendet
            med inte kommer att räcka. Kriminalvården dras med lika stora
            problem som polisen. Kriminalvården har stora budgetunderskott.
            Även om kriminalvården beviljas äskade anslagsramar för åren 2006-2008,
            vilket skulle innebära en ramhöjning med 450 miljoner kronor i
            jämförelse med de av riksdagen antagna ramarna, behövs det för
            år 2005 ett tillskott av ett engångsbelopp på 500 miljoner ronor
            för att uppnå en budget i balans år 2008. Kristdemokraterna menar
            att all brottslighet, även vardagsbrottsligheten, måste bekämpas.
            När anmälningar kommer in till polisen skrivs en anmälan ör försäkringsbolagets
            räkning, sedan avskrivs ärendet om det inte finns lara bevis.
            Detta är mycket olyckligt eftersom det leder till att allmänheten
            örlorar sitt förtroende för polis och rättsväsende. Alla brott,
            inklusive bostadsinbrott, överfall, våld och hot, bilstölder,
            klotter och skadegörelse, ska snabbt utredas. Även den grova gränsöverskridande
            brottsligheten, den ekonomiska brottsligheten, mc-klubbar med
            grov kriminell belastning, den alltmer växande ungdomsbrottsligheten,
            brott med rasistiska inslag samt våld mot kvinnor och barn ska
            bekämpas kraftfullt. Nödvändiga åtgärder ska vidtas för att bekämpa
            barnpornografi- och narkotikabrott samt människohandel.
          </p>
          <p xml:id="i-Ga8e8eN9UTySP1huKoaivd">
            Brottsligheten måste mötas med både kortsiktiga och långsiktiga
            åtgärder. Snabba insatser krävs exempelvis genom närpolisverksamhet,
            samarbete mellan polis och socialtjänst samt då det gäller unga
            människor mellan skola, föräldrar, väl fungerande ungdomsrotlar
            och narkotikarotlar. Det långsiktiga arbetet som handlar om förebyggande
            insatser, om internalisering, införlivandet av värden, värderingar
            och normer är också av största vikt. Vi hävdar att de vuxnas insatser
            betyder mycket för att få barn och unga att avstå från att börja
            begå brott. Föräldrar och andra vuxna som har ansvar för barnuppfostran
            måste därför stöttas i sin uppgift. Det är de
          </p>
          <pb facs="riksdagen-motions-pdf/data/200506/mot_200506_Ju_540/mot_200506_Ju_540-0003.pdf"/>
          <p xml:id="i-GBU3ijxYLuevVLhq7h4iGp">
            vuxna i familjen och i skolan som ska ge ungdomarna identitet
            och social trygghet, inte gängmedlemmarna som i många förorter
            till storstäderna. Vi måste också kunna stötta de vuxna så att
            de kan vara närvarande och delaktiga i de ungas liv. Fasthet och
            konsekvens är viktiga signaler i detta preventiva arbete. Att
            de vuxna i familjen får mer tid för barnen har en rad positiva
            följdverkningar för barnet. Det är i sig brottsförebyggande. Familjestabilitet
            bör därför eftersträvas som ett grundläggande mål för samhället
            och även som en brottsförebyggande resurs. Den ekonomiska situationen
            för rättsväsendet har under flera år varit mycket ansträngd. Detta
            har fått konsekvenser för verksamheten. Det är angeläget med ett
            fungerande rättsväsende som har resurser till sitt förfogande
            för att kunna garantera samhällsmedborgaren säkerhet och trygghet.
            Kristdemokraterna anvisar därför, till utgiftsområde 4 Rättsväsendet,
            i förhållande till regeringens förslag ytterligare 1 065 miljoner
            kronor för år 2006.
          </p>
          <p xml:id="i-WuwbPPEXrrGaQCMUcEAFSm">
            Polisorganisationen
          </p>
          <p xml:id="i-SQ7SaF8sELXA2CEw6cmVfR">
            Rikspolisstyrelsen (RPS) fungerar som central = förvaltnings-
            och tillsynsmyndighet för polisväsendet. Säkerhetspolisen, Rikskriminalpolisen
            och Polishögskolan hör till RPS. Det finns en polismyndighet i
            varje län med en polisstyrelse som har i uppgift att leda myndigheten.
            Regeringen föreslår ett anslag för 4:1 Polisorganisationen, på
            15 674 018 kronor. Kristdemokraterna föreslår en ramförstärkning
            på ytterligare 500 miljoner kronor för 2006. Den nedrustning som
            tidigare skett inom rättsväsendet har fått allvarliga, svårreparerade
            konsekvenser. Trots förhållandevis stora anslagshöjningar till
            polisen har en mycket liten del av resursförstärkningen nått den
            faktiska verksamheten. Både på landsbygden och i storstäderna
            saknas resurser. Polisen tvingas hålla sommarstängt på ett betydande
            antal stationer i landet. Dessutom har många stationer haft begränsade
            öppettider på grund av personalbrist. På sina håll har kommuner
            anställt vaktbolag till att sköta de uppgifter som egentligen
            borde ligga på polisen. Poliserna utför en rad administrativa
            uppgifter som rätteligen borde utföras av bättre lämpad personal.
            Det är viktigt att poliser lägger sin arbetstid på det som ingen
            annan än de kan. Det är därför uppenbart nödvändigt att öka antalet
            civilanställda så att utbildade poliser frigörs för polisiärt
            arbete. I rationaliseringsivern har man dragit in på arrestvakter.
            Detta leder till att poliser kan få köra långa sträckor bara för
            att lämna av en arresterad, vilket gör att man inte kan delta
            i eventuella utryckningar under den tiden. Ouppklarade brott,
            lång väntetid hos polisen, stängda polisstationer, ökad oro för
            överfall och inbrott samt vetskapen om att närmaste polis finns
            många mil bort är den vardag många svenskar lever med. Kristdemokraterna
            anser att polisorganisationen måste ses över så att tilltron till
            rättsväsendet kan stärkas.
          </p>
          <p xml:id="i-JqZGLctW5KiZB77FXvw7c">
            2005/06:Ju540
          </p>
          <pb facs="riksdagen-motions-pdf/data/200506/mot_200506_Ju_540/mot_200506_Ju_540-0004.pdf"/>
          <p xml:id="i-LhAdEtfYqjLSH71TEFFsQy">
            2005/06:Ju540
          </p>
          <p xml:id="i-AiRQfkzBL5S9K7H1pML8Th">
            Orter som har färjetrafik till utlandet måste få ökade resurser
            annars riskeras att närpoliser kan komma att användas till passkontrollanter
            istället för att vara ute på gator och torg. Ett reformeringsarbete
            måste göras inom närpolisen. Kristdemokraternas mål är att det
            ska finnas en närpolis per tusen innevånare. Närpoliserna är viktiga
            inte minst för det brottsförebyggande arbetet. Närpolisen ska
            speciellt arbeta brottsförebyggande i samverkan med andra aktörer
            som berörs av eller an påverka brottsligheten i lokalsamhället.
            Antalet poliser i Sverige är för litet. I slutet av år 2004 fanns
            16 891 poliser. Kristdemokraterna vill intensifiera polisutbildningen
            så att antalet poliser år 2010 uppgår till 20 000. Kristdemokraterna
            anser också att polisutbildningen ska akademiseras. Om det sker
            kommer forskning att bli en del av den polisiära professionen
            och därmed utvecklas polisyrket och polisorganisationen. Antalet
            anmälda narkotikabrott har ökat under år 2004 med 10 procent jämfört
            med 2003. Av de 500 miljoner kronor som Kristdemokraterna avsätter
            till polisverksamheten är 50 miljoner kronor motsvarande 100 nya
            polistjänster reserverade för att bekämpa narkotikabrott för att
            på så sätt örhindra narkotikamissbruket bland ungdomar. Att polisen
            inte hinner med alla arbetsuppgifter leder till övertidsarbete
            och stress. Långtidssjukskrivningarna inom poliskåren ökar oroväckande.
            I slutet av 2004 var 800 poliser sjukskrivna. Det höga antalet
            sjukskrivningar orsakas av hög medelålder, stress, övertid, strukturförändringar
            och besparingar. Det måste tas ett samlat grepp om arbetsmiljöfrågorna
            inom polisen. Regeringen bör initiera ett samarbete mellan länspolismyndigheterna
            i landet för att åtgärda arbetsmiljöfrågan. Alla polismyndigheter
            bör få tillgång till arbetsmiljöhandledning samt professionell
            hjälp för att förebygga stressrelaterade arbetsskador och rehabilitera
            dem som blivit sjuka till följd av arbetssituationen. De problem
            som uppstått i samband med upplopp, kravaller och demonstrationer
            är uppenbart relaterade till brister i ledarskap och chefskompetens.
            Sedan flera år saknas central utbildning för chefer på olika nivåer.
            En systematiserad strategi om plan för chefsutveckling och kompetens
            är uppenbart nödvändig. Bristen på modern utrustning är ännu en
            fråga som behöver lösas. Polisen behöver alternativa vapen samt
            tillgång till vattenkanon vid demonstrationer och större folksamlingar.
            Polisen måste också få tillgång till skyddade fordon för att kunna
            upplösa våldsamma folkmassor med så liten risk för skador som
            möjligt, för både demonstranter och poliser. Polisen bör också
            få möjlighet till buggning för att komma åt den avancerade kriminaliteten.
            Ett beslut om buggning måste dock föregås av ytterst omsorgsfulla
            överväganden. Bland annat ska klargöras hur man bäst hanterar
            risken för integritetskränkning och hur man ska hantera inhämtat
            material som inte är av intresse för undersökningen. I en annan
            motion redogör Kristdemokraterna i detalj för förslag som rör
            polisorganisationen.
          </p>
          <pb facs="riksdagen-motions-pdf/data/200506/mot_200506_Ju_540/mot_200506_Ju_540-0005.pdf"/>
          <p xml:id="i-5Z5CP7eLx2iQDK59maNRaA">
            Åklagarväsendet
          </p>
          <p xml:id="i-6g6X3bDYNu2oAS3q7WHF6j">
            Åklagarmyndigheten inrättades den 1 januari 2005. Därmed upphörde
            myndigheten Riksåklagaren samt de sex regionala åklagarmyndigheter
            som ingick i åklagarorganisationen. Åklagarväsendet har under
            de senaste tio åren stegvis genomgått en omvälvande förändring
            från ca 100 myndigheter till 1. Denna process har för riksåklagaren
            och överåklagarna inneburit nödvändigt fokus på organisations-
            och adminstrationsutveckling. Också det senaste året har påtagligt
            präglats av omorganisationen till den nya Åklagarmyndigheten.
            På Ekobrottsmyndigheten (EBM) utreds bokföringsbrott, konkursrelaterade
            brott, skattebrott, insiderbrott och EU-bedrägerier samt övriga
            komplicerade ekonomiska brott som kräver särskilda kunskaper om
            finansiella förhållanden och näringslivsförhållanden. Inom EBM
            finns närmare 400 specialutbildade åklagare, poliser, ekonomer
            och administratörer som arbetar tillsammans i projektgrupper för
            att förebygga och bekämpa den ekonomiska brottsligheten. Det svenska
            åklagarväsendet har idag, även i ett internationellt perspektiv,
            en central roll i rättsväsendet. I sin position i rättskedjan
            mellan polisen och domstolarna — påverkar åklagaren såväl kvaliteten
            på = polisens utredningsverksamhet som processen i domstol. Åklagarnas
            = arbetsbelastning bara ökar. Åldersstrukturen inom organisationen
            är sådan att man väntar stora pensionsavgångar. Resursbristen
            leder till att man nu har valt att starta en försöksverksamhet
            med unga beredningsjurister och praktikanter. För att åklagarna
            ska kunna arbeta offensivt brottsbekämpande, stödja polisen, delta
            i rättsutvecklingen samt förbättra kvaliteten och lagföringen
            inom prioriterade områden måste ytterligare resurser tillföras.
            Enligt riksåklagaren Fredrik Wersäll behövs medel för 35 specialister
            som ska ingå i de familjevåldsenheter som ska inrättas i samverkan
            med polisen för att effektivisera lagföringen av familjevåld och
            sexualbrott. Dessutom behövs ytterligare 35 specialister för bekämpningen
            av miljöbrott, ekobrott, mängdbrott och internationell organiserad
            brottslighet. Kristdemokraterna anser att brott mot barn och andra
            med begränsad autonomi måste vara det mest prioriterade området
            för åklagarna. Vi anser att det är hög tid att på allvar satsa
            på nyrekrytering av framtida åklagare och administrativ personal.
            Återkommande kompetensutveckling för de anställda är nödvändig.
            I en särskild motion tas de kristdemokratiska förslagen om åklagarna
            och EBM upp. Regeringen föreslår ett anslag för 4:3 Åklagarorganisationen,
            på 862 424 000 kr. Kristdemokraterna föreslår en ramförstärkning
            på ytterligare 40 miljoner kronor för 2006 för 4:3 Åklagarorganisationen.
          </p>
          <p xml:id="i-YVCVtKD5x8XHFBEndtGBDd">
            2005/06:Ju540
          </p>
          <pb facs="riksdagen-motions-pdf/data/200506/mot_200506_Ju_540/mot_200506_Ju_540-0006.pdf"/>
          <p xml:id="i-TCswKtNfRvq3v4uuGFgAtw">
            2005/06:Ju540
          </p>
          <p xml:id="i-NBt1QGk9gAyP3STaaNGHzJ">
            Domstolsväsendet
          </p>
          <p xml:id="i-FE6K3L7QFvA5fGCQ5Sv8a">
            Tingsrätterna, de sex hovrätterna och Högsta domstolen tillhör
            de allmänna domstolarna. Länsrätterna, de fyra kammarrätterna
            och Regeringsrätten tillhör de allmänna förvaltningsdomstolarna.
            Domstolsverket fungerar som central förvaltningsmyndighet för
            de allmänna domstolarna, de allmänna förvaltningsdomstolarna,
            arrendenämnderna, hyresnämnderna och Rättshjälpsmyndigheten. Ett
            rättssamhälle kräver fungerande domstolar. Deras uppgifter är
            att handlägga mål och ärenden på ett rättssäkert och effektivt
            sätt samt att avkunna dom inom rimlig tid. Regeringens målsättning
            är att skapa större domkretsar. Kristdemokraterna motsätter sig
            att små tingsrätter läggs ned. Om nedläggningarna fortskrider
            i enlighet med regeringens inriktning är risken stor att rättssäkerheten
            äventyras. Kristdemokraterna anser att inga beslut om nedläggning
            av tingsrätter ska fattas innan ytterligare konsekvensanalyser
            genomförts av hittills genomförda nedläggningar. Kristdemokraterna
            vill också hålla öppet för möjligheten att öppna nedlagda tingsrätter.
            Kristdemokraterna har under många år föreslagit att tingsrätterna
            ska sammanläggas med länsrätterna. Bakgrunden till vårt ställningstagande
            har varit ambitionen att skapa möjligheter för de mindre tingsrätterna
            att vara kvar. En sådan process bör nu inledas. Kristdemokraterna
            anser att Domstolsverkets roll bör utredas. Domstolsverket är
            idag ett centralt ämbetsverk och lyder under regeringen. Kristdemokraterna
            förespråkar i stället en modell liknande den som finns i Danmark,
            i syfte att värna domstolarnas oavhängighet. Genom en sådan förändring
            skulle Domstolsverket ligga direkt under riksdagen. På detta sätt
            skulle konflikten mellan den administrativa styrningen och domstolarnas
            självständighet undvikas. Domstolsverket vill införa prestationsstyrd
            lön för domare, samtidigt som domarkåren och facket motsätter
            sig en sådan ordning. Kristdemokraterna anser att detta skulle
            kunna rubba domarnas självständighet gentemot den politiska makten.
            Ur konstitutionell synvinkel är prestationsbaserade domarlöner
            svårförenliga med strävan att stärka domarnas ställning och oberoende.
            Redan misstanken att lönebelöningar ges för att främja lojalitet
            i viss riktning är förödande för tilltron till domarnas integritet
            och opartiskhet. Än mer absurt blir det om systemet med prestationsstyrda
            löner också ska gälla domarna i Högsta domstolen och Regeringsrätten.
            Nämndemännens situation måste ses över. Att rekrytera nämndemän
            är idag ett svårt arbete. Kristdemokraterna vill höja nämndemännens
            arvoden och förändra rekryteringssättet. Ärendetillströmningen
            till domstolarna bara ökar och antalet komplicerade mål blir allt
            fler. Den ekonomiska situationen har inneburit att målökningarna
            inte har kunnat mötas av ökade resurser till verksamheten. Måltillströmningen
            har varit så stor att domstolarna inte har mäktat med den. Balanserna
            har ökat
          </p>
          <pb facs="riksdagen-motions-pdf/data/200506/mot_200506_Ju_540/mot_200506_Ju_540-0007.pdf"/>
          <p xml:id="i-ELtXkSWmKK7BeQVwhxcaj">
            2005/06:Ju540
          </p>
          <p xml:id="i-JgqYU21aTUmKya91Q17cK7">
            och därmed medborgarnas väntetider. &lt;Arbetsbelastningen inom
            domstolsväsendet måste skyndsamt ses över. I en särskild motion
            tas ytterligare förslag avseende domstolsväsendet upp. Regeringen
            föreslår ett anslag för 4:5 Domstolsväsendet m.m., på 4 074 140
            kr. Kristdemokraterna föreslår en ramförstärkning på ytterligare
            170 miljoner kronor för 2006 för 4:5 Domstolsväsendet m.m.
          </p>
          <p xml:id="i-MozvtcwSM1CXAx9VdQhWYf">
            Kriminalvården
          </p>
          <p xml:id="i-YJqU2r6WVr8fCCVe5ywMyY">
            Kriminalvårdsstyrelsen är chefsmyndighet för 35 lokala kriminalvårdsmyndigheter
            och för Transporttjänsten. Styrelsen är också central förvaltningsverksamhet
            för all kriminalvårdsverksamhet. I rent administrativt hänseende
            är Kriminalvårdsstyrelsen även chefsmyndighet för Kriminalvårdsnämnden
            och de 30 lokala övervakningsnämnderna. Regeringen föreslår ett
            anslag för 4:6 Kriminalvården, på 5 729 965 kr. Kristdemokraterna
            föreslår en ramförstärkning på ytterligare 300 miljoner kronor
            för 2006. Kriminalvården är en del av rättsväsendet. Målet med
            kriminalpolitiken är att minska brottsligheten och öka tryggheten
            i samhället. Tyvärr klarar inte svensk kriminalvård i dagsläget
            att leva upp till detta mål. Kristdemokraterna kräver att kriminalvården
            får en ny inriktning. Vi anser att kriminalvården måste utveckla
            mätmetoder som kan användas för att beskriva olika resultat som
            uppnås med behandlings- och vårdarbetet. Kriminalvården bör också
            utveckla och förstärka sin analyskapacitet. Ett utvecklat forskningsarbete
            som kan belysa sambanden mellan kriminalvård och de frigivnas
            återfall i brottslighet är nödvändigt. Tre år efter avtjänat straff
            har i genomsnitt 40 procent återfallit i brott. Detta visar att
            kriminalvården misslyckats med sin målsättning att rehabilitera
            människor och få dem att bryta en kriminell livsstil. Undersökningar
            med fokus på internernas bakgrund och sociala förhållanden visar
            inte helt oväntat att de intagna har en omfattande problematisk
            bakgrund, utöver den rent brottsliga. Därför borde kriminalvårdens
            möjligheter att förebygga brott tillvaratas bättre och verksamheten
            inriktas på att den dömde ska få hjälp att komma tillrätta med
            sitt problematiska levnadsmönster. Kriminalvårdens arbete bör
            utvärderas och goda exempel bör tas tillvara i förändringsarbetet.
            Det är en angelägen uppgift att på olika sätt försöka förändra
            det faktum att många av dem som avtjänar fängelsestraff idag återfaller
            i brott. Kristdemokraterna anser att nuvarande utbildning för
            personalen inom kriminalvården är för kort och innehållsfattig.
            Vi menar att en betydande utbildningssatsning ska genomföras för
            att höja kompetensen, framför allt hos den personal som arbetar
            nära de intagna. Kristdemokraterna anser att arbete inom kriminalvården
            måste uppvärderas och att ett så kvalificerat arbete kräver en
            utbildning. Vi föreslår en kriminalvårdsutbildning om minst två
            år med efterföljande praktik. I utbildningen ska bland annat ämnen
            som
          </p>
          <pb facs="riksdagen-motions-pdf/data/200506/mot_200506_Ju_540/mot_200506_Ju_540-0008.pdf"/>
          <p xml:id="i-XwLGmX1darFWhZT3xiYmj6">
            2005/06:Ju540
          </p>
          <p xml:id="i-SFFaZs2twstGtfr429QdN">
            psykologi, sociologi, beteendevetenskap, missbrukskunskap och
            rättskunskap ingå. Situationen på landets häkten är allvarlig.
            Medelbeläggningen har ökat raftigt. Mellan 1994 och 2003 ökade
            beläggningen med 35 procent. År 2004 var medelbeläggningen 101
            procent. Trängseln på häktena beror på en ökning av såväl antalet
            häktade som på en ökning av dem som väntar på anstaltsplats. Denna
            ökning beror i sin tur på att det är fullt på anstalterna. Det
            är ett angeläget mål att hålla anstalterna och häktena fria från
            droger och att personalen får resurser och möjligheter att på
            ett effektivt sätt ontrollera att drogfriheten efterlevs. Så är
            det tyvärr inte idag. Den intagne och den häktade ska erbjudas
            behandling vid alkohol- och narkotikamissbruk. Drogtester bör
            användas i större utsträckning när personalen misstänker missbruk.
            Kristdemokraterna tillför resurser så att personalen ska hinna
            med och ha instrument för att på ett effektivt sätt få kontroll
            över narkotikan på anstalterna. Vi anser också att man på anstalterna
            bör införa en sektionering och ett smågruppssystem, vilket är
            resurskrävande men verkningsfullt. I och med att de intagna endast
            får umgås i mindre grupper ökar förutsättningarna för att narkotikamarknaden
            på anstalten ska försvinna. En väl utbyggd programverksamhet för
            intagna är en helt avgörande faktor om man ska lyckas vända de
            intagnas intresse från droger och kriminell livsstil till eget
            ansvarstagande för sin verkställighet och ytterst sitt liv. Väl
            fungerande motivationsavdelningar som kan genomföra kognitiva
            program är
          </p>
          <p xml:id="i-HfAdh8yJywLv3sr8Bj3bAb">
            nödvändigt. Kristdemokraterna anser att man också bör överväga
            att införa generella regler för övervakade besök den inledande
            tiden av ett fängelsestraff, exempelvis en till tre månader. Det
            skulle ge narkotikamissbrukare en rimlig chans att komma ifrån
            sitt missbruk. Kristdemokraterna anser att man bör bygga om och
            bygga till de fängelser som finns i stället för att bygga ett
            helt nytt fängelse. De nuvarande anstalterna bör ges olika inriktning.
            Vårt förslag innebär också fler platser med indelning i motivationsavdelningar
            och utslussningsboenden. Flera anstalter i Sverige skulle kunna
            ha liknande inriktning. Steg ett och två skulle vara olika stadier
            i motivationsutvecklingen. Steg tre skulle vara ett utslussningsboende
            i anslutning till anstalten. Där skulle den intagne fortfarande
            vara frihetsberövad men där skulle råda större frihet och inriktningen
            skulle vara en förberedelse för livet utanför anstalt. Permissioner
            och kontaktskapande verksamhet skulle få större utrymme. Ett grundläggande
            krav skulle vara absolut drogfrihet. Lekmannaövervakare har en
            viktig uppgift i samhället. Framtiden för en frigiven brottsling
            är beroende av vad som händer den närmaste tiden efter frigivningen.
            Därför är det angeläget med en övervakare som kan stödja den frigivne
            och visa vägen till en normal livssituation, till ett liv utan
            kriminalitet. Lekmannaövervakaren är en positiv förebild som finns
            tillgänglig dygnet runt och därför är det viktigt, anser Kristdemokraterna,
            att statusen och arvodet för uppgiften höjs. Många som sitter
            på anstalt och som verkligen har en vilja att börja ett nytt liv
            utan droger och kriminalitet vänder sig till KRIS, Kriminellas
            Revansch i
          </p>
          <pb facs="riksdagen-motions-pdf/data/200506/mot_200506_Ju_540/mot_200506_Ju_540-0009.pdf"/>
          <p xml:id="i-8FrrSSZW9wdMeozJC315Bm">
            Samhället. KRIS syfte är att hjälpa dem som friges från våra
            fängelser så att de får en reell möjlighet att leva ett liv utan
            brott och droger. Ett annat mål är att hjälpa ungdomar så att
            de inte fastnar i kriminalitet. De får hjälp till insikt om vilka
            konsekvenser en kriminell livsstil får. Verksamheter liknande
            KRIS måste få samhällets stöd att arbeta effektivt. På svenska
            anstalter finns idag fler livstidsdömda än någon gång under 1900-talet.
            En orsak till detta är framför allt att regeringens nådepraxis
            blivit mera restriktiv, vilket medfört att den faktiska strafftiden
            blivit längre. Det kan enligt vår mening ifrågasättas om livstidsstraffet
            är tillfredsställande från förutsägbarhetssynpunkt, eftersom straffet
            regelmässigt genom nåd omvandlas till ett långt men tidsbestämt
            straff. Denna ordning innebär dessutom att det är regeringen och
            inte domstolen som bestämmer straffets längd, vilket är diskutabelt
            ur konstitutionell utgångspunkt. Nådepraxis idag innebär att ett
            livstidsstraff omvandlas till ett tidsbestämt straff på omkring
            20 år. Genom ett tidsbestämt straff blir påföljden förutsägbar
            och politiskt neutral. Kristdemokraterna anser att frågan om att
            livstidsstraffet bör ersättas av ett tidsbestämt straff ska utredas.
            I en annan motion redogör Kristdemokraterna i detalj för förslag
            som rör
          </p>
          <p xml:id="i-Qs7iEUw8juaqs4mE54evht">
            kriminalvården.
          </p>
          <p xml:id="i-MV9qvMFntFs9cLsqXKXKMP">
            Brottsoffermyndigheten
          </p>
          <p xml:id="i-T3RAJZckAiWmEzxjCaqXgw">
            Brottsoffermyndigheten inrättades 1994 under ledning av den dåvarande
            borgerliga regeringen. Myndighetens övergripande mål är att främja
            brottsoffers rättigheter, behov och intressen. Myndighetens uppgift
            är att handlägga och besluta i ärenden om brottskadeersättning.
            Brottsoffermyndigheten ska ha en central funktion när det gäller
            stöd till dem som drabbas av brott. Effektivitet, snabbhet och
            hög kvalitet vid handläggningen av brottskadeärendena är nödvändigt
            för att tillgodose det enskilda brottsoffrets rätt till ersättning
            och behov av trygghet och stöd. I regleringsbrevet för 2001 ändrades
            kravet till att handläggning ska ske inom fyra månader. År 2003
            tog man helt bort kravet på att handläggning ska ske inom viss
            tid. Istället säger regeringen i regleringsbrevet att ett ärende
            ska handläggas så snabbt som möjligt med hänsyn till den utredning
            som ärendet kräver. Under 2003 avgjordes 83,5 procent av ärendena
            inom fyra månader. Kristdemokraterna är kritiska till att regeringen
            tagit bort kravet på handläggningstid. Det är ytterst angeläget
            att Brottsoffermyndighetens handläggningstider är korta. Målet
            för vår politik är att alla människor som drabbats av brott skal
            erhålla all den kvalitativa och kvantitativa hjälp de behöver
            för att kunna återgå till ett normalt liv inom rimlig tid. Kristdemokraterna
            föreslår att statens bidrag till kvinnojourerna ska fördelas direkt
            till de lokala verksamheterna av Brottsoffermyndigheten. Idag
            betalar staten bidrag till landets kvinnojourer på flera olika
            sätt. Dels fördelas bidrag till centralorganisationerna ROKS och
            SKR via Socialstyrelsen, dels
          </p>
          <p xml:id="i-K6aSWQR5LXLwiuSN9JxNGT">
            2005/06:Ju540
          </p>
          <pb facs="riksdagen-motions-pdf/data/200506/mot_200506_Ju_540/mot_200506_Ju_540-0010.pdf"/>
          <p xml:id="i-NLAmHFHZ2Nf1soMAjJL8Re">
            2005/06:Ju540
          </p>
          <p xml:id="i-UDPReEdySJ1VGKbey4J7iJ">
            10
          </p>
          <p xml:id="i-UXoFHvQFuqZLqyD46g859V">
            kan lokala kvinnojourer tillsammans med kommunen söka bidrag
            hos länsstyrelsen. Kristdemokraterna har tidigare kritiserat att
            regeringen har valt att stödja den starkt politiserade centralorganisationen
            ROKS istället för att stödja de lokala kvinnojourerna. Vi menar
            att det stöd staten betalar ska gå till att stödja dem som behöver
            hjälp och inte till åsiktsproduktion och central administration.
            En granskning av centralorganisationernas årsredovisningar visar
            att det bara är en tredjedel av statsbidragen som betalas ut via
            Socialstyrelsen som går vidare till den lokala verksamheten som
            syftar till att hjälpa utsatta kvinnor. Kommunerna ska ha ett
            ansvar att ekonomiskt = stödja kvinnojoursverksamhet. Idag drivs
            kvinnojourerna av ideella föreningar, vilket sänker tröskeln för
            utsatta kvinnor att våga ta en kontakt. Vi ser positivt på att
            det civila samhället tagit så stort ansvar för kvinnojoursverksamheten
            men vi anser att kommunerna och staten måste ta ett större ekonomiskt
            ansvar. Dessutom bör samhället byggas nerifrån och uppåt på ett
            sådant sätt att små gemenskaper sluter sig samman och överlåter
            till större sammanslutningar sådana uppgifter som de inte själva
            kan klara på ett ändamålsenligt sätt. Det faller sig därför mer
            naturligt att riksorganisationerna finansierar sin verksamhet
            genom sådana avgifter som medlemmarna finner lämpliga. Kvinnojourernas
            arbete kan till vissa delar liknas vid det arbete som många brottsofferjourer
            genomför. Det är därför mer naturligt att stödet till verksamheten
            anslås via ett nytt anslag under utgiftsområde 4. Detta skapar
            också en större tydlighet kring statsbidragens omfattning. Regeringen
            bör ge Brottsoffermyndigheten, som har erfarenhet att hantera
            liknande typer av bidrag, i uppdrag att överta länsstyrelsernas
            och Socialstyrelsens roll i fördelningen av statsbidrag till kvinnojourerna.
            Regeringen föreslår ett anslag för 4:10 Brottsoffermyndigheten
            på 27 449 000 kr. För att Brottsoffermyndigheten ska ha möjlighet
            att korta handläggningstiderna för brottskadeärendena skjuter
            Kristdemokraterna till 5 miljoner kronor till myndighetens budget.
            Kristdemokraterna ger också 130 miljoner kronor till kvinnojourerna,
            vilket är 20 miljoner kronor utöver regeringens budget till Brottsoffermyndigheten
            för fördelning av medel till kvinnojourerna. Dessa medel lägger
            vi till ett nytt anslag, 4:16.
          </p>
          <p xml:id="i-Y3QUm4NBcLmUh3pNiZQNyg">
            Det brottsförebyggande arbetet
          </p>
          <p xml:id="i-L9ryvoCumVjDadndjhdHGB">
            Regeringen föreslår ett anslag för 4:15 Det brottsförebyggande
            arbetet, på 7 157 000 kronor. Om brott förhindras undviks mycket
            lidande. Det brottsförebyggande arbetet måste därför = prioriteras.
            Kristdemokraterna = föreslår en ramförstärkning på ytterligare
            50 miljoner kronor för 2006.
          </p>
          <pb facs="riksdagen-motions-pdf/data/200506/mot_200506_Ju_540/mot_200506_Ju_540-0011.pdf"/>
          <p xml:id="i-FzjBJ33xoSiZBdxYQvVAhG">
            Kristdemokraternas mål är att det ska finnas en närpolis per
            tusen innevånare. Närpoliserna är viktiga inte minst i det brottsförebyggande
            arbetet och för den synlighet som fordras för medborgarens trygghet
            och rättsväsendets legitimitet. Mycket kan göras för att bygga
            bort brottslighet och skapa tryggare miljöer. Vi ger här några
            exempel på brottsförebyggande stads- och bostadsplanering. Polis,
            försäkringsbolag och brottsofferjourer ska tillfrågas när bostadsområden
            planeras och renoveras. Belysningen i parker och bostadsområden
            måste förbättras. Befolkade, offentliga och gemensamma områden
            som stimulerar till socialt liv ska främjas. Bilgarage med särskilda
            tjejparkeringar på upplysta platser nära utgångarna kan skapas.
            Säkerheten i bostadsområden kan förbättras genom att förhindra
            insyn, att entrédörrar och fönster på bottenvåningar förses med
            brytbleck och genom att undvika att lägga tvättstugor i källarplanet.
            Det bör också finnas nattliga kollektivbussar med flexibla stopp.
            Det viktiga är att ta vara på kunskap och erfarenhet om vilka
            brott som begås var samt göra det möjligt för människor att se
            och synas och på så sätt skapa trygga miljöer. Kommunerna ska
            inspireras att i sina översiktsplaner ta hänsyn till invånarnas
            säkerhet genom att planera och bygga bort brott. Varje bygglov
            ska prövas utifrån risk för kriminalitet. Vi anser att det vore
            lämpligt att ge Boverket i uppdrag att för kommunerna utarbeta
            tydliga riktlinjer för bebyggelseinriktade hinder mot brott. BRÅ
            har sedan 1998 fördelat startbidragen till brottsförebyggande
            råd. Det är bra att kommunerna utformar brottsförebyggande program
            och trygghetsplaner. Med ansträngd kommunal ekonomi riskerar annars
            det brottsförebyggande arbetet att nedprioriteras. Kristdemokraterna
            anser dock att kommuner i högre grad måste få del av det stöd
            som anslagits till brottsförebyggande arbete så att de lokala
            brottsförebyggande råden kan utvecklas så att verksamheten kommer
            närmare medborgarna. Kristdemokraterna anser att det brottsförebyggande
            arbetet måste intensifieras och en helhetssyn tillämpas. Erfarenheter
            från andra myndigheter måste tas tillvara. BRÅ:s uppgift ska vara
            att samla in brottsförebyggande förslag som kan användas direkt
            i kommunerna. Kommunernas ansvar i dessa frågor måste klargöras
            och medel skjutas till för att prioritera de brottsförebyggande
            åtgärderna. Kristdemokraterna anslår 30 miljoner kronor för år
            2006 utöver regeringen till arbetet med brottsförebyggande miljöer.
            Av dessa medel ska 3 miljoner kronor tillfalla Boverket som även
            får i uppdrag att utarbeta tydliga riktlinjer för bebyggelseinriktade
            hinder mot brott samt ansvara för ett standardiseringsarbete ute
            i kommunerna. De resterande 27 miljoner kronorna ska tillfalla
            det brottsförebyggande arbetet i kommunerna. Familjens roll i
            det brottsförebyggande arbetet är central. Professor Leif G.W.
            Persson, som var ordförande i Våldsutredningen, SOU 1990:92, har
            tillsammans med ledamöterna i utredningen hävdat:
          </p>
          <p xml:id="i-BdiY5vDWoHDHcLckXq7ar5">
            Barnomsorg, skola och kommunala fritidsaktiviteter har under
            efterkrigstiden kommit att ta över delar av föräldrarnas ansvar
            för barnens = uppfostran. Barnuppfostran har, kan man «säga, professionaliserats.
            Det har emellertid visat sig att varken personalen
          </p>
          <p xml:id="i-Ki9Vv65NiqesrKzDvv1298">
            2005/06:Ju540
          </p>
          <p xml:id="i-814zj73EtGTsT3LzZx9pR1">
            21
          </p>
          <pb facs="riksdagen-motions-pdf/data/200506/mot_200506_Ju_540/mot_200506_Ju_540-0012.pdf"/>
          <p xml:id="i-ARizksT4mNtgvEZW3ujiKi">
            2005/06:Ju540
          </p>
          <p xml:id="i-mMiBq6QvM8hNghvjYZf3S">
            12
          </p>
          <p xml:id="i-V9jczYFMRFEcptZwpQBbie">
            inom skolan eller barn- och ungdomsorganisationer kan ersätta
            föräldrarnas roll när det gäller att skapa en gynnsam utveckling
            av de unga. Vngdomsbrottsligheten ligger på en oroväckande hög
            nivå. Det är därför viktigt att föräldrarna mobiliseras och att
            deras ansvar och betydelse för barnens utveckling lyfts fram även
            i lagstiftningen. Föräldrarna är den största brottsförebyggande
            resurs samhället har.
          </p>
          <p xml:id="i-XjKLdYhr6DV4NfuouzRSzL">
            En god familjepolitik är alltså i sin helhet en grundläggande
            förutsättning för ett fungerande brottsförebyggande arbete. Kristdemokraterna
            vill därför lyfta fram behovet av en förändrad brottsförebyggande
            strategi i syfte att systematiskt, långsiktigt och med stor =
            tydlighet arbeta med informationsinsatser för att medvetandegöra
            föräldrar och andra som har tillsyn över barn om värdeöverföringens
            betydelse och om stärkande av barns inre kontroll. Till detta
            arbete avsätter vi 20 miljoner kronor. I en annan kristdemokratisk
            motion redogör Kristdemokraterna i detalj för förslag som rör
            brottsförebyggande arbete.
          </p>
          <p xml:id="i-SoQbqod3iZun1BgMAerVYP" type="date">
            Stockholm den 5 oktober 2005
          </p>
          <p xml:id="i-fPCdKba2PTxaWxghoZLuH">
            Göran Hägglund (kd) Stefan Attefall (kd) Maria Larsson (kd) Mats
            Odell (kd) Inger Davidson (kd) Johnny Gylling (kd) Helena Höij
            (kd) Ragnwi Marcelind (kd) Chatrine Pålsson (kd)
          </p>
          <p xml:id="i-rTpHqMQoznxjQSYYLHviy">
            Peter Althin (kd)
          </p>
        </div>
      </div>
    </body>
  </text>
</TEI>
