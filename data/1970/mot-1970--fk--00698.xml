<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__698/mot_1970__fk__698-001.pdf"/>
      <fw>
        18 Motion i Första kammaren, nr 698 år 1970
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 698
          </p>
          <p>
            Av herr Wallmark m. fl... om yrkesvägledning för akademiker.
            (Lika lydande med motion nr 812 i Andra kammaren)
          </p>
          <p>
            Det svenska utbildningsväsendet har under det senaste decenniet
            befunnit sig i en mycket stark utveckling. Denna har främst präglats
            av en långt- gående breddning av den gymnasiala och postgymnasiala
            utbildningen. Detta har skett samtidigt som fyrtiotalets stora
            barnkullar befunnit sig i skol- åldern. Resultatet av denna satsning
            har bl. a. blivit en tillströmning till universi- tet och högskolor
            som varit nästan explosionsartad de senaste åren. Detta har naturligtvis
            inneburit en kraftig stegring av examinationen vid de högre utbildningsanstalterna.
            År 1961 utexaminerades cirka 4000 personer från universitet och
            högskolor, 1968 var siffran 8 000, och enligt statistiska cen-
            tralbyråns prognoser kommer den om tre år att ligga mellan 17000
            och 19 000. Det är alltså fråga om en femdubbling på litet mer
            än tio år. För att få ett begrepp om innebörden i denna utveckling
            räcker konstaterandet att hela det svenska samhället i dag sysselsätter
            drygt 100 000 akademiker. Hittills har huvuddelen av den akademiska
            arbetskraften, utom civilingen- jörer och civilekonomer, gått
            till den offentliga sektorn. Denna sysselsätter 1 dag mer än hälften
            av alla yrkesverksamma akademiker, samtidigt som den står för
            endast cirka 20 procent av den totala sysselsättningen i landet.
            Den nuvarande utvecklingen talar för att detta i framtiden inte
            kommer att vara vare sig möjligt eller önskvärt. Det naturliga
            måste vara att den akademiskt utbildades kunskaper och kapacitet
            utnyttjas rationellt på alla områden i samhället. Mot denna bakgrund
            anser vi att den enskilda sektorn med cirka 80 procent av den
            totala sysselsättningen i landet måste utgöra den dominerande
            arbets- marknaden för den akademiskt utbildade arbetskraften.
            Det är därför som vi i samarbete med Fria moderata studentförbundet
            under sommaren och hösten 1969 har genomfört en enkätundersökning
            för att skaffa oss en bild av näringslivets attityder till den
            akademiska arbetskraften. Undersökningen omfattade med enstaka
            undantag samtliga företag i landet med mer än 1000 anställda,
            och resultatet av den har underställts utbildningsministern och
            berörda myndigheter. Den centrala frågan, om man var beredd att
            öka anställningen av akade- miker med icke-teknisk och icke-ekonomisk
            utbildning, besvarades positivt av endast 56 procent av de svarande,
            vilka tillsammans utgjorde 50 procent
          </p>
          <pb facs="riksdagen-motions-pdf/data/1970/mot_1970__fk__698/mot_1970__fk__698-002.pdf"/>
          <fw>
            Motion i Första kammaren, nr 698 år 1970 19
          </fw>
          <p>
            av de tillfrågade. 21 procent var direkt negativa och resten
            ytterst tveksam. Det måste också noteras att de i princip positiva
            gjorde den reservationen att det endast kunde bli fråga om ett
            relativt litet antal nyanställningar. An- delen positiva svar
            förefaller dessutom minska ju mindre företag det rör sig om. Undersökningen
            visar också generellt att man inom näringslivet uppenbar- ligen
            har mycket vaga begrepp om den akademiska arbetskraftens allmänna
            kunskaper och kvalifikationer. Man har en allmän föreställning
            om att det rör sig om kvalificerade människor, men man vet inte
            var man skall placera dem och vilka arbetsuppgifter som svarar
            mot deras utbildning. Den slutsats man måste dra av den föreliggande
            situationen blir att vi uppenbarligen riskerar att det kommer
            att uppstå allvarliga problem för arbetskraft med högre utbildning
            att finna arbete som svarar mot denna utbildning. Den största
            sektorn på arbetsmarknaden, näringslivet, är inte beredd att ta
            emot och sysselsätta den ström av människor som de närmaste åren
            kommer att lämna universitet och högskolor. Det torde ingå i 1968
            års utbildningsutrednings arbete att behandla och föreslå lösningar
            på lång sikt av här aktualiserade problem. Likaså bör det vara
            arbetsmarknadsstyrelsens uppgift att fortlöpande följa utvecklingen
            och vidtaga de åtgärder som denna kan komma att kräva. Vi vill
            emellertid understryka att vi uppfattar problemet som kortsiktigt.
            På lång sikt torde behovet av kvalificerad arbetskraft på alla
            områden i samhället komma att öka avsevärt. Det är dock ställt
            utom allt tvivel att det i dag krävs en rad konkreta åtgärder
            för att åstadkomma en smidig anpass- ning till arbetsmarknaden
            av den akademiska arbetskraft som är under ut- bildning. Samhället
            satsar i dag mycket stora resurser på den högre utbildningen.
            Dessa resurser måste utnyttjas på ett rationellt sätt. Inte minst
            är vår kon- kurrenskraft på det internationella planet i hög grad
            beroende av att kvali- ficerat utbildade människors kunskaper
            kan komma till sin rätt på alla områden i samhället. Det är mot
            denna bakgrund nödvändigt att statsmakterna tar ställning till
            hur problemet med den akademiska arbetskraftens anpassning till
            arbets- marknaden skall lösas. Det förefaller klart att det till
            mycket stor del rör sig om ett informationsproblem. Myndigheterna
            bör i långt större utsträck- ning än vad som nu är fallet informera
            avnämargrupperna, och bland dem särskilt det enskilda näringslivet,
            om vad olika akademiska examina innebär och vad de ger sina innehavare
            för kvalifikationer. Parallellt med detta måste självfallet en
            avsevärt förbättrad information ges till studenterna om hur olika
            typer av utbildning ger möjlighet till arbete inom olika sektorer
            i samhället. Den av oss genomförda undersökningen visar att kontakterna
            mellan av-
          </p>
          <pb facs="riksdagen-motions-pdf/data/1970/mot_1970__fk__698/mot_1970__fk__698-003.pdf"/>
          <fw>
            20 Motion i Första kammaren, nr 698 år 1970
          </fw>
          <p>
            nämare och de för utbildningen ansvariga myndigheterna är i högsta
            grad otillfredsställande. Det vore därför angeläget att dessa
            kontakter institu- tionaliserades i någon form. En lämplig lösning
            synes vara att till utbild- ningsnämnderna vid universitet och
            högskolor knyta ett rådgivande organ sammansatt av representanter
            för avnämargrupperna. Dessa avnämarråd skulle ha till uppgift
            att följa utbildningsnämndernas arbete och komma med förslag och
            synpunkter angående relationerna mellan de studerande och avnämarna.
            Med stöd av ovanstående hemställes, att riksdagen måtte besluta
            att i skrivelse till Kungl. Maj:t anhålla att Kungl. Maj:t snarast
            måtte vidtaga åtgärder för att anpassningen av akademisk arbetskraft
            till rådande arbets- marknadsläge skall kunna underlättas, samt
            att Kungl. Maj:t måtte vidtaga åtgärder i syfte att till ut- bildningsnämnderna
            vid de postgymnasiala utbildningsan- stalterna knyta avnämarråd
            i enlighet med de riktlinjer som angivits i motionen.
          </p>
          <p>
            Stockholm den 28 januari 1970 Gunnar Wallmark (m) Lars Schött
            (m) Per Blomquist (m)
          </p>
          <p>
            H. Bertil Lidgard (m) Gunvor Stenberg (m)
          </p>
          <p>
            N. O. Mauritzöns Boktryckeri AB, Stockholm 1970
          </p>
        </div>
      </div>
    </body>
  </text>
</TEI>
