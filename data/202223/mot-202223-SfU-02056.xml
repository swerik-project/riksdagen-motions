<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SfU-02056">
  <teiHeader>
    <fileDesc>
      <titleStmt>
        <title>Utgiftsområde 8 Migration</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2056 av Anders Ygeman m.fl. (S)</title>
          <idno type="rdwebb">HA022056</idno>
          <rs type="number">2056</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HA022056/text</ref>
          <ref type="dokument_url_html">https://data.riksdagen.se/dokument/HA022056</ref>
          <ref type="dokumentstatus_url_xml">https://data.riksdagen.se/dokumentstatus/HA022056</ref>
          <ref type="pdf">https://data.riksdagen.se/fil/4B4F44B7-8725-425E-8615-8304071B14AC</ref>
          <ref type="docx">https://data.riksdagen.se/fil/DD6F949C-2CEA-4D86-9D66-046EEC958550</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-655Uw3q6yNE6R2nN2pDvUg</idno>
            <name>Åsa Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SRx5MYgiUBkgGLPueXgws5</idno>
            <name>Ola Möller</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-L2KZeDLeFCtLbNDDsEJssq</idno>
            <name>Sanne Lennström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3y4o8soU9qx5tQQ1cG92h3</idno>
            <name>Kalle Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HDUKWMEPpUMUK3MxQXxnpZ</idno>
            <name>Jessica Rodén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-ALSqZDERrTV2VUJqcfC5VF</idno>
            <name>Zara Leghissa</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DiYrFsUfyLFTvP8G1NQrXM" type="signed"/>
        <correspContext corresp="i-DiYrFsUfyLFTvP8G1NQrXM">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-655Uw3q6yNE6R2nN2pDvUg"/>
          <note type="signatory" corresp="i-SRx5MYgiUBkgGLPueXgws5"/>
          <note type="signatory" corresp="i-L2KZeDLeFCtLbNDDsEJssq"/>
          <note type="signatory" corresp="i-3y4o8soU9qx5tQQ1cG92h3"/>
          <note type="signatory" corresp="i-HDUKWMEPpUMUK3MxQXxnpZ"/>
          <note type="signatory" corresp="i-ALSqZDERrTV2VUJqcfC5VF"/>
        </correspContext>
        <correspAction type="submitted" xml:id="i-JaM9WP5iK4ryzZ5vpKEt2r">
          <date when="2022-11-23"/>
          <time when="13:11:40"/>
        </correspAction>
        <correspAction type="reviewed" xml:id="i-HHA5Spk2vRgnQeUfbWz9KN">
          <date when="2022-11-23"/>
          <time when="18:51:54"/>
        </correspAction>
        <correspAction type="referred" xml:id="i-C7cGniKSu5k79X6E8DJGoY">
          <date when="2022-12-01"/>
        </correspAction>
        <correspAction type="assigned" xml:id="i-Q8eECmx8Xkk1Pck2bAhMDW">
          <date when="2023-10-17"/>
          <time when="10:40:52"/>
        </correspAction>
        <correspContext corresp="i-Q8eECmx8Xkk1Pck2bAhMDW">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-NSQsrJN3UU5sEy986ucYCe"/>
        <correspContext corresp="i-NSQsrJN3UU5sEy986ucYCe">
          <ref type="uppgift">2022/23:AU1</ref>
          <ref type="ref_dok_id">HA01AU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Jämställdhet och nyanlända invandrares etablering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-C7gJHKBpwTRsGUPDjbC3va"/>
        <correspContext corresp="i-C7gJHKBpwTRsGUPDjbC3va">
          <ref type="uppgift">2022/23:AU6</ref>
          <ref type="ref_dok_id">HA01AU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU6</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FnCiC4iSP6NrMPt6BGKjdC"/>
        <correspContext corresp="i-FnCiC4iSP6NrMPt6BGKjdC">
          <ref type="uppgift">2022/23:SfU15</ref>
          <ref type="ref_dok_id">HA01SfU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU15</ref>
          <ref type="ref_dok_titel">Migrationsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JFNRZnxRPL2U7Fr6f5GBto"/>
        <correspContext corresp="i-JFNRZnxRPL2U7Fr6f5GBto">
          <ref type="uppgift">2022/23:SfU17</ref>
          <ref type="ref_dok_id">HA01SfU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU17</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JYF3CaQJmgbs4SnMwuD4B5"/>
        <correspContext corresp="i-JYF3CaQJmgbs4SnMwuD4B5">
          <ref type="uppgift">2022/23:SfU4</ref>
          <ref type="ref_dok_id">HA01SfU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2056 av Anders Ygeman m.fl. (S) Utgiftsområde 8 Migration</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-2Qv7TFuBYNdih5vKyjv9Fi">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-TFcJQPnt6mpHiJya2WpnjK">
              Riksdagen anvisar anslagen för 2023 inom utgiftsområde 8 Migration
              enligt förslaget i tabellen i motionen.
            </item>
            <item sortKey="Yrkande 2" xml:id="i-QZCCLaz4ZBi9rrH6jd8n8z">
              Riksdagen ställer sig bakom det som anförs i motionen om att
              fortsätta det påbörjade arbetet med att ta tillbaka kontrollen
              över arbetskraftsinvandringen och tillkännager detta för regeringen.
            </item>
            <item sortKey="Yrkande 3" xml:id="i-J3aadPR3ifM52RbZNe3xQ3">
              Riksdagen ställer sig bakom det som anförs i motionen om behovet
              av att etablera en arbetsmarknadsprövning och tillkännager detta
              för regeringen.
            </item>
            <item sortKey="Yrkande 4" xml:id="i-BosphhLvfG7hrE6bWLNXGV">
              Riksdagen ställer sig bakom det som anförs i motionen om kvotflyktingar
              och tillkännager detta för regeringen.
            </item>
            <item sortKey="Yrkande 5" xml:id="i-RxaCm27MXaKNob8K89LQ8Z">
              Riksdagen ställer sig bakom det som anförs i motionen om att
              införa språk- och samhällskunskapskrav för att få ett permanent
              uppehållstillstånd och tillkännager detta för regeringen.
            </item>
            <item sortKey="Yrkande 6" xml:id="i-7jnZw7tZyy45fXecicRTHg">
              Riksdagen ställer sig bakom det som anförs i motionen om att
              avveckla EBO och tillkännager detta för regeringen.
            </item>
            <item sortKey="Yrkande 7" xml:id="i-SP435LuttxTP8eKGjLt2ES">
              Riksdagen ställer sig bakom det som anförs i motionen om att
              värna bosättningslagen och tillkännager detta för regeringen.
            </item>
            <item sortKey="Yrkande 8" xml:id="i-Wr8X3xf5YhN8R4J4pSHWBW">
              Riksdagen ställer sig bakom det som anförs i motionen om att
              intensifiera arbetet med återvändande och tillkännager detta för
              regeringen.
            </item>
            <item sortKey="Yrkande 9" xml:id="i-GT7uJLpcaF4nyndLLDFS2v">
              Riksdagen ställer sig bakom det som anförs i motionen om åtgärder
              i syfte att stärka återvändandeverksamheten och tillkännager detta
              för regeringen.
            </item>
            <item sortKey="Yrkande 10" xml:id="i-UmSY9fjWmkFamob148zu1u">
              Riksdagen ställer sig bakom det som anförs i motionen om att
              avvisa regeringens föreslagna utgiftsökning på 20 miljoner kronor
              för att öka återvändande och återvandring och tillkännager detta
              för regeringen.
            </item>
            <item sortKey="Yrkande 11" xml:id="i-Kjpr97TTg7jigyctLnYH2J">
              Riksdagen ställer sig bakom det som anförs i motionen om att
              etablera bättre samarbeten om återtagande med tredjeländer och
              tillkännager detta för regeringen.
            </item>
            <item sortKey="Yrkande 12" xml:id="i-Vh3PnVwrsvheu7RLAY9tMF">
              Riksdagen ställer sig bakom det som anförs i motionen om ett
              ordnat mottagande av ukrainare på flykt undan Putins krig och
              tillkännager detta för regeringen.
            </item>
            <item sortKey="Yrkande 13" xml:id="i-CjS6NmmBKSRDzWgKoUkHFS">
              Riksdagen ställer sig bakom det som anförs i motionen om begreppet
              bristande vandel i lagstiftning som rör migration och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-WcbLwfi5QmK779Ze7DjtvG">
            En stram och långsiktigt hållbar migration
          </head>
          <p xml:id="i-2zQNbqcRaw632cLRyByPKc">
            Den socialdemokratiskt ledda regeringen ärvde 2014 en liberal
            migrationslagstiftning som gjorde att Sverige tog emot fler människor
            på flykt under 2015 och 2016 än vad vår kapacitet och möjlighet
            till integration klarade av. Därför lade den S-ledda regeringen
            om migrationspolitiken till att bli en av de stramaste i EU. Med
            ny migrationslagstiftning på plats där tillfälliga uppehållstillstånd
            är huvudregel och en bosättningslag som fördelar det svenska mottagandet
            jämnare över hela landet har ett paradigmskifte skett och Sverige
            har nu en långsiktigt hållbar migrationslagstiftning, som upprätthåller
            asylrätten och främjar integration. 2021 var antalet asylsökande
            det lägsta på tjugo år och Sveriges andel av det totala antalet
            asylsökande till EU har minskat från 12 procent, till 3 procent
            under de senaste fem åren.
          </p>
          <p xml:id="i-ButmGz1thSuCbVyNqRekDK">
            För att uppnå målet om en långsiktigt hållbar migration till
            Sverige, ett värdigt mottagande och en bra integration krävs ett
            kontrollerat mottagande av asylsökande och personer med tillfälligt
            skydd.
          </p>
          <head type="h2" xml:id="i-XirVyCAGVWcekqgeGWN217">
            Fortsätt arbetet med att ta tillbaka kontrollen över arbetskraftsinvandringen
          </head>
          <p xml:id="i-Ewc1dJCp6sWVJyMcCukBTK">
            Moderaterna införde 2008 världens mest marknadsbaserade lagar
            för arbetskraftsinvandringen. Det har gynnat oseriösa företag,
            blivit en inkomstkälla för kriminella nätverk och bidragit till
            att personer som fått skydd i Sverige inte har kommit i arbete.
            Regeringen har under mandatperioden därför stramat upp regelverket
            genom
          </p>
          <list style="ol">
            <item xml:id="i-RVX7rdyEwbyToXtAFtyiX9">
              krav på bindande anställningsavtal för att beviljas ett arbetstillstånd
            </item>
            <item xml:id="i-7sq8Vd4AMu1qrwtRxVJ8Ys">
              krav på företagen att anmäla till ansvarig myndighet om man försämrar
              avtalsvillkoren
            </item>
            <item xml:id="i-KszZdzxziBhQUsQcTLKMa8">
              skärpta kontroller av arbetstillstånd
            </item>
            <item xml:id="i-PZiBWh1vr4V7SRB2Ttyi5h">
              fördubblade straffavgifter för företag som fuskar med arbetstillstånden
              och utökade möjligheter för polisen att genomföra arbetsplatsinspektioner
            </item>
            <item xml:id="i-RARETiP9seZST5H9GRibWt">
              försörjningskrav vid anhöriginvandring
            </item>
            <item xml:id="i-XeHSQuXRk2nd9rbhqSCSvL">
              beslutat om proposition för höjt lönegolv vid arbetskraftsinvandring.
            </item>
          </list>
          <p xml:id="i-FbgXjPHnNTcWrgM61KUtZL">
            Det påbörjade reformarbetet på detta område behöver nu fortsätta
            med fler åtgärder:
          </p>
          <head type="h2" xml:id="i-SXHRBmNygtaUkFNf5a7fp1">
            Arbetsmarknadsprövning
          </head>
          <p xml:id="i-VHe5rd4KkknuyV31HVKMjD">
            Det stora reformarbete som nu måste göras inom migrationsområdet
            är att städa upp efter Moderaternas avreglering av arbetskraftsinvandringen
            2008. Avregleringarna har lett till att nästan en kvarts miljon
            arbetstillstånd beviljats, varav lejonparten varit till yrken
            utan krav på högre utbildning eller där det råder brist på arbetskraft.
          </p>
          <p xml:id="i-PZwcJy2fe2y23yrwRcUHZW">
            Vi socialdemokrater har infört krav på bindande anställningsavtal,
            skärpt kontrollerna och fördubblat sanktionsavgifterna för arbetsgivare
            som anställer utländsk arbetskraft utan arbetstillstånd. Men mer
            behöver göras.
          </p>
          <p xml:id="i-33froeM1xKxnPVNrnt9dcF">
            Vi behöver skärpa och förbättra regelverket för arbetskraftsinvandring
            genom att skyndsamt införa ett lönegolv, etablera en arbetsmarknadsprövning
            och skärpa sank­tioner mot arbetsgivare som bryter mot regelverken.
            Syftet är att komma till rätta med missbruket av det befintliga
            systemet för arbetskraftsinvandring och utnyttjandet av utländska
            arbetstagare, bland annat genom att skapa ett nytt system som
            fokuserar på att möta de behov av arbetskraft som finns på den
            svenska arbetsmarknaden. En utredning har under 2022 tillsatts
            för att bland annat analysera och ta ställning till hur ett nytt
            och effektivt system för arbetsmarknadsprövning vid arbetskraftsinvandring
            kan utformas, ta ställning till hur systemet med så kallat spårbyte
            kan avskaffas, ta ställning till om den särskilda avgiften för
            den som anställer en utlänning som saknar rätt att vistas eller
            arbeta i Sverige ska höjas och differentieras. Uppdraget ska redovisas
            senast den 31 juli 2023. När utredningen har presenterat sina
            förslag bör regeringen utan dröjsmål gå vidare och utarbeta ett
            lagförslag för behandling i riksdagen.
          </p>
          <head type="h2" xml:id="i-U6F4ymU9PFrPbuky9RFnXZ">
            Fortsätt ta emot kvotflyktingar
          </head>
          <p xml:id="i-Lq2UPe1Jty9qpy36t3Db39">
            Andra EU-länder måste ta ett större ansvar för att värna människors
            rätt att söka skydd från krig och förföljelse, samtidigt som Sverige
            ska ta sitt. Människor som saknar asyl­skäl har inte rätt att
            stanna i Sverige, men kvotflyktingar har bevisligen rätt till
            skydd. Deras rätt till permanenta uppehållstillstånd har redan
            prövats och ingen ytterligare prövning behöver ske.
          </p>
          <p xml:id="i-9xyeTEJh25annd2v8a9c16">
            I samband med omläggningen av migrationspolitiken under åren
            2015–16 beslutades det också att kvoten successivt skulle höjas
            till 5 000 kvotflyktingar per år. Antalet flyktingar i FN:s flyktingläger
            runt om i världen är mycket stort och har ökat under de senaste
            åren. Från flyktinglägren kommer också en betydligt större andel
            kvinnor och flickor, som ju drabbas särskilt hårt när krig och
            väpnade konflikter blossar upp i världens olika konfliktområden.
          </p>
          <p xml:id="i-EjfvzqGJfzq9tLFM1ebHwu">
            I arbetet med en stram migrationspolitik är det rimligt att prioritera
            mottagande av kvotflyktingar framför att fortsätta med en liberal
            politik för arbetskraftsinvandring där mångdubbelt fler invandrare
            får komma till Sverige och arbeta inom låglönebranscher eller
            utnyttjas som svart arbetskraft. Därför föreslår vi att 327 miljoner
            kronor tillförs anslaget 1:2 Kommunersättning vid flyktingmottagande,
            jämfört med regeringens förlag i utgiftsområde 13 Jämställdhet
            och nyanlända invandrares etablering.
          </p>
          <head type="h2" xml:id="i-R94BpawYiCNxLVWmxdaGxz">
            Samhällskunskapskrav för att få permanent uppehållstillstånd
          </head>
          <p xml:id="i-9Ke3UL9jbP9nouacgE22xZ">
            Vi vill införa språk- och samhällskunskapskrav för att få ett
            permanent uppehållstillstånd. Den tidigare socialdemokratiska
            regeringen tillsatte en särskild utredare för att lämna förslag
            som innebär att det ska ställas krav på kunskaper i svenska och
            samhällskunskap för att beviljas permanent uppehållstillstånd.
            Utredaren ska bland annat föreslå hur språk- och samhällskunskapskrav
            för permanent uppehållstillstånd ska utformas och kontroll­eras
            och föreslå vilka undantag som ska kunna göras från kraven. Uppdraget
            ska redo­visas senast den 22 maj 2023. När utredningen har presenterat
            sina förslag bör regeringen utan dröjsmål gå vidare och utarbeta
            ett lagförslag för behandling i riksdagen.
          </p>
          <head type="h2" xml:id="i-8LQ5by2skPz4s13xyHzGX2">
            Avveckla EBO och värna intentionerna med bosättningslagen
          </head>
          <p xml:id="i-DX3nK8gFEXVxFg7cqd1RqZ">
            Ordningen med EBO infördes 1994 genom lagen (1994:137) om mottagande
            av asyl­sökande med flera. Syftet med reformen var bland annat
            att mottagandet skulle präglas av valfrihet och ökat eget ansvarstagande.
            EBO under asyltiden har sedan det infördes berörts i flera utredningar.
            I betänkandet Sverige, framtiden och mångfalden (SOU 1996:55),
            konstaterades att de negativa effekterna av det egna boendet översteg
            de positiva. För att komma tillrätta med de negativa konsekvenserna
            av eget boende föreslogs i betänkandet Etablering i Sverige –
            möjligheter och ansvar för individ och samhälle (SOU 2003:75)
            bland annat att den särskilda bostadsersättningen för dem som
            valde att bo i eget boende skulle tas bort. I enlighet med utredningens
            förslag begränsades därför ersättningen år 2005.
          </p>
          <p xml:id="i-4D81SfwCeuHCrLfbvaychb">
            Redan i början av 2020 begränsade regeringen möjligheten för
            asylsökande att bo i eget boende, så kallat EBO, i områden med
            socioekonomiska utmaningar. Ändringarna har dock hittills haft
            begränsad effekt. I september förra året tillsattes också en utredning
            som bland annat har i uppdrag att föreslå hur en skyldighet för
            asylsökande att bo på så kallade mottagningscenter under den första
            tiden i Sverige kan utformas. Utredningen har nyligen lämnat ett
            delbetänkande En ny ordning för asylsökandes boende (SOU 2022:64).
            Här finns flera förslag som regeringen bör kunna gå vidare med
            utan dröjsmål.
          </p>
          <p xml:id="i-YLgJkji7jE6C1eF33g689n">
            Vi socialdemokrater vill avveckla EBO. Utredningen bör därför
            få tilläggsdirektiv och få i uppdrag att undersöka vilka åtgärder
            som kan vidtas för att uppnå detta. Det kan exempelvis handla
            om att avskaffa dagersättningen under asyltiden om man inte bor
            i Migrationsverkets boenden. En avveckling av EBO skulle bidra
            till bättre förutsättningar för integration och till en jämnare
            fördelning av ansvaret för mottagandet av nyanlända mellan landets
            kommuner.
          </p>
          <p xml:id="i-N3jMrqEJnXuDaRFdgwVcpV">
            Lagen (2016:38) om mottagande av vissa nyanlända invandrare för
            bosättning (bosättningslagen) som trädde i kraft den 1 mars 2016
            innebär att kommunerna är skyldiga att efter anvisning ta emot
            nyanlända för bosättning i kommunen. Riksrevisionen har i december
            2021 presenterat en granskning av bosättningslagen och gör den
            samlade bedömningen att intentionerna om ett snabbare och jämnare
            fördelat mottagande mellan kommuner samt en bättre etablering
            av nyanlända på arbetsmarknaden har uppnåtts. Vi står upp för
            bosättningslagen, som fördelar mottagandet jämnt mellan kommunerna
            i landet.
          </p>
          <head type="h2" xml:id="i-Tvr4JjvhnvduUMFUSyHGB3">
            Fler som har fått avlägsnandebeslut ska återvända
          </head>
          <p xml:id="i-TqmEv6dJtpTp7JVViXPzSV">
            Förtroendet för migrationspolitiken och det svenska mottagandet
            är beroende av att de som får skydd i Sverige ska stanna och bli
            en del av samhället och de som får ett avslag ska lämna landet.
            Den socialdemokratiskt ledda regeringen har sedan 2014 vidtagit
            åtgärder för att öka återvändandet av personer med avlägsnandebeslut.
            Polisen och Migrationsverket har fått i uppdrag att verkställa
            fler beslut om av- och utvisning och förvarskapaciteten har mer
            än fördubblats sedan 2014. Ett återvändandemål har också antagits
            som innebär att återvändandet ska öka med 50 % 2023 jämfört med
            år 2021. Den socialdemokratiska regeringen beslutade även att
            upprätta återvändandecenter för asylsökande som fått avslag på
            sin ansökan om uppehållstillstånd.
          </p>
          <p xml:id="i-7Wwui9rFREPSfkU3UZd7RM">
            Sedan 2014 har cirka 100 000 personer som inte haft rätt att
            vistas i landet återvänt. Sverige ligger över genomsnittet i EU
            och har både fler till antalet och andelen återvändande än exempelvis
            Danmark under 2021. Vi behöver intensifiera arbetet med återvändande
            av dem som har ett avlägsnandebeslut. Detta är en förutsättning
            för att bevara legitimiteten i migrationspolitiken och för att
            stärka förutsättningarna för integration för dem som får uppehållstillstånd
            i Sverige. Den socialdemokratiska regeringen har gett en särskild
            utredare i uppdrag att se över delar av regelverket kopplat till
            återvändande och föreslå åtgärder i syfte att stärka återvändandeverksamheten
            för den som har ett verkställbart beslut om avvisning eller utvisning.
            Utredaren ska bland annat ta ställning till om det ska införas
            en möjlighet att med hjälp av tvång testa en person för covid-19
            och allmänfarliga eller samhällsfarliga sjukdomar för att kunna
            verkställa ett avlägsnandebeslut, ta ställning till om Polismyndigheten
            och Säkerhetspolisen behöver ytterligare befogenheter i arbetet
            med verkställighet, ta ställning till om preskriptions­tiden för
            avlägsnandebeslut ska förlängas, samt ta ställning till om Migrationsverket
            ska kunna lagra och söka på biometri i fler fall än i dag. Uppdraget
            ska redovisas senast den 31 oktober 2023. När utredningen har
            presenterat sina förslag bör regeringen utan dröjsmål gå vidare
            och utarbeta ett lagförslag för behandling i riksdagen.
          </p>
          <head type="h2" xml:id="i-Bd37JdDZ1TSGPfcycGoT94">
            Bättre samarbeten om återtagande med tredjeländer
          </head>
          <p xml:id="i-AYUop6ffbnveD9kHY5qQyQ">
            Ett väl fungerande återvändande är en förutsättning för en långsiktigt
            hållbar migrations­politik. En förutsättning för ett effektivt
            återvändandearbete är att det etableras bättre samarbeten om återtagande
            med tredjeländer liksom att antalet förvarsplatser ökar. Det är
            ett strukturellt arbete som kräver en rad olika insatser som behöver
            fortsätta under kommande år. Regeringens föreslagna utgiftsökning
            om 20 miljoner kronor för att öka återvändande och återvandring
            är, mot bakgrund av det omfattande arbete som behövs, en ineffektiv
            symbolåtgärd, varför Socialdemokraterna avvisar utgiftsökningen.
          </p>
          <head type="h2" xml:id="i-8Y99bbZgBPFiAv26ixWx6P">
            Ett ordnat mottagande av ukrainare på flykt undan Putins krig
          </head>
          <p xml:id="i-R6oD34ZNNp7L9AqrSUHy6C">
            Rysslands illegala invasion av Ukraina innebar den största flyktingkrisen
            sedan andra världskriget i Europa. För att säkra ett ordnat mottagande
            av och stöd till ukrainare på flykt tog den socialdemokratiska
            regeringen skyndsamt fram en plan för kontrollerat mottagande
            och tillfälligt skydd samt lagstiftning för jämnare fördelning
            av mottagandet i hela landet. Då kriget väntas fortsätta även
            under 2023, behöver Sverige förbereda sig på att de ukrainska
            flyktingarna kommer att stanna här under en längre tid. Det kommer
            i sin tur kräva att man ser över vilka anpassningar som behöver
            göras för att de ukrainska flyktingarnas vistelse och tillfälliga
            skydd i Sverige blir så bra som möjligt, både för flyktingarna
            och för det svenska samhället.
          </p>
          <head type="h2" xml:id="i-HKvLrbbpWrYWFBWbscYaUG">
            Nej till återinförande av begreppet ”bristande vandel” i svensk
            migrationslagstiftning
          </head>
          <p xml:id="i-Sw55qWeXaBe8fvv3hPmPoK">
            Regeringen har meddelat att man avser att utreda förutsättningarna
            för att återinföra möjligheten att utvisa utlänningar från Sverige
            på grund av bristande vandel. Med bristande vandel avser man förhållanden
            såsom bristande regelefterlevnad, association med kriminell organisation,
            nätverk eller klan, prostitution, missbruk, deltagande i våldsbejakande
            eller extremistiska organisationer eller miljöer som hotar grundläggande
            svenska värden eller om det i övrigt föreligger otvetydigt konstaterade
            anmärkningar i fråga om levnadssättet. Begreppet bristande vandel
            fasades ut ur utlänningslagen 1989 med motiveringarna att det
            inte längre användes i den praktiska tillämpningen och att begreppet
            ansågs obsolet. Vi anser, mer än 30 år senare, att begreppet bör
            anses som förlegat och inte längre bör tillämpas i modern rättstillämpning.
            En stram migrations­lagstiftning gynnas inte av inslag som är
            tveksamma ur rättssäkerhetssynpunkt och som bygger på olika skiftande
            moraluppfattningar om vad som ska anses lämpligt eller olämpligt.
          </p>
          <p xml:id="i-ACanumJqNMjyvNzpv5ueH5">
            När människor tvingas, luras eller hotas i syfte att utnyttjas
            på olika sätt, till exempel för sexuella ändamål, innebär det
            en grov kränkning av de mänskliga rättigheterna. Det var därför
            som sexköpslagen infördes och den har varit framgångsrik mot bland
            annat sextrafficking. Trots det hamnar varje år ett antal traffickingoffer
            i Sverige för att ”säljas” för sexuella ändamål. Vi motsätter
            oss att prostituerade brottsutsatta likställs med brottslingar
            såsom gängkriminella. Vi står upp för rättsstatens principer och
            kvinnors rättigheter.
          </p>
          <p xml:id="i-U5JMgAXmpPLgS334mNvSUX">
            Vi avvisar därför sådana förslag som har sin grund i tveksamma
            moraliska värder­ingar om levnadssätt eller regelefterlevnad.
            I utlänningslagen och i andra lagar som rör migration bör det
            vara tydligt att det är brottsliga handlingar som kan leda till
            att man inte beviljas uppehållstillstånd eller kan utvisas ur
            landet.
          </p>
          <p xml:id="i-1KdTEiHy4L3sNMRpqTsaw">
            Anslagsförslag 2023 för utgiftsområde 8 Migration
          </p>
          <p xml:id="i-FQjUUpa8iWLZjd13nC1rmd">
            Tusental kronor
          </p>
          <table xml:id="i-JnD5TMvVE8R1Rcx9DmxxMM">
            <row style="label" xml:id="i-CrHgD1pf5PCwxFQU5a5c7Z">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-rfZbu3W4ubWRRK3LAqD86">
              <cell>
                1:1
              </cell>
              <cell>
                Migrationsverket
              </cell>
              <cell>
                4 718 546
              </cell>
              <cell>
                ±0
              </cell>
            </row>
            <row xml:id="i-YbFzovFfmPDqufdugGUqJu">
              <cell>
                1:2
              </cell>
              <cell>
                Ersättningar och bostadskostnader
              </cell>
              <cell>
                9 060 000
              </cell>
              <cell>
                ±0
              </cell>
            </row>
            <row xml:id="i-NL71Qaoi86pvUMXxTLV792">
              <cell>
                1:3
              </cell>
              <cell>
                Migrationspolitiska åtgärder
              </cell>
              <cell>
                143 013
              </cell>
              <cell>
                −20 000
              </cell>
            </row>
            <row xml:id="i-6MudbHWSRQ9tAGfgFhggsx">
              <cell>
                1:4
              </cell>
              <cell>
                Domstolsprövning i utlänningsmål
              </cell>
              <cell>
                779 576
              </cell>
              <cell>
                ±0
              </cell>
            </row>
            <row xml:id="i-RRCuggvBYVZC8AJVbvnvBE">
              <cell>
                1:5
              </cell>
              <cell>
                Rättsliga biträden m.m. vid domstolsprövning i utlänningsmål
              </cell>
              <cell>
                200 800
              </cell>
              <cell>
                ±0
              </cell>
            </row>
            <row xml:id="i-JyX2TV4sBAGwWA4245wLip">
              <cell>
                1:6
              </cell>
              <cell>
                Offentligt biträde i utlänningsärenden
              </cell>
              <cell>
                291 158
              </cell>
              <cell>
                ±0
              </cell>
            </row>
            <row xml:id="i-ACsZPaA29bh2xKU61MSdmB">
              <cell>
                1:7
              </cell>
              <cell>
                Utresor för avvisade och utvisade
              </cell>
              <cell>
                326 202
              </cell>
              <cell>
                ±0
              </cell>
            </row>
            <row xml:id="i-Pvdj642AgV7UJkVMqwMwo7">
              <cell>
                1:8
              </cell>
              <cell>
                Från EU-budgeten finansierade insatser för asylsökande och flyktingar
              </cell>
              <cell>
                500 450
              </cell>
              <cell>
                ±0
              </cell>
            </row>
            <row xml:id="i-8PgdSjwsfbDsG4wwF5BJ7k">
              <cell>
                Summa
              </cell>
              <cell>
                16 019 745
              </cell>
              <cell>
                −20 000
              </cell>
            </row>
          </table>
        </div>
        <div type="motSignatures">
          <list>
            <item xml:id="i-8iAM3aJcaNSmnWc59u3eDD" who="i-NW2TEoH8XmW9aSn2aKJ8EA">
              Anders Ygeman (S)
            </item>
            <item xml:id="i-TucAFWseaJgQs2Gb2ft29m" who="i-655Uw3q6yNE6R2nN2pDvUg">
              Åsa Eriksson (S)
            </item>
            <item xml:id="i-FvuKvkWfVvkKXLAZ2wp3go" who="i-SRx5MYgiUBkgGLPueXgws5">
              Ola Möller (S)
            </item>
            <item xml:id="i-2ef8nPh62tHUmqkerSTJ34" who="i-L2KZeDLeFCtLbNDDsEJssq">
              Sanne Lennström (S)
            </item>
            <item xml:id="i-DJ46PRLqXVBPjDSU4WUgfu" who="i-3y4o8soU9qx5tQQ1cG92h3">
              Kalle Olsson (S)
            </item>
            <item xml:id="i-FJwWpeANPjZ5onHTMYbZfc" who="i-HDUKWMEPpUMUK3MxQXxnpZ">
              Jessica Rodén (S)
            </item>
            <item xml:id="i-Jx9ni4GbbvK83AasTPKM6U" who="i-ALSqZDERrTV2VUJqcfC5VF">
              Zara Leghissa (S)
            </item>
          </list>
        </div>
      </div>
    </body>
  </text>
</TEI>
