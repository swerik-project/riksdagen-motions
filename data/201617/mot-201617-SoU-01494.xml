<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-01494">
  <teiHeader>
    <fileDesc>
      <titleStmt>
        <title>Rätt till en värdig död</title>
        <author corresp="i-XHzgSBhvzhMtyTsYMbxgy4">av Fredrik Schulte (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1494 av Fredrik Schulte (M)</title>
          <idno type="rdwebb">H4021494</idno>
          <rs type="number">1494</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4021494/text</ref>
          <ref type="dokument_url_html">http://data.riksdagen.se/dokument/H4021494</ref>
          <ref type="dokumentstatus_url_xml">http://data.riksdagen.se/dokumentstatus/H4021494</ref>
          <ref type="docx">http://data.riksdagen.se/fil/AE56BA24-B5EF-462D-B443-9FEEAAE16476</ref>
          <ref type="pdf">http://data.riksdagen.se/fil/0CA676C4-0924-4D3D-AB86-4A380D45A0E7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-LvrFrArz3UA1TEEbCKnz9U" type="signed"/>
        <correspContext corresp="i-LvrFrArz3UA1TEEbCKnz9U">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction type="submitted" xml:id="i-VaBUHutaTPZ3L7i4YfehWY">
          <date when="2016-10-04"/>
          <time when="13:52:55"/>
        </correspAction>
        <correspAction type="reviewed" xml:id="i-KnyG1S1fRHq1gyMTPzjRNt">
          <date when="2016-10-04"/>
          <time when="15:51:55"/>
        </correspAction>
        <correspAction type="referred" xml:id="i-AxCDdxa1coPJTRLXBEaDRn">
          <date when="2016-10-14"/>
        </correspAction>
        <correspAction type="assigned" xml:id="i-GDKr1T7HDzACNDEQKZJCK8">
          <date when="2018-02-19"/>
          <time when="15:59:44"/>
        </correspAction>
        <correspContext corresp="i-GDKr1T7HDzACNDEQKZJCK8">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-XLmyALchbGTFsJf1XCF4B4"/>
        <correspContext corresp="i-XLmyALchbGTFsJf1XCF4B4">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:1494 av Fredrik Schulte (M) Rätt till en värdig död</div>
      </div>
      <div type="motBody">
        <div type="motProposal" subtype="förslag">
          <head xml:id="i-LhUFY5Rofhk7YDhvnvrQyh">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-n5cRTFp7WTXhzzhCuk2PA">
              Riksdagen ställer sig bakom det som anförs i motionen om att
              en legalisering av läkarassisterad dödshjälp bör införas och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Hn6a6z69tTVcfAoN8iAN5Q">
            Motivering
          </head>
          <p xml:id="i-5FTT4cfFujoJfWkTEFLFwv">
            Att respektera den enskildes rätt och möjlighet att själv fatta
            livsavgörande beslut är idag en självklar del av det öppna och
            fria demokratiska samhället. Ur en historisk kontext är det dock
            en relativt ny företeelse. Ännu lever människor som föddes i ett
            Sverige utan kvinnlig rösträtt, och för samma generation var basala
            beslut som val av partner eller karriär något som den enskilde
            inte nödvändigtvis fattade själv. Homosexuellas rätt att gifta
            sig instiftades för mindre än ett decennium sedan och en stor
            del av landets befolkning har upplevt en tid då samma sexuella
            orientering var sjukdomsklassad. I dag inkräktar varken samhället
            eller staten nämnvärt på den enskildes livsavgörande beslut. Åtminstone
            inte i livet, men så ej i frågan om döden.
          </p>
          <p xml:id="i-YQSE1WtoFo1P7dqWvXSSMR">
            Läkarassisterad dödshjälp är laglig i endast ett fåtal europeiska
            länder, fyra glest befolkade amerikanska delstater och Colombia.
            Detta håller på att ändras. I Storbritannien har frågan fått alltmer
            politisk dignitet och nyligen tog underhuset ställning till ett
            skarpt lagförslag, vilket en dryg fjärdedel av parlamentarikerna
            ställde sig bakom. Sedan 2010 har också brittiska åklagarmyndigheten
            klargjort att den som gör sällskap med en närstående som ska genomgå
            eutanasi i Schweiz inte kommer riskera åtal. Mest intressant är
            dock att såväl senat som representanthus i USA:s folkrikaste stat
            Kalifornien nyligen beslutat om att legalisera aktiv dödshjälp.
            Om inte guvernören lägger in sitt veto innan mitten av oktober
            2015 kommer ytterligare nästan 40 miljoner människor ha laglig
            rätt att med hjälp av läkare ta sitt liv under förutsättning att
            man lider av mycket allvarliga åkommor.
          </p>
          <p xml:id="i-9qDCKdRjtaphvTC2zCWpEA">
            I den allmänna debatten runt om i hela västvärlden har kritiken
            i huvudsak kretsat kring en fruktan för att en legalisering av
            dödshjälp kommer starta ett sluttande plan mot massjälvmord, att
            det kommer utvecklas normsystem som pressar allvarligt sjuka att
            inte ligga samhället till last. Inte minst finns en rädsla att
            äldre på samma sätt skulle känna ett tryck från närstående att
            inte utgöra en börda.
          </p>
          <p xml:id="i-NHUXm88b8sqTZnAavsCv5v">
            Alla samhällsförändringar möter motstånd. Ofta försöker man rationalisera
            detta med hjälp av spekulation om ödesdigra konsekvenser om samhället
            inte tar spjärn mot det nya. Den numera avlidne kanadensiska ekonomen
            och tänkaren Albert O. Hirschman har i avhandlingen ”The Rhetoric
            of Reaction” kartlagt hur motståndet mot det nydanade tenderar
            att konformera mot dystopiska beskrivningar av vad förändringen
            kommer medföra. Från allmän och lika rösträtt, till yttrandefrihet,
            homosexuellas rättigheter, aborträtt etcetera har kritikerna alltid
            målat upp fruktansvärda konsekvenser av samhällsförfall och nedgång
            om inte status quo bevaras. Har historien lärt oss något är det
            att avkräva starka evidens för liknande typer av reaktionär argumentation.
          </p>
          <p xml:id="i-W8wmKH2PCNHCYu4CgaMAkA">
            I fråga om eutanasi finns inte någon sådan. I Oregon som med
            sin ”Death with Dignity Act” legaliserat dödshjälp 1997 och som
            tillämpat relativ transparens kring tillämpningen har det under
            17 år endast avgivits 1 327 dödliga doser. I detta är samtliga
            personer som flyttat till Oregon specifikt för att dö inräknade.
            I USA bor det idag 319 miljoner invånare. Uttryckt i klarspråk
            finns det inget stöd för att läkarassisterat självmord skulle
            få de negativa effekter som kritikerna oroas över.
          </p>
          <p xml:id="i-CB3jXY3sjkfGSXqxrA91Dy">
            Även själva logiken bakom argumentet går att ifrågasätta. Att
            undgå döden är en av människans starkaste drivkrafter. Altruism
            med våra nära och kära likaså. Nästan alla vuxna människor har
            erfarenheter av närstående som på ålderns höst lidit av allvarliga
            sjukdomar som till exempel Alzheimers. Trots all den belastning
            detta innebär är det få som önskar livet ur sina närmast anhöriga.
          </p>
          <p xml:id="i-Pzme4gXre1WwDyHj44WhHu">
            Med en av världens mest utbyggda äldrevård och fri och likvärdig
            sjukvård hamnar Sverige i topp i internationella rankningar över
            hur det är att bli gammal. Dock riktas stundom kritiken mot Sverige
            att vi lägger för stor tonvikt på att hålla människor vid liv
            så länge som möjligt snarare än att i största möjliga mån underlätta
            tillvaron i livets slutskede. Frågan om assisterad dödshjälp sätter
            denna fråga på sin spets. Ett öppet demokratiskt samhälle som
            respekterar individens rätt till självbestämmande kan inte förvägra
            svårt sjuka människor att själva fatta beslutet att möta döden
            på ett värdigt sätt. Särskilt märkligt blir det i en alltmer globaliserad
            värld där det inte behövs mer än att sätta sig på ett flygplan
            för att ges samma rätt – åtminstone för dem som har resurser nog
            att göra det.
          </p>
        </div>
        <div type="motSignatures">
          <list>
            <item xml:id="i-NpPEPPQBJes3fjhaywyGRp">
              Fredrik Schulte (M)
            </item>
          </list>
        </div>
      </div>
    </body>
  </text>
</TEI>
