<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1915/mot_1915__ak__176/mot_1915__ak__176-001.pdf"/>
      <div type="motHeader" xml:id="i-GaJmeVGtDHkmtp9qBAaofy">
        <div type="motTitle" xml:id="i-FJyaykKQd33QTrsHtPgAu2"/>
        <div type="motSubmissionInfo" xml:id="i-Y6DZPiVDrHxdAaJfpm4AZc"/>
      </div>
      <div type="motBody" xml:id="i-JFg2Q9NNAZPU817jXHqBiY">
        <div xml:id="i-NQAbukzQKZHr7ysNkwhLn6">
          <p xml:id="i-VQonBnhsc1zwAYDJt3b6rt">
            Motioner 1 Andra kammaren, Nr 176. I
          </p>
          <p xml:id="i-6MC6EaiSWAohvyg1WAWYvJ">
            Nr 176.
          </p>
          <p xml:id="i-9xgyFB1d3xhfe24WoKfBdK">
            Av herr Lindhagen m. fl., om skrivelse till Kungl. Maj:t i fråga
            om införande av ett världsspråk.
          </p>
          <p xml:id="i-JuNwUVxfXqza6zDMLM7Km2">
            I föregående motioner har erinrats om ett par huvuduppgifter
            för den svenska utrikespolitikens framträdande för fredsfrågans
            lösning: en nordisk avrustningsallians och hävdandet av nationaliteternas
            rätt. En annan sådan uppgift är en intresserad medverkan för genomförandet
            av ett världs- språk. Det ligger nämligen i öppen dag, vilken
            väldig och oeftergivlig gärning för fred och kultur det vore,
            om, såsom det blifvit uttryckt, andarna inom folken kunde sammanföras
            till ett omedelbart utbyte av tankar och erfaren- heter och sammanträffanden
            för överläggningar. XKravet på ett världsspråk är grundat i nödvändigheterna.
            Med rätta har en av nutidens största språkvetenskapsmän, professor
            Hugo Schuchardt, redan 1888 uttalat såsom sin mening att »ett
            världsspråk är kronan på våra internationella inrätt- ningar».
            Länge har tillståndet med de många språkfamiljerna varit olidligt.
            Men det måste bliva allt värre. Det är nämligen blott en tidsfråga,
            när det stora ryska folkets språk och därefter eller kanske samtidigt
            även de stora asiatiska folkens tungomål skola göra sin rätt gällande.
            Därtill kom- mer det ofantliga antalet smärre språk och dialekter,
            vilka också vilja och måste vara medi den allmänna samfärdseln
            mellan folken. Den babyloniska förbistringen blir sålunda allt
            mer ohjälplig. Frånsett de många språkfamiljerna, föreligger också
            ogörligheten för den stora massan människor att kunna få tillfälle
            att lära sig ett eller
          </p>
          <p xml:id="i-5MydobjgVyQkxWXAJECR2f">
            Bihang till riksdagens protokoll 1915. 4 saml. 81 häft. (Nr 176—177.
            1
          </p>
          <pb facs="riksdagen-motions-pdf/data/1915/mot_1915__ak__176/mot_1915__ak__176-002.pdf"/>
          <p xml:id="i-7NBCerze2uubRtkbUcwGyt">
            2 Motioner i Andra kammaren, Nr 176.
          </p>
          <p xml:id="i-PYtLUAR5uBpEJvDnky3KvB">
            flera levande språk utöver modersmålet. För alla de många, som
            söka tillägna sig någon språkkunskap och framdeles allt mer måste
            göra det, skulle vinnas en oerhörd arbetsbesparing, om de jämte
            modersmålet endast behövde inhämta ett lättlärt mellanfolkligt
            språk. Redan har världen kommit så långt, att konsten att tala
            utan språk med tecken blivit internationell, i vissa fall även
            efter officiell överens- kommelse. Siffertecknen äro sålunda till
            det mesta gemensamma, notskrif- ten likaså. Det optiska och akustiska
            signalväsendet inom sjöfarten är internationellt o. s. v. Hit
            kan även hänförås en sådan sak som metersyste- met, vilket segerrikt
            genomfört gemensamma beteckningar för mått, mål och vikt. Återstår
            då konsten att tala på ett för alla gemensamt och begripligt tungomål.
            Detta är det viktigaste framsteget. Att erhålla ett världsspråk,
            som inläres i alla länders skolor och begagnas vid mellanfolkliga
            meningsutbyten, är således en aktualitet om någon. Det är ett
            stort behov, som länge förelegat och allt mer gör sig gällande.
            Man kan aldrig säga att frågan är för tidigt väckt, utan den är
            en sak, som tiden pålägger oss att lösa. Dess upptagande bland
            de nutida politiska frågorna är i eminent mening realpolitik,
            och i all synner- het fredspolitik,. Vetenskapen, tekniken och
            handeln behöva världsspråket, demokratien i sin oavlåtliga frammarsch
            behöver det, alla behöva det. Såsom vanligen plägar ske ha även
            här de enskilda initiativen fått vara föregångare för det till
            handling trögare officiella ingripandet. För vetenskap och diplomati
            har sålunda efter tyst överenskommelse ett visst språk använts
            såsom världsspråk, såsom latinet på sin tid långt efter att det
            upphört att talas av, folket samt sedermera franskan. Nu äro emellertid
            dessa överenskommelser brutna av förhållandena och nya anspråk
            på en demokratisk språkreform träda fram. Man synes då till en
            början kommit på det klara med, att ett nu eller fordom levande
            språk är omöj- ligt att få upphöjt till världsspråk på grund av
            såväl rivaliteten mellan de olika språken som ock deras invecklade
            och svårlärda byggnad. Man in- vänder ofta mot ett konstgjort
            språk, att det icke kan på samma sätt som de levande språken giva
            uttryck för ett folks innersta tanke och känsloliv samt alltid
            måste komma att sakna modersmålets rika och skiftande ut- trycksmedel.
            Härpå kan svaras, att för de allra flesta människor endast modersmålet
            kommer att bli ett levande språk. Främmande språk komma
          </p>
          <pb facs="riksdagen-motions-pdf/data/1915/mot_1915__ak__176/mot_1915__ak__176-003.pdf"/>
          <p xml:id="i-JWqLbzmX76UGmUEAeucaeQ">
            Motioner i Andra kammaren, Nr 176. 3
          </p>
          <p xml:id="i-ACwxfBt2mkRZVTr8Wy5zXK">
            vid inlärandet alltid att framstå såsom konstgjorda. Det är väl
            då rim- ligare, att de flesta människor vid detta inlärande av
            för dem främmande former och uttryckssätt få tillfälle att inlära
            ett språk, som är enkelt och lätt tillägnat, samt blir en hjälpreda
            ej blott för några få på en liten del av jordklotet, utan för
            alla överallt. Den som har behov, tillfälle och fallenhet står
            det alltid fritt att vid sidan av modersmålet och världsspråket
            lära sig vilka levande språk han vill. Med tiden blir nog även
            ett konst- gjort världsspråk mäktigt att uttrycka vilka tankar
            och känslor som helst. Det blir med andra ord även det »levande»,
            ja kännare säga, att de senast konstruerade språken redan äro
            det. Bemödandena ha därför inriktat sig på att åstadkomma ett
            konstgjort språk. Första kända försöken härleda sig från början
            av 1600-talet och sedan dess intill 1887 lära enligt en uppgift
            42 olika system sett dagen men åter övergivits. Upphovsmännen
            voro i början filosofer, såsom Cartesius, Pascal och Leibnitz.
            Det mest kända av dessa språk var volapäk, vilket, framlagt år
            1879 av Schleier, till en början vann stor framgång.
          </p>
          <p xml:id="i-Y7WqNyaiKscLAp6Ly8dVJ">
            År 1887 kom emellertid doktor Zamenhof med ett nytt system, kallat
            esperanto, vilket synes ha lyckats bäst. Det har fått talrika
            anhängare i hela världen samt redan införts som obligatoriskt
            eller valfritt ämne uti sko- lorna mångenstädes både i Europa
            och Amerika. Esperantolitteraturen har på olika områden vuxit
            ut betydligt och mer än ett hundratal tidningar lära utkomma för
            närvarande på detta språk. År 1900 vid Parisutställningen tillsattes
            på initiativ från vetenskap” ligt håll en delegation för åstadkommandet
            av ett »internationellt hjälp- språk». Med utgång från detta initiativ
            har åtskilligt arbete ägt rum för sakens främjande och har därvid
            de med den sysselsatta för sin del kommit till det resultat att
            ett på esperanto grundat men åtskilligt förändrat konst- språk,
            numera benämt ido, skulle vara det bästa. Slutligen har 1911 på
            initiativ från intresserade bildats en särskild förening i Bern,
            som, enligt uppgift neutral i fråga om system, skall föra världsspråket
            vidare framåt, särskilt genom upprättande av en världsspråksbyrå
            med uppgift att söka skapa en officiell världsspråksförening mellan
            staterna. Ett särskilt nytt språksystem, som anses äga vissa fördelar,
            är » univer- gal» utarbetat av dr H. Molenaar. Det är uppenbart,
            att målet ej kan uppnås utan en officiell överens-
          </p>
          <pb facs="riksdagen-motions-pdf/data/1915/mot_1915__ak__176/mot_1915__ak__176-004.pdf"/>
          <p xml:id="i-8EHpbsqqxzaD6pKBzJN2Dn">
            4 Motioner i Andra kammaren, Nr 176.
          </p>
          <p xml:id="i-C9PeK2A7RAtC54cRBiCRJr">
            kommelse mellan staterna om ett visst system, som därefter kan
            med till- försikt rekommenderas till inlärande av den enskilde
            och i den officiella undervisningen. Systemet måste utväljas efter
            vänligt samråd med alla de enskilda sammanslutningar, som arbeta
            för denna sak, och för vår del ha vi icke någon som helst förutfattad
            mening om vare sig esperanto eller dess av- läggare ido eller
            något annat. Det får vidare ej förglömmas, att också ett världsspråk
            måste såsom varje inrättning vara underkastat utvecklingens lagar.
            Det måste självt vara levande, om det skall kunna tjäna livet.
            Följaktligen bör tillkomma en internationell institution, som
            blir språkets väktare, vårdare och ansare. Emellertid bör det
            härmed ej vara uteslutet, att övervägandet även må omfatta möjligheten
            och lämpligheten av ett nu talat folkspråks lämplighet som världsspråk.
          </p>
          <p xml:id="i-Qb8SfQsySsFFqN6aRoUjFA">
            Att påminnelse om denna sak kommer från skandinavisk sida kan
            icke vara annat än tillbörligt. De små nationerna ha i detta fall
            liksom i den nya världspolitiken i allmänhet en naturlig kallelse
            att gå i spetsen för tankarne. I synnerhet blir med växande samfärdsel
            och demokratisering ställningen allt olidligare för skandinaverna,
            vilka ej ha ett av de tre nu- varande s. k. stora språken till
            modersmål. Alltid skall i mitt minne livligt bevaras en episod
            från den interna- tionella socialistiska kongressen i Köpenhamn
            år 1910. Mer än 1,000 om- bud voro församlade och de tre stora
            språkfamiljerna tyskan, franskan och engelskan dominerade fullständigt.
            De tyska, franska och engelska deltagarna voro jämte ombud från
            andra främmande nationaliteter placerade nere i den stora salen
            och varje anförande på ettdera språket tolkades sedan på de båda
            andra, men också endast på dessa. På läktaren sutto de talrika
            representanterna för skandinaverna, till största delen oförmögna
            att följa med debatterna och än mer att göra sina betydande erfarenheter
            gällande i överläggningen. Vid själva avslutningen inträffade
            emellertid att bland de många tacksägelserna till de danska värdarna
            fingo utom ordningen komma fram några ord även på ett skandinaviskt
            språk, i detta fall svenska. Skandinaverna, som för första gången
            kände sig hemma, reste sig ofrivilligt och applåderade oavlåtligt,
            våldsamt, närmast som ett uttryck, föreföll det, för ett inre
            behov att giva tillkänna sin existens. Och för första gången blev
            det alldeles tyst bland de ganska bullrande skarorna nere i salen,
            dödstystnad uppstod
          </p>
          <pb facs="riksdagen-motions-pdf/data/1915/mot_1915__ak__176/mot_1915__ak__176-005.pdf"/>
          <p xml:id="i-8GVEffe3wKdCqRG81wTvK7">
            Motioner i Andra kammaren, Nr 176. 5
          </p>
          <p xml:id="i-TNw52DRYzcdqkRsRpSAGt7">
            därnere. Man blickade förundrat och andäktigt på samma gång mot
            de stormande läktarna. Språkfamiljernas överklass hade upptäckt
            under- klassen däruppe, ett nytt folk. En sådan tilldragelse talar
            för sig själv. Ett tidevarv, som vill lyfta de djupa ledens livsvillkor
            till ett högre plan och samla dem till en fred- lig samverkan
            oberoende av landgränser har i världsspråkets förverk- ligande
            en uppgift, som väntar på densamma. Denna allmänna innebörd av
            världsspråksfrågan kan belysas med en mångfald praktiska exempel.
            I en tysk tidskrift undersöktes för en tid sedan möjligheterna
            för en europeisk tullunion som ett resultat av världskriget. Författaren
            kom till det resultatet, att tanken på ett sådant tullförbund
            icke står på historiens dagordning. Bland svårigheterna uppräknas
            även åstadkommandet av det för en tullunion nödvändiga tullparlamentet
            med ombud från alla olika stater. Ett parlament, där det gäller
            att göra sig förstådd och icke blott att hålla monologer, kan
            förhandla på högst två språk, menade författaren. Detta skulle
            representanterna från stater med andra språk icke finna sig uti
            för att ej nu tala om att ombudskap i en sådan församling skulle
            ännu . mindre än nu kunna bestämmas efter sakkunskapen och förmågan
            utan bliva privilegium för händelsevis språkkunniga personer inom
            de länder, vilkas språk ej bleve representerat. För att kunna
            sammanhålla världssamhället om en gemensam politik fordras det
            nödvändigtvis en världsregering och ett världsparlament, om man
            nu vill behålla dessa benämningar från be- stående institutioner,
            vilka i så mycket måste omskapas till sinnelag och arbetsmetoder
            för att kunna på ett fruktbarare sätt än under gångna tider fylla
            sina uppgifter. Och för en världsregering och ett världsparlament
            i god bemärkelse kräves ett världsspråk. Ett annat talande exempel
            kan hämtas från skolfrågan. Undervis- ningen kommer nu allt mer
            fram till svårigheter, som synas olösliga. De oavlåtliga kraven
            på ökat vetande belastar lärjungarna och detta redan vid späda
            år på det mest onaturliga sätt och lämnar dem knappast tid för
            något annat än att oavlåtligt anstränga sig att magasinera denna
            överbe- lastning i sina stackars hjärnor. Följden blir att det
            viktigaste av allt måste allt mer försummas. Den kroppsliga hygienen
            och utdaningen, lika viktig som det intellektuella vetandet, samt
            själsutdaningen, uttryckt i etiska grundsatser och goda föresatser,
            komma till korta fullständigt i denna upp-
          </p>
          <pb facs="riksdagen-motions-pdf/data/1915/mot_1915__ak__176/mot_1915__ak__176-006.pdf"/>
          <p xml:id="i-RLdkc9h65VWQctoD9dQJyq">
            6 Motioner i Andra kammaren, Nr 176.
          </p>
          <p xml:id="i-W6Z6aJ1Dtt8muBq6ULrB1e">
            fostran. Det måste komma någon stor förändring i detta. Världsspråket
            såsom en godtagen gemensam angelägenhet för alla folk skulle rensa
            bort en myckenhet överarbete i skolkurserna och giva rum även
            där för bättre tider. Man borde kunna förstå, att endast genom
            dylika rationella reformer skapas realiteter, som betyda något
            i historien. Det är också i den starka förnimmelsen av detta som
            de enskilda strävandena för denna sak överallt i världen allt
            mera enträget göra sig gällande. = Världsspråksföreningarna utveckla
            en allt livligare verksamhet så långt deras förmåga räcker. Man
            har nu också börjat våga sig på att knacka försiktigt här och
            var på de officiella dörrarna, som längst äro slutna för människornas
            trängtan. I Sverige står denna verksamhet mången- städes under
            kraftig insiktsfull ledning. Såsom exempel på det vaknande intresset
            må ock åberopas 1911 års svenska arbetarekongress” uttalande för
            saken samt framför allt de många uttalanden från svenska vetenskaps-
            män, som fogats vid 1912 års riksdagsmotion i frågan samt åberopats
            av andra kammarens femte tillfälliga utskott i dess över motionen
            avgivna be- tänkande. Ett betydelsefullt dokument är jämväl den
            nyligen till P. Ahl- bergs 50-årsdag utgivna festskriften, innehållande
            uttalanden av personer mom vitt skilda verksamhetsområden till
            förmån för denna sak. Frågan har som bekant också varit före i
            andra kammaren åren 1911 och 1912 och naturligtvis fallit. Den
            vann dock år 1911 ett oväntat understöd i kammaren för att vara
            första gången den förekom. Ett bifall till en framställning i
            saken föll med 79 röster mot 114 och vid det slut- liga avgörandet
            avgåvos 91 röster mot 105 för ett ogillande av utskottets något
            snävt hållna motivering. De nuvarande tilldragelserna visa mer
            än någonsin varthän det måste gå och nya röster förnimmas därför
            också mångenstådes i världen med påminnelser om världsspråksfrågans
            stora be- tydelse. Det är dock ganska betecknande, att när förespråkare
            för saken som sagt försökt nalkas det officiella samhället med
            sina böner, tvangs man genast till opportunism efter de många
            föredömena för dagen. Man ändrade om namnet »världsspråket» och
            förklarade ivrigt, att det endast var frågan om ett »internationellt
            hjälpspråk». De mäktige i världen skulle med andra ord icke behöva
            frukta, att det var frågan om att stöta sig med gamla fördomar
            eller att göra en sak riktigt ordentligt och bra. Erfarenheterna
            böra emellertid hava lärt världen, att den bästa politiken är
            att icke krusa
          </p>
          <pb facs="riksdagen-motions-pdf/data/1915/mot_1915__ak__176/mot_1915__ak__176-007.pdf"/>
          <p xml:id="i-Q95agTKGYNfENxg981CMZ2">
            Motioner i Andra kammaren, Nr 176. 7 och förödmjuka sig för makten
            samt att ingen god sak främjes till sitt verkliga väsen genom
            att förnekas i sitt majestät inför dess belackare och vederdelomiän.
            Världsspråket, när det kommer en gång såsom en över- svallande
            verklighet, blir icke något hjälpspråk utan ett tungomål, höjt
            över alla andra. Folkens öden äro liksom alla yttringar av livet
            en avspegling av na- turens lagar, som danat detsamma. Ett träd
            lägger årsring till årsring. Varje sådan bildning är skapelsen
            av ett tåligt samarbete mellan vår, som- mar och höst. Sedan komma
            lövens avfallande, vinterdvalan och så till sist ett nytt språng
            i utvecklingen, de sjudande krafterna, som med våldsam iver börja
            om igen från början. Det långsamma danandet av en ny årsring begynner.
            Sedan det senaste världskriget 1814 avslutades, har ett sekel
            gått fram över världen och lagt ett nytt skede till världshistoriens
            växt. Detta skedes blomstring har avslutats, och dödens ande susar
            nu genom dess avlövade krona. Vad böra vi under sådana förhållanden
            samla oss om? Skola vi klänga oss kvar vid spillrorna och söka
            drunknande ännu leva ett skenliv i den gamla förbrukade tankevärlden?
            Nej, säkerligen icke, enligt min uppfattning. Nu är tiden inne
            för de nya sprången i utvecklingen till ett nytt framåtskridande
            bortom den redan tillryggalagda vägsträckan. Må vi ej därvid ensidigt
            bryta staven allenast över det förflutna seklet. Även detta kommer
            att lämna efter sig sitt bidrag till vidgande och stärkande av
            mänsklighetens stora stamträd. Dess tekniska och eko- nomiska
            uppsving har gjort epok för alla tider. Men även rättstankarna,
            vilka seklets officiella institutioner förbisett, ringaktat eller
            bekämpat, hava blivit sådda i det tysta och ingalunda förgäves
            på de nyplöjda markerna. Låtom oss emellertid nu mer än någonsin
            förstå, att även samhällets stora åker ej kan bära någon god näring
            utan att vi rycka upp med röt- terna ogräset, som snärjer rättstankarna.
            Låtom oss erkänna och göra gällande omsider, att folkförbrödringen
            ej kan skjuta växt utan att vi bortrensa vad som hindrar densamma
            och således i all synnerhet svårig- heterna för folkens djupa
            led i alla länder att känna med varandra, förstå varandra samt
            gå till förnuftig gemensam handling. Det förhåller sig som sagt
            oåterkalleligen så, att genomförandet av ett världsspråk, som
            inläres i alla länders skolor, är fulländningen på freds-
          </p>
          <pb facs="riksdagen-motions-pdf/data/1915/mot_1915__ak__176/mot_1915__ak__176-008.pdf"/>
          <p xml:id="i-RJ1fLXdTGY9YFRiQiXBG5Q">
            8 Motioner 1 Andra kammaren, Nr 176.
          </p>
          <p xml:id="i-HEk2QSei9ooFfuPaKGyq5R">
            verket. Låtom oss omfatta denna omskapande sanning och just nu
            taga ett stolt språng över till densamma. När alla nationaliteter
            kunna förhandla med varandra, när världs- språket har gjort sin
            triumferande gärning, när alla på detta sätt komma varandra närmare,
            då först få människorna luft under vingarna, då blir hela världen
            allas stora gemensamma fädernesland och de särskilda län- derna
            varje nationalitets eget älskade fädernesland. Det hemställes
            alltså,
          </p>
          <p xml:id="i-Aqg8euJkd8kuaPNLoumRJG">
            att riksdagen villa anhålla om Kungl. Maj:ts över- vägande på
            vad sätt i sammanhang med den kom- mande uppgörelsen efter världskriget
            eller eljest initia- tiv må kunna tagas från svensk sida för åstadkom-
            mande av officiell internationell överenskommelse om införandet
            av ett världsspråk.
          </p>
          <p xml:id="i-K8bDJQh5FVeyUJsgJBkwYR">
            Stockholm den 5 februari 1915.
          </p>
          <p xml:id="i-HMNgG7Twoxx2fvCNsegDsq">
            Carl Lindhagen. Ernst A. Hage. Oskar Kloo. Z. Höglund.
          </p>
        </div>
      </div>
    </body>
  </text>
</TEI>
