<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00567">
  <teiHeader>
    <fileDesc>
      <titleStmt>
        <title>Utgiftsområde 9 Hälsovård, sjukvård och social omsorg</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 9 Hälsovård, sjukvård och social omsorg</title>
          <idno type="rdwebb">GZ02So567</idno>
          <rs type="number">So567</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So567/text</ref>
          <ref type="dokument_url_html">http://data.riksdagen.se/dokument/GZ02So567</ref>
          <ref type="dokumentstatus_url_xml">http://data.riksdagen.se/dokumentstatus/GZ02So567</ref>
          <ref type="doc">http://data.riksdagen.se/fil/08924A37-3541-438E-8486-0DBC42A0A2D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DcCW2NK87gozxgs6z8U3VH" type="signed"/>
        <correspContext corresp="i-DcCW2NK87gozxgs6z8U3VH">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction type="numbering" xml:id="i-MHHL3nfggb4q6dr6zRGz4E">
          <date when="2011-10-10"/>
        </correspAction>
        <correspAction type="submission" xml:id="i-6AKVDqZhRoJFg1ia3aLa7a">
          <date when="2011-10-05"/>
        </correspAction>
        <correspAction type="transfer" xml:id="i-Cqz8qWHy8wNazsvTrXLcPy">
          <date when="2011-10-05"/>
        </correspAction>
        <correspAction type="assigned" xml:id="i-HEvp1dz2z8pduNmMZNF5VJ"/>
        <correspContext corresp="i-HEvp1dz2z8pduNmMZNF5VJ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-PnW3YSBBJNw8NJkwpGJxK9">
            Sammanfattning
          </head>
          <p xml:id="i-JbvuntJw3wM5rXW8UPEvBW">
            Vänsterpartiet presenterar här förslag till riktade förstärkningar
            av välfärden. Vi föreslår bland annat en stor satsning på mer
            personal i äldreomsorgen samtidig som vi förstärker satsningen
            på kompetensutveckling av personalen. De äldre måste också ha
            större inflytande över sin egen vardag, och vi vill införa ett
            särskilt bidrag för att stimulera sådant utvecklingsarbete. Vi
            vill också stimulera utvecklingen av förenklad biståndsbedömning
            i hemtjänsten och genomföra ett matlyft.
          </p>
          <p xml:id="i-XAbtFeLFC4zAvxSiRX1H3g">
            Det behövs fler vårdplatser inom hälso- och sjukvården, och 1
            miljard kronor per år bör riktas för att driva på en sådan utveckling
            hos landstingen. Samtidigt finns behov av specialisering av personalen.
            För att fler sjuksköterskor ska vilja specialisera sig föreslår
            vi att de under utbildningsperioden ska få behålla 80 procent
            av sin lön. Den förebyggande hälso- och sjukvården har prioriterats
            ner på senare år, och vi föreslår därför en förebyggandemiljard
            riktad till primärvården.
          </p>
          <p xml:id="i-74NH8h2QCwi2Q4gQommNyY">
            Skyddet för barn och unga inom den sociala barn- och ungdomsvården
            behöver stärkas. Vi föreslår ytterligare satsningar utöver de
            regeringen aviserat. Vänsterpartiet avsätter också pengar för
            genomförandet av förslagen om upprättelse för dem som tidigare
            blivit utsatta för övergrepp i fosterhem och på institution.
          </p>
        </div>
        <div type="motProposal" subtype="förslag">
          <head xml:id="i-Kt436VaLD3amCMkoGqCzk1">
            Förslag till riksdagsbeslut
          </head>
          <list style="ol">
            <item xml:id="i-XzZkmng7YK75KqpFTkBvZH">
              Riksdagen anvisar med följande ändringar i förhållande till regeringens
              förslag anslagen under utgiftsområde 9 Hälsovård, sjukvård och
              social omsorg enligt uppställning:
            </item>
          </list>
          <table>
            <row xml:id="i-9Aew4TN6zAYurQAmtGUSfd">
              <cell>
                Anslag
              </cell>
              <cell>
                Regeringens förslag (tkr)
              </cell>
              <cell>
                Anslagsförändring (tkr)
              </cell>
            </row>
            <row xml:id="i-4aebQp2QPZV24gND27mibQ">
              <cell>
                1:4
              </cell>
              <cell>
                Tandvårdsförmåner
              </cell>
              <cell>
                5 454 300
              </cell>
              <cell>
                +1 350 000
              </cell>
            </row>
            <row xml:id="i-HD4RKCK5tME6vpQCFXBVgk">
              <cell>
                1:5
              </cell>
              <cell>
                Bidrag för läkemedelsförmånerna
              </cell>
              <cell>
                22 550 000
              </cell>
              <cell>
                +375 000
              </cell>
            </row>
            <row xml:id="i-Lj9Sdnr7vXsn6gSGoR1nGN">
              <cell>
                1:6
              </cell>
              <cell>
                Bidrag till folkhälsa och sjukvård
              </cell>
              <cell>
                1 711 923
              </cell>
              <cell>
                +1 845 000
              </cell>
            </row>
            <row xml:id="i-XMLm7Zdf9xVbzHB3WggHYS">
              <cell>
                1:8
              </cell>
              <cell>
                Bidrag till psykiatri
              </cell>
              <cell>
                867 330
              </cell>
              <cell>
                +38 000
              </cell>
            </row>
            <row xml:id="i-WE1gK5BdRLrK811AWzgrHa">
              <cell>
                1:9
              </cell>
              <cell>
                Prestationsbunden vårdgaranti
              </cell>
              <cell>
                1 000 000
              </cell>
              <cell>
                1 000 000
              </cell>
            </row>
            <row xml:id="i-25BYy2wFQ3KydJQCBLc5bL">
              <cell>
                2:7
              </cell>
              <cell>
                Insatser mot hiv/aids och andra smittsamma sjukdomar
              </cell>
              <cell>
                145 502
              </cell>
              <cell>
                +10 000
              </cell>
            </row>
            <row xml:id="i-9qGqSh2Jn9Lrv12RDDbYJw">
              <cell>
                3:2
              </cell>
              <cell>
                Bidrag till handikapporganisationer
              </cell>
              <cell>
                182 742
              </cell>
              <cell>
                +15 000
              </cell>
            </row>
            <row xml:id="i-Vtr8FsMn6gU7RgaFU5JyuF">
              <cell>
                4:1
              </cell>
              <cell>
                Personligt ombud
              </cell>
              <cell>
                104 460
              </cell>
              <cell>
                +26 000
              </cell>
            </row>
            <row xml:id="i-Dv31matiDBdXmgNnkNR8Mw">
              <cell>
                4:5
              </cell>
              <cell>
                Stimulansbidrag och åtgärder inom äldrepolitiken
              </cell>
              <cell>
                1 950 930
              </cell>
              <cell>
                +1 565 000
              </cell>
            </row>
            <row xml:id="i-Abk5GbMZ518XMDNu16pWUe">
              <cell>
                4:7
              </cell>
              <cell>
                Bidrag till utveckling av socialt arbete
              </cell>
              <cell>
                360 881
              </cell>
              <cell>
                +205 000
              </cell>
            </row>
            <row xml:id="i-6QjU1p4Jia6gADje5Vw89m">
              <cell>
                Lön vid utbildning till specialistsjuksköterska
              </cell>
              <cell>
                0
              </cell>
              <cell>
                +910 000
              </cell>
            </row>
            <row xml:id="i-Sn7TWGUcBtuE8i4Ugzp6yC">
              <cell>
                Omsorgslyft handikappomsorgen
              </cell>
              <cell>
                0
              </cell>
              <cell>
                +100 000
              </cell>
            </row>
            <row xml:id="i-9f2sGAqRx8TVYBtD2aeAj">
              <cell>
                Summa
              </cell>
              <cell>
                34 328 068
              </cell>
              <cell>
                +5 439 000
              </cell>
            </row>
          </table>
          <list style="ol">
            <item xml:id="i-R5DbL5Wew79XyNQcSt8KtL">
              Riksdagen avslår regeringens förslag om ändring i 26 a § hälso-
              och sjukvårdslagen.
            </item>
          </list>
        </div>
        <div type="motContent">
          <head type="h1" xml:id="i-VQyvozThgaC8r8gKvh22rT">
            1:4 Tandvårdsförmåner
          </head>
          <p xml:id="i-Tqdcae5kRvgt8gqxnLJkAT">
            Vänsterpartiet beklagar att regeringen väljer att skjuta upp
            genomförandet av ett tredje steg i tandvårdsreformen, det som
            ska sänka kostnaderna för personer som på grund av sjukdom eller
            funktionsnedsättning har omfattande behov av tandvård. Tillgång
            till tandvård har blivit en klassfråga i Sverige. Vänsterpartiet
            vill se en tandvårdsreform som ska leda fram till ett högkostnadsskydd
            liknande det som finns inom hälso- och sjukvården. För att inleda
            arbetet mot ett sådant system avsätter Vänsterpartiet 1,3 miljarder
            kronor utöver regeringens satsning under 2012.
          </p>
          <p xml:id="i-SpdMwYurdYWBQpFo2VaEie">
            För att även asylsökande och papperslösa ska ges rätt till tandvård
            på samma villkor som övriga befolkningen avsätter vi 50 miljoner
            kronor per år.
          </p>
          <p xml:id="i-BHt9dwcZssVJ5EBXZhfDVn">
            Sammantaget föreslår Vänsterpartiet en ökning av anslaget 1:4
            med 1 350 miljoner kronor 2012 jämfört med regeringens förslag.
          </p>
          <head type="h1" xml:id="i-DAJ4xpwVhvfjKWZqU7aDjz">
            1:5 Bidrag för läkemedelsförmånerna
          </head>
          <p xml:id="i-BcLXvZpPESUNCzk92NRisA">
            Regeringen föreslår i årets budgetproposition höjningar av högkostnadsskyddet
            när det gäller besök inom hälso- och sjukvården och av nivåerna
            i högkostnadstrappan för läkemedel. Argumentet från regeringen
            är att beloppen har varit nominellt oförändrade, för läkemedel
            sedan 1999 och för besök i öppenvården sedan 1997, och att det
            behövs en styrning av människors sjukvårdsbesök. Man vill också
            stärka landstingens ekonomi.
          </p>
          <p xml:id="i-MsKGGZTbYNNzqoJjLAe9Bi">
            Att landstingens ekonomi behöver stärkas håller vi med om. Men
            precis som Vänsterpartiet har visat under flera år är det möjligt
            att genomföra förstärkningar av kommuner och landstings ekonomi
            genom förstärkningar av de generella statsbidragen under utgiftsområde
            25. Regeringen har i stället valt att använda ekonomiskt utrymme
            till att genomföra skattesänkningar, som i första hand gynnar
            de rika och framförallt män.
          </p>
          <p xml:id="i-VaDwwiU7SAhyPMjq156Ydf">
            Enligt förslaget höjs högkostnadsskyddet med 22 procent i förhållande
            till det nuvarande priset. De flesta i befolkningen har ökat sin
            disponibla inkomst mer än så. De med lägst inkomster har dock
            bara fått en ökning med 17 procent och för dem kan det bli svårt
            att klara höjningen av sjukvårdsbesök och läkemedel. En del av
            dem med låga inkomster kommer att tvingas välja mellan att söka
            försörjningsstöd eller avstå från vård och medicin till sig själva
            eller till sina barn. Tyvärr vet vi att flera av dem kommer att
            göra det senare valet. Särskilt hårt kommer höjningen att slå
            mot ensamstående med barn, där de flesta är kvinnor. Den gruppen
            avstår redan i dag från läkarbesök och mediciner närmare tre gånger
            så ofta som befolkningen i övrigt. Lika illa är situationen för
            människor med funktionsnedsättning. De avstår också tre gånger
            oftare. De har oftare en låg inkomst men stora utgifter. För många
            pensionärer med låga pensioner blir också höjningen kännbar.
          </p>
          <p xml:id="i-V6vRrxCUZbSi5UtTejL18q">
            När man nu föreslår höjningar av högkostnadsskydden får de mest
            utsatta i samhället betala för resursförstärkningarna till landstingen.
            De som är mest sjuka, som redan är hårt ekonomiskt utsatta i dagens
            Sverige, ska få betala ett ännu högre pris. Det är också tydligt
            i remissvaren på regeringens förslag, där bland annat PRO och
            handikappförbunden avstyrker.
          </p>
          <p xml:id="i-HFJmwNbUX8JrH98kfjZJhy">
            Riksdagen bör avslå regeringens förslag till ändring i 26 a §
            hälso- och sjukvårdslagen.
          </p>
          <p xml:id="i-Kzh91GKWMkv8MAznUxjwTe">
            En konsekvens av detta blir att Vänsterpartiet föreslår en ökning
            av anslaget 1:5 med 350 miljoner kronor 2012. Det får också konsekvenser
            under utgiftsområde 25.
          </p>
          <p xml:id="i-82XM56rgC4rsYd3soRyo3a">
            Barn som är intoleranta eller allergiska mot vissa livsmedel
            kan i dag få ett begränsat bassortiment av vissa livsmedel från
            apoteket. Det gäller gluten- och mjölkfria specialprodukter. Barn
            upp till 16 år får då en livsmedelsanvisning. Som ett led i att
            stärka barn i en utsatt ekonomisk situation anser Vänsterpartiet
            att denna förmån ska gälla för ungdomar upp till 19 år. Detta
            beräknar vi kommer att kosta 25 miljoner kronor per år från 2012.
          </p>
          <p xml:id="i-L1Pa4QUgaKQueFuQoZDm4H">
            Sammantaget föreslår Vänsterpartiet en ökning av anslaget 1:5
            med 375 miljoner kronor 2012 jämfört med regeringens förslag.
          </p>
          <head type="h1" xml:id="i-T3B4oaMuDeHQVYtJG7dU1y">
            1:6 Bidrag till folkhälsa och sjukvård
          </head>
          <p xml:id="i-KMhPNUQZU9BJLMDDrgRL8v">
            Vänsterpartiet säger nej till regeringens ambition att alla landsting
            ska erbjuda en utökad valfrihet för den enskilde även i den specialiserade
            vården enligt LOV. Vi avvisar därmed regeringens förslag om stimulansbidrag
            för detta ändamål. Enligt regeringens budgetproposition ska detta
            bidrag uppgå till nästan 160 miljoner kronor.
          </p>
          <p xml:id="i-G6KW1pPq6d4hZLFiEjkNMM">
            Vi föreslår i stället ett stimulansbidrag på 1 miljard kronor
            till landstingen för genomförandet av en vårdplatsgaranti. Pengarna
            tillfaller de landsting som kan visa upp planerade satsningar
            för fler vårdplatser på sjukhusen. Landstingen medfinansierar
            satsningen med 50 procent.
          </p>
          <p xml:id="i-7dWzFeQs94R1Xs9NfJQDyb">
            En annan av Vänsterpartiets stora ekonomiska satsningar är på
            folkhälsoområdet. De ökade privatiseringarna urholkar folkhälsoarbetet,
            något vi utvecklar mer i vår motion om hälso- och sjukvården (2011/12:So570).
            För att stoppa denna negativa utveckling på folkhälsoområdet avsätter
            Vänsterpartiet 1 miljard till det förebyggande arbetet mot ohälsa.
            En annan åtgärd är att tillsätta en folkhälsokommission som ska
            analysera de sociala skillnaderna i hälsa och dess samband med
            sociala bestämningsfaktorer. Utifrån kommissionens resultat bör
            man sedan utarbeta ett åtgärdsprogram för en mer jämlik hälsa
            (se motion 2011/12:So565). För detta avsätter vi 5 miljoner kronor.
          </p>
          <p xml:id="i-AcwAECL2KgHGDjY6z7K1R2">
            Sammantaget föreslår Vänsterpartiet en ökning av anslaget 1:6
            Bidrag till folkhälsa och sjukvård med 1 845 miljoner kronor 2012
            jämfört med regeringens förslag.
          </p>
          <head type="h1" xml:id="i-GtS4KUQRnPqvRMDHYrmr55">
            1:8 Bidrag till psykiatri
          </head>
          <p xml:id="i-BDyPg6EUFRJkNW5ghHCUMf">
            Regeringen har med grund i Miltonutredningen anslagit pengar
            för en statlig psykiatrisatsning som innehåller en lång rad olika
            projekt, stimulansbidrag och andra satsningar. Regeringen har
            tidigare redovisat vad psykiatrisatsningen har innehållit 20092011.
            En del av projekten där har man sagt ska fortsätta, men helheten
            i satsningen för åren 20122014 har hittills inte offentliggjorts.
            I stora delar får vi därför återkomma senare med synpunkter på
            satsningen. Vi utvecklar vår politik om psykiatrin i motion 2011/12:So568.
          </p>
          <p xml:id="i-MB2amXKgHuFHip3T28hb4S">
            Vi föreslår under anslag 1:8 ett stimulansbidrag för utveckling
            av arbete med brukarrevisioner på 30 miljoner kronor. Vidare föreslår
            vi ett ökat stöd till Nationella hjälplinjen med 5 miljoner kronor
            per år. Anhöriga till personer med psykiska funktionsnedsättningar
            kan ha ett särskilt påfrestande situation att hantera. Nationellt
            kompetenscentrum Anhöriga bör därför få ett vidgat uppdrag till
            att omfatta även anhöriga personer med funktionsnedsättningar
            och vi satsar 3 miljoner kronor på detta.
          </p>
          <p xml:id="i-HNfniXZaTKFs9egC6Pnk1x">
            Sammantaget föreslår Vänsterpartiet en ökning av anslaget 1:8
            med 38 miljoner kronor 2012 jämfört med regeringens förslag.
          </p>
          <head type="h1" xml:id="i-RKs55hRKjSFEAweY3UntRY">
            1:9 Prestationsbunden vårdgaranti
          </head>
          <p xml:id="i-WCrda4RbZAmBV14c1pXr1f">
            Vänsterpartiet avvisar regeringens anslag om 1 000 miljoner kronor
            per år till prestationsbunden vårdgaranti. Vi anser i stället
            att pengarna ska gå till att höja kvaliteten i vården genom att
            satsa på antalet anställda inom vården och deras kompetens. Vi
            satsar även på en utökning av vårdplatser.
          </p>
          <head type="h1" xml:id="i-Tj6p4fJEJ6eArVTbEwJP6x">
            2:7 Insatser mot hiv/aids och andra smittsamma sjukdomar
          </head>
          <p xml:id="i-CVCvNGAVbcmAvHq1mcSxkB">
            Vaksamheten och kunskapen om hiv/aids och andra smittsamma sjukdomar
            av liknande karaktär förefaller ha minskat, särskilt bland unga.
            För att minska spridningen av hiv/aids måste det vidtas åtgärder.
            De ekonomiska medel som anslås för hiv-prevention ska följa FN:s
            rekommendationer, riktas tydligt mot riskgrupper som exempelvis
            män som har sex med män, och därmed anpassas efter den epidemiologiska
            utvecklingen i Sverige (se motion 2011/12: So458).
          </p>
          <p xml:id="i-A26JpsHNCyUc2MRnqByAFy">
            Vi föreslår en ökning av anslaget 2:7 med 10 miljoner kronor
            2012 jämfört med regeringens förslag.
          </p>
          <head type="h1" xml:id="i-HkLcqugGV8TK26uddwhsLz">
            3:2 Bidrag till handikapporganisationer
          </head>
          <p xml:id="i-DeedorAUWN3ukGRsDn8dtC">
            Handikapporganisationerna fyller en oerhört viktig funktion när
            det gäller att företräda sina medlemmars intressen. Bidragen har
            dock inte följt pris- och löneutvecklingen i samhället och har
            därför urholkats. Vänsterpartiet föreslår därför en ökning av
            anslaget 3:2 med 15 miljoner kronor 2012 jämfört med regeringens
            förslag.
          </p>
          <head type="h1" xml:id="i-DUfBQymnjP5Wh6GFN38yPz">
            4:1 Personligt ombud
          </head>
          <p xml:id="i-LdAM3NBanpp6AtGxcfu12h">
            För att säkerställa reformen med personliga ombud föreslår vi
            att reformen lagregleras från den 1 juli 2012. Detta innebär en
            satsning på 26 miljoner kronor 2012 och därefter 52 miljoner kronor
            per år från 2013 (se motion 2011/12:So568).
          </p>
          <p xml:id="i-Gfyvz76oGeYrdK1z9LQnSA">
            Sammantaget föreslår Vänsterpartiet en ökning av anslaget 4:1
            med 26 miljoner kronor 2012 jämfört med regeringens förslag.
          </p>
          <head type="h1" xml:id="i-UXDaQ1UWcziAypuBCxGUtL">
            4:5 Stimulansbidrag och åtgärder inom äldrepolitiken
          </head>
          <p xml:id="i-DEn22K6b8DXZBhL8jvxeQk">
            Vänsterpartiet avvisar regeringens förslag om stimulansbidrag
            för att utöka användningen av LOV i äldreomsorgen. I stället gör
            vi en stor satsning på 1 miljard kronor 2012, 2 miljarder kronor
            2013 och 3 miljarder kronor 2014 på en ökad bemanning i äldreomsorgen
            med prioritet för demensvården. Vi satsar även 4 miljarder kronor
            under 10 år på ett kunskapslyft för personalen inom äldreomsorgen.
            Detta innebär en utökning av budgetposten på 150 miljoner kronor
            under 2012 jämfört med regeringen. I regeringens kompetenssatsning
            ingår det pengar till ett starta-eget-bidrag. Vänsterpartiet avvisar
            den satsningen och lägger i stället 2 miljoner kronor till pensionärsorganisationer
            och 2 miljoner kronor till anhörigorganisationer. Resten av pengarna
            går till andra satsningar inom omsorgslyftet.
          </p>
          <p xml:id="i-MCymAaX3vHHz6FPTq94eJm">
            Vänsterpartiet avvisar även regeringens satsningar på värdigt
            liv i äldreomsorgen och värdighetsgarantin och lägger i stället
            180 miljoner kronor 2012 och 2013 samt 100 miljoner kronor 2014
            på att äldre ska få större inflytande över insatserna inom äldreomsorgen.
          </p>
          <p xml:id="i-DrexcLWJvZRL2eFdrMxAa5">
            När det gäller hemtjänsten avsätter vi 200 miljoner kronor om
            året på förenklad biståndsbedömning.
          </p>
          <p xml:id="i-RGNGmtU4fmvAX8ExEC5P5R">
            Vi vill satsa 200 miljoner kronor per år på ett matlyft.
          </p>
          <p xml:id="i-996Rmt9iQvBYdZ4roudfn1">
            Andra satsningar inom äldreomsorgen är 50 miljoner kronor till
            arbetet med att ta fram modeller för att fler äldre ska få omsorg
            på sitt eget språk. Vi avsätter även 10 miljoner kronor till införandet
            av regionala vägledare samt en nationell samordnare för äldre
            döva och dövblinda.
          </p>
          <p xml:id="i-EL6LUCEnoRcvCpmfGcJbLG">
            Vänsterpartiets politik när det gäller äldreomsorgen redovisas
            utförligare i motion 2011/12:So590.
          </p>
          <p xml:id="i-6yHG1hxR2WRidyzJXXZsyq">
            Sammantaget föreslår Vänsterpartiet en ökning av anslaget 4:5
            med 1 565 miljoner kronor 2012 jämfört med regeringens förslag.
          </p>
          <head type="h1" xml:id="i-3LFRCPZJ68RMT934BgNh8U">
            4:7 Bidrag till utveckling av socialt arbete
          </head>
          <p xml:id="i-3Qi6WJMN8Ann3k2GwXSpmV">
            Skyddet för barn och unga inom den sociala barn- och ungdomsvården
            behöver stärkas. Vi föreslår ytterligare satsningar utöver det
            regeringen aviserat, som redovisas i motion 2011/12:So566. För
            2012 innebär det att vi satsar 72 miljoner kronor mer än regeringen.
          </p>
          <p xml:id="i-FH2KngkYhqE3ynekZw6o7h">
            Kommunerna måste ta sitt ansvar för att tillgodose kompetent
            stöd till samtliga våldsutsatta kvinnor som söker hjälp. De måste
            utbilda socialtjänstens personal, men också personal som arbetar
            med personer med funktionsnedsättningar och äldre. Kunskapen om
            mäns våld mot kvinnor måste förbättras rejält, inte minst gäller
            det kunskap för att förbättra stödet till våldsutsatta kvinnor
            med funktionsnedsättningar eller pågående missbruk.
          </p>
          <p xml:id="i-SUot2imKy1bgzirnaCyFZV">
            Det måste också finnas kunskap och metoder för att ge stöd till
            de flickor och kvinnor, men också pojkar, som utsätts för s.k.
            hedersrelaterat våld. Barnperspektivet måste alltid finnas med
            och stödet till de barn som bevittnat våld mot sina mödrar måste
            förbättras. För att stimulera en kompetensutveckling inom socialtjänsten
            och bland personal som arbetar med personer med funktionsnedsättningar
            avsätter vi 54,5 miljoner kronor per år från 2012.
          </p>
          <p xml:id="i-PSHtXo3nGYtTwCreRN5Yx3">
            Vi menar att staten bör ta ett särskilt ansvar för de mest utsatta
            kvinnorna. Regeringen bör återkomma med ett handlingsprogram för
            inrättande av resursjourer som har kompetens att ta emot missbrukande
            kvinnor respektive kvinnor med psykiska funktionsnedsättningar.
            För att stödja en satsning på resursjourer avsätter Vänsterpartiet
            20 miljoner kronor per år från 2012.
          </p>
          <p xml:id="i-Lc1xUVd1xTwn1dssLX3WR2">
            För att göra nationellt centrum för kvinnofrid tillgängligt även
            för kvinnor som är döva och hörselskadade anser Vänsterpartiet
            att en möjlighet att kommunicera via teckenspråkstolk bör införas.
            För att utveckla detta arbete avsätter Vänsterpartiet 2 miljoner
            kronor årligen.
          </p>
          <p xml:id="i-XS8PgeubZSsewYrBQckQfp">
            Alla kvinnor som utsätts för hot, misshandel, utpressning, trakasserier
            eller sexuella övergrepp ska få skydd. Kvinnor som lever i Sverige
            utan uppehållstillstånd och har utsatts för mäns våld ska ha rätt
            till skyddat boende och stöd från myndigheterna utan att riskera
            utvisning. Vi anvisar i vårt budgetalternativ 30 miljoner kronor
            årligen för att kommunerna ska ha ekonomisk möjlighet att ge även
            papperslösa kvinnor som utsatts för våld, rätt till stöd och skyddat
            boende.
          </p>
          <p xml:id="i-M1PNpMrbD4VsyGdLYHc9Fv">
            Det behövs fler och samlade kraftåtgärder för att minska prostitutionen.
            Därför vill vi att det inrättas ett nationellt resurscentrum mot
            prostitution, som ska ha i uppgift att ta emot och stötta dem
            som söker vägar ut ur prostitutionen. Detta centrum, som ska ha
            specialistkompetens på området, bör även arbeta med stöd och information
            gentemot institutioner och yrkesgrupper som i sin verksamhet möter
            människor i prostitution. Det bör även samverka med berörda myndigheter
            och organisationer. För att finansiera ett nationellt resurscentrum
            mot prostitution avsätter Vänsterpartiet 7 miljoner kronor per
            år från 2012.
          </p>
          <p xml:id="i-SDRZiTimGxNjRkgULNMosN">
            Stockholms läns landstings enhet Maria Ungdom bör göras till
            ett nationellt kunskapscentrum för frågor gällande missbruk och
            ungdomar. För detta ändamål anslår vi 10 miljoner kronor per år
            från 2012.
          </p>
          <p xml:id="i-Nb6JCiZSLAXNzq9g4CBEwT">
            Vänsterpartiet anser vidare att det bör inrättas ett nationellt
            barnfridscentrum. Detta ska vara ett nationellt kunskaps- och
            forskningscentrum som kan hämta in och sprida kunskaper när det
            gäller ärenden om misshandel av barn och sexuella övergrepp. För
            detta ändamål avsätter vi 7 miljoner kronor 2012 och planerar
            att anslå 13 miljoner kronor per år från 2013.
          </p>
          <p xml:id="i-3A74SgQpsThgGjP46tGbPC">
            Under en lång rad år har verksamheten med brottsofferjour för
            personer som blivit utsatta för brott på grund av sexuell läggning
            levt en osäker tillvaro. Finansieringen har varit oklar, och det
            skapar så klart osäkerhet i en utvecklingsfas. Samtidigt som lagstiftningen
            på området skärpts så till vida att brott som begås med syfte
            att kränka personer på grund av deras sexuella läggning kan ge
            längre straff har inte stödverksamheten till de personer som utsätts
            gett samma uppmärksamhet. Vänsterpartiet anser att det nu är dags
            att permanenta stödet till brottsofferjourer för personer inom
            hbt-gruppen. Vi anslår därför 2,5 miljoner kronor årligen för
            detta ändamål.
          </p>
          <p xml:id="i-8pzumpRA4rMFSU7FewNTFP">
            Slutligen vill vi också kommentera de förändringar som regeringen
            planerar när det gäller försörjningsstödet. Beräkningen av försörjningsstödet
            ska förändras så att endast en del av arbetsinkomsten påverkar
            bedömningen av rätten till ekonomiskt bistånd. Syftet säger man
            ska vara att minska marginaleffekterna vid arbete. Det nya sättet
            att räkna planerar man ska börja gälla den 1 juli 2013. Vi kan
            konstatera att den typ av jobb som man vill ska löna sig bättre
            är högst tillfälliga eller extremt lågavlönade. I stället borde
            alla som i dag får försörjningsstöd endast på grund av arbetslöshet
            i stället få ersättning från arbetslöshetsförsäkringen. Villkoret
            för att få ersättning från den allmänna delen i arbetslöshetsförsäkringen,
            den så kallade grundförsäkringen, bör utvidgas till alla som aktivt
            söker arbete och är inskrivna på Arbetsförmedlingen. Vänsterpartiet
            presenterar ett sådant förslag i motion 2011/12:A308.
          </p>
          <p xml:id="i-VBLqKJM921aMDtaykyjFcg">
            Sammantaget föreslår Vänsterpartiet en ökning av anslaget 4:7
            med 205 miljoner kronor 2012 jämfört med regeringens förslag.
          </p>
          <head type="h1" xml:id="i-TwvKVWjgxTDLg1Pzu9XwEX">
            Omsorgslyft handikappomsorgen
          </head>
          <p xml:id="i-8LUoM2x8rpDUJJxv3wpe9A">
            Handikappomsorgen behöver en långsiktig satsning på kompetenshöjning.
            Personalen har ofta med sig viktiga kunskaper och erfarenheter
            men saknar utbildning om funktionsnedsättningar. Det finns ett
            stort behov av kontinuerlig kunskapshöjning om olika slags funktionsnedsättningar,
            bemötande, habiliterande och rehabiliterande arbetssätt samt flera
            andra områden.
          </p>
          <p xml:id="i-DqsAFZGTGqFysmbH1Qvx7M">
            Det behöver göras en långsiktig satsning på kompetenshöjning
            av personalen inom området för funktionsnedsättningar genom att
            avsätta 2 miljarder kronor uppdelat på 10 år. För år 2012 anslår
            vi 100 miljoner kronor och därefter 200 miljoner kronor årligen.
          </p>
          <head type="h1" xml:id="i-W74gRVvZr1Be2zZNcFhFiA">
            Lön vid utbildning till specialistsjuksköterska
          </head>
          <p xml:id="i-PRjJi5sNrcd1Y1qbdXeGKN">
            Det råder stor brist på specialistutbildade sjuksköterskor och
            antalet minskar stadigt. För att höja kvaliteten i vården har
            Vänsterpartiet utarbetat ett tvådelat förslag. Dels en finansiering
            av utbildningen så att sjuksköterskor kan gå utbildningen på arbetstid
            och dels en utökning av platser på utbildningarna. Sjuksköterskor
            bör erbjudas 80 procent av lönen under utbildningsperioden som
            i dag är tio månader. För att så fort som möjligt lösa problemet
            med bristen på specialistutbildade sjuksköterskor bör även antalet
            platser i ett första steg utökas med 150 stycken. De utökade platserna
            ska i första hand ha inriktning mot distriktssköterska, vård av
            äldre och psykiatrisk vård eftersom det är inom dessa områden
            som bristen är störst (se motion 2011/12:Ub373).
          </p>
          <p xml:id="i-5ZVDpWEEfZhAGFoKu3oBh1">
            Vänsterpartiet föreslår därför ett nytt anslag för lön vid utbildning
            till specialistsjuksköterska, som ska uppgå till 910 miljoner
            kronor per år från 2012.
          </p>
        </div>
        <div type="motSignatures">
          <list>
            <item xml:id="i-6ydS97PV57krRYDVrSEfgn">
              Lars Ohly (V)
            </item>
            <item xml:id="i-YK8TrXfXYSyFpufx9ZHUD8">
              Ulla Andersson (V)
            </item>
            <item xml:id="i-DSSiexew6Dx5UnZNXtmZDD">
              Hans Linde (V)
            </item>
            <item xml:id="i-FnZ1QRbnVRrYJK17GCSaDz">
              Jonas Sjöstedt (V)
            </item>
            <item xml:id="i-W5XsoxyyD7rf19FV4TQM7Z">
              Mia Sydow Mölleby (V)
            </item>
            <item xml:id="i-R2sHob4QSgbUQkZ3eV4kPe">
              Eva Olofsson (V)
            </item>
          </list>
        </div>
      </div>
    </body>
  </text>
</TEI>
