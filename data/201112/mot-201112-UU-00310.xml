<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00310">
  <teiHeader>
    <fileDesc>
      <titleStmt>
        <title>Dawit Isaak</title>
        <author corresp="i-N9Pi9YpD4nvtCEsVp2CGcX">av Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dawit Isaak</title>
          <idno type="rdwebb">GZ02U310</idno>
          <rs type="number">U310</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U310/text</ref>
          <ref type="dokument_url_html">http://data.riksdagen.se/dokument/GZ02U310</ref>
          <ref type="dokumentstatus_url_xml">http://data.riksdagen.se/dokumentstatus/GZ02U310</ref>
          <ref type="doc">http://data.riksdagen.se/fil/78DB9203-CFF9-4138-8A88-82D85ADE0AE5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X1HEToRKszrEHnWMomKww7" type="signed"/>
        <correspContext corresp="i-X1HEToRKszrEHnWMomKww7">
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction xml:id="i-TtprCUFFNnnBFARPTwt751" type="numbering">
          <date when="2011-10-10"/>
        </correspAction>
        <correspAction xml:id="i-ASRbzaWLcR8kmk4VDrcKz8" type="submission">
          <date when="2011-10-05"/>
        </correspAction>
        <correspAction xml:id="i-io5ro5Y4bxaZYGbYuEZds" type="transfer">
          <date when="2011-10-03"/>
        </correspAction>
        <correspAction xml:id="i-7fFnsZYm87oiKcuSPHRceP" type="assigned"/>
        <correspContext corresp="i-7fFnsZYm87oiKcuSPHRceP">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7oveTtJjBBTKJyq2FPLAFa" type="motBody">
        <div xml:id="i-Pincofj8eGnvSd773BdDfC" type="motProposal" subtype="förslag">
          <head xml:id="i-Dd6xdQrJvRr3QMWwLaXg2M">
            Förslag till riksdagsbeslut
          </head>
          <p xml:id="i-KCygJg4WR7kX1tiaVZnq7M">
            Riksdagen tillkännager för regeringen som sin mening vad som
            anförs i motionen om den svenske journalisten och medborgaren
            Dawit Isaak som sitter fängslad i Eritrea sedan mer än tio år
            men inte är anklagad, än mindre dömd, för något angivet brott.
          </p>
        </div>
        <div xml:id="i-XoN5XYuqi5UPU6kJ7hZCCv" type="motContent">
          <head xml:id="i-FtHuU5L89uA1i86iSaNdTc" type="h1">
            Motivering
          </head>
          <p xml:id="i-56cbWA6nPKsSJxU5QkKhMd">
            Dawit Isaak sitter fängslad utan rättegång. I skuggan av terrorattackerna
            i USA den 11 september 2001 passade Eritreas president Issayas
            Afewerki på att sätta stopp för all kritik av det nyligen befriade
            landets ledning. Den oberoende pressen stängdes, politiker, statstjänstemän
            och minst elva journalister fängslades utan rättegång, bland dem
            den eritreanske och svenske medborgaren Dawit Isaak.
          </p>
          <p xml:id="i-Gdrpjb3EtmkfEoUsAYucc8">
            Isaak var delägare i tidningen Setit där han också arbetade.
            Arresteringsvågen började den 18 september och Dawit Isaak fängslades
            fem dagar senare.
          </p>
          <p xml:id="i-LLdDZdGxzBMci6P4W9x2qg">
            Dawit Isaak är den ende svensk som av Amnesty International har
            utsetts till samvetsfånge. Han är också den ende EU-medborgare
            som sitter fängslad blott för sina åsikters skull.
          </p>
          <p xml:id="i-8cRJqr4safX3Y2geyt4ydb">
            Enligt ett reportage i Dagens Nyheter den 7 april 2010 lever
            Dawit Isaak som fånge nr 36 i ett ödsligt beläget fängelse, kedjad
            under jord. Cellerna uppges vara fuktiga, överfulla och hälsovådliga.
            Fångarna har dålig tillgång till vatten och svälter.
          </p>
          <p xml:id="i-2rdrSHKtegdqcUYZy34qkq">
            Framstående företrädare för den eritreanska regimen har gjort
            gällande att Dawit Isaak inte någonsin kan påräkna rättegång eftersom
            han av regimen tillsammans med andra fångar påstås utgöra ett
            hot mot nationen Eritreas existens. Någon tillstymmelse till bevis
            har dock ej framlagts av Eritrea för att styrka denna muntliga
            anklagelse.
          </p>
          <p xml:id="i-n1WPvH67DcNs7nFLVxmKa">
            Företrädare för Utrikesdepartementet har inte vid något enda
            tillfälle tillåtits besöka Dawit Isaak.
          </p>
          <p xml:id="i-7cY26eAoWbChc65W6tZsHe">
            Att vi i den svenska riksdagens stödkommitté är synnerligen oroade
            för Dawit Isaaks välbefinnande ligger i öppen dager. Att inte
            någon officiell företrädare för Sverige och inte heller någon
            i hans familj har tillåtits kontakta, än mindre besöka, Dawit
            Isaak under dessa tio år, är plågsamt intill outhärdlighet. Den
            enda kontakt som över huvud taget förekommit är något telefonsamtal
            vid den oväntade tillfälliga tvådagarsfrigivningen för nu fem
            år sedan.
          </p>
          <p xml:id="i-93qCZ7rfkUs1xKvytFD6Rr">
            Det enda humana och rättvisa som kan göras är att Eritreas regering
            beslutar att släppa Dawit Isaak fri omedelbart och låta honom
            återförenas med sin familj, hustru och nu tio år äldre barn.
          </p>
          <p xml:id="i-JcUpc48JJVbpArWSXrkCd1">
            Sverige och utrikesminister Carl Bildt har lagt mycket kraft
            på att få träffa Dawit Isaak och på att få honom fri. Det är bra
            att statsminister Fredrik Reinfeldt och utrikesminister Carl Bild
            vid FN:s generalförsamlings möte i mitten av september 2011 försökte
            få till ett möte med Eritreas president Issayas Afewerki.
          </p>
          <p xml:id="i-H65WeTnu1CNUwoaL2Q7THr">
            Det är viktigt att Sverige driver på i Europeiska unionen genom
            kontakter med Afrikanska motsvarigheten, Afrikanska Unionen, för
            att öka både påtryckningarna på och kontaktvägarna med Eritrea.
          </p>
          <p xml:id="i-YEpGo6vJehQQbqpAs5UWtg">
            Sverige måste också fortsätta sitt intensiva arbete på alla nivåer
            för att öka pressen på Eritrea att låta diplomater få träffa Dawit
            Isaak och för att han efter nu tio år i ett fruktansvärt fängelse
            ska frisläppas.
          </p>
          <p xml:id="i-6X59SsMeGFd16xZdh3Xbeh">
            Eritreas frivilliga beskattning av sina medborgare i exil bör
            granskas noga och ifrågasättas, framförallt om den är förknippad
            med hot och trakasserier.
          </p>
          <p xml:id="i-QM2PirxrfbGjSoK6DA46wd">
            Den 7 januari 2009 antog Europaparlamentet glädjande nog en resolution
            som kräver Dawit Isaaks frigivning. Det är viktigt att Europeiska
            unionen och inte minst EU-kommissionen följer upp denna resolution
            för att befrämja mänskliga rättigheter i Eritrea och för att få
            Dawit Isaak och andra fångar frisläppta.
          </p>
          <p xml:id="i-Tt7QrZ6p7wXfDxH7egLR1t">
            För EU:s del är det dags att överväga att stoppa biståndet till
            staten Eritrea.
          </p>
          <p xml:id="i-JkgDEef1ox7AzNLk9WZ94R">
            Den svenska regeringen bör verka för att EU stoppar allt icke-humanitärt
            bistånd till Eritrea. Det finns ingen anledning att EU ska prioritera
            att stödja regimen i ett land som håller en EU-medborgare fängslad
            utan rättegång och totalt saknar ambition att påbörja demokratiska
            reformer.
          </p>
          <p xml:id="i-Pgv8axftDn69VsE84D9hf2">
            Däremot är det viktigt att det humanitära bistånd som går direkt
            till eritreaner i nöd kan fortsätta.
          </p>
          <p xml:id="i-TYouVQfsAYjNLCn4CvN6Gx">
            Den tvärpolitiska Dawit Isaak-gruppen i riksdagen bildades i
            februari 2005 med representanter för sju riksdagspartier. Vårt
            syfte är att få Dawit Isaak villkorslöst frigiven genom att bidra
            till att rikta strålkastaren mot Eritrea.
          </p>
          <p xml:id="i-JZGU7r7CXS6QMkHMxQLUAG">
            Riksdagens Dawit Isaak-grupp anser att
          </p>
          <list xml:id="i-HD2pgrNqbbnA3V44M6L31g" style="ul">
            <item xml:id="i-H1N97MHMNh12y5EiAcT4kK">
              Dawit Isaak skall friges villkorslöst
            </item>
            <item xml:id="i-8j25EYfy9dyyZMsvRwF5kP">
              svenska representanter omgående skall få träffa Dawit Isaak
            </item>
            <item xml:id="i-4ZL54TpfUhXQnsYnPYW5Lb">
              EU:s bistånd till staten Eritrea skall avbrytas
            </item>
            <item xml:id="i-CGM7GKmL759UPb6F1zQ77V">
              demokrati och respekt för mänskliga fri- och rättigheter skall
              upprättas i Eritrea
            </item>
            <item xml:id="i-GULWLKUXwPK9HSoTQ8PhQQ">
              FN:s högkommissarie för mänskliga rättigheter skall släppas in
              i Eritrea.
            </item>
          </list>
        </div>
        <div xml:id="i-16RxfG9cJA8tnrjzWQSF5x" type="signatureBlock">
          <list xml:id="i-KuUcVznrRqjRaoNhjA8BRg">
            <item xml:id="i-EGr2MPPBvSEMN4FhtSDtcp" who="i-N9Pi9YpD4nvtCEsVp2CGcX" type="signature">
              Staffan Danielsson (C)
            </item>
          </list>
        </div>
      </div>
    </body>
  </text>
</TEI>
