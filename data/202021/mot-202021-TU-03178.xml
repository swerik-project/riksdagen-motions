<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-03178">
  <teiHeader>
    <fileDesc>
      <titleStmt>
        <title>Förverkligande av Norrbotniabanan</title>
        <author corresp="i-Wg4JiBuxTz9fesArDXiMko i-A1NGMRYUqzQ6yvBRZ8XqFg">av Helena Lindahl och Linda Modig (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3178 av Helena Lindahl och Linda Modig (båda C)</title>
          <idno type="rdwebb">H8023178</idno>
          <rs type="number">3178</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H8023178/text</ref>
          <ref type="dokument_url_html">http://data.riksdagen.se/dokument/H8023178</ref>
          <ref type="dokumentstatus_url_xml">http://data.riksdagen.se/dokumentstatus/H8023178</ref>
          <ref type="docx">http://data.riksdagen.se/fil/150D9446-581C-4AEE-A34A-C69217C95782</ref>
          <ref type="pdf">http://data.riksdagen.se/fil/40331B1A-A70F-441E-8A86-52FC504AF8E5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CkdmXZms2gNA55AxbPxsDH" type="signed"/>
        <correspContext corresp="i-CkdmXZms2gNA55AxbPxsDH">
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-A1NGMRYUqzQ6yvBRZ8XqFg"/>
        </correspContext>
        <correspAction xml:id="i-9ZM8k6bCEAnhgJyVcZbfbh" type="submitted">
          <date when="2020-10-06"/>
          <time when="13:11:03"/>
        </correspAction>
        <correspAction xml:id="i-5tXFpABZiHiG8xB9BNQoCx" type="reviewed">
          <date when="2020-10-06"/>
          <time when="14:35:19"/>
        </correspAction>
        <correspAction xml:id="i-VpMtQauP5HSGhuqELh74DH" type="referred">
          <date when="2020-10-14"/>
        </correspAction>
        <correspAction xml:id="i-SFuorKCe63ApHnNbEcArhr" type="assigned">
          <date when="2021-10-01"/>
          <time when="13:15:42"/>
        </correspAction>
        <correspContext corresp="i-SFuorKCe63ApHnNbEcArhr">
          <ref type="assignedTo">Trafikutskottet</ref>
        </correspContext>
        <correspAction xml:id="i-SSipkV8zninZGYmN89fAfR" type="behandlas_i"/>
        <correspContext corresp="i-SSipkV8zninZGYmN89fAfR">
          <ref type="uppgift">2020/21:TU16</ref>
          <ref type="ref_dok_id">H801TU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU16</ref>
          <ref type="ref_dok_titel">Framtidens infrastruktur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BhkRQEXA29SkW2SM1K1CT6" type="motHeader">
        <div xml:id="i-23DaHhCDXortCdpkDjE1Lq" type="motTitle">
          Motion till riksdagen 2020/21:3178 av Helena Lindahl och Linda
          Modig (båda C) Förverkligande av Norrbotniabanan
        </div>
      </div>
      <div xml:id="i-24J3pHZrznANNqXRuiUb8b" type="motBody">
        <div xml:id="i-QjZgZ6odW86ugrP2TbF5Se" type="motProposal" subtype="förslag">
          <head xml:id="i-Aonu2dAs1VFbbmG1sA55S">
            Förslag till riksdagsbeslut
          </head>
          <list xml:id="i-QS6tTHbSb1d2hLFQphgbZM" style="ol">
            <item xml:id="i-3aPk1vp8v4UYxGEahY3Mpf">
              Riksdagen ställer sig bakom det som anförs i motionen om att
              regeringen ska inleda diskussioner med berörda regioner och intressenter
              för att skyndsamt hitta finansieringslösningar för hela Norrbotniabanans
              förverkligande, exempelvis via en lånefinansieringslösning eller
              genom att låta kapital från de allmänna pensionsfonderna investeras
              i svensk transportinfrastruktur, och tillkännager detta för regeringen.
            </item>
            <item xml:id="i-QjNVVE7XsDUxbiCebjGaz">
              Riksdagen ställer sig bakom det som anförs i motionen om att
              regeringen bör intensifiera sitt arbete gällande Norrbotniabanan
              och ge klartecken till att påbörja järnvägsplaneringen mellan
              Skellefteå och Luleå så att regeringen fullföljer sitt åtagande
              gentemot EU som innebär att Norrbotniabanan i sin helhet ska vara
              färdigställd 2030, och detta tillkännager riksdagen för regeringen.
            </item>
            <item xml:id="i-45VK1pqoGZktJdPqHGto1S">
              Riksdagen ställer sig bakom det som anförs i motionen om att
              regeringen ska utse en enskild förhandlingsperson för att lösa
              finansieringen av hela banan och tillkännager detta för regeringen.
            </item>
          </list>
        </div>
        <div xml:id="i-P2q3w92xhL3b7PLb5aQyRM" type="motContent">
          <head xml:id="i-JzzR51PeFrUgp99Tw9NGDp" type="h1">
            Motivering
          </head>
          <p xml:id="i-JCZFBZm7tkTj5caZPmcz5V">
            Trafikverket, som sköter järnvägar och vägar i Sverige, konstaterar
            i sin invest­eringsplan fram till 2029 att behoven och önskemålen
            är betydligt större än tillgången på medel. Trots att alliansregeringen
            satsade stora pengar behövs det mer.
          </p>
          <p xml:id="i-EK1HA1adNEGZkMUSyPuFqQ">
            Under många årtionden har infrastrukturen försummats och det
            har blivit alltmer tydligt. Sverige har under lång tid halkat
            efter och det kommer att bli både kostsamt och dyrt att bygga
            upp vägar och järnvägar till de nivåer som är nödvändiga för både
            befolkningens och näringslivets behov av transporter.
          </p>
          <p xml:id="i-R6PRpw5TZ6QX8pUhYj5u8F">
            En mycket viktig satsning för Sverige och dess skogs- och gruvnäring
            är att slutföra byggnationen av Botniska korridoren – ett infrastrukturstråk
            som även av EU-kommissionen, efter en ansökan från alliansregeringen,
            också nu prioriteras som ett viktigt stråk för Europa. Idag fattas
            27 mil järnväg innan Botniska korridoren är hopbyggd – sträckan
            mellan Umeå och Luleå – den så kallade Norrbotniabanan.
          </p>
          <p xml:id="i-YNLTrrg6Hg567rkqU2Ceqj">
            Beslutet från EU-kommissionen att ge TEN-T-status till Botniska
            korridoren har, efter hårt arbete av berörda parter i norr, resulterat
            i att EU 2015 godkände en ansökan om medfinansiering med 100 miljoner
            kronor för att färdigställa järnvägsplanerna för den första delsträckan
            av Norrbotniabanan – det vill säga sträckan mellan Umeå och Skellefteå.
            Resterande 100 miljoner medfinansieras via de regionala transportplanerna
            i Västerbotten och Norrbotten. Detta är en extremt viktig faktor
            och framgång vad gäller tillskott av medel. Vidare finns det även
            framtida möjligheter att via EU ansöka om medfinansiering på upp
            till 30 % av byggarbetskostnaderna.
          </p>
          <p xml:id="i-4zQiFxnfygFoi1NZ3ScZFT">
            Dock har Norrbotniabanan inte i sin helhet prioriterats i den
            nationella infrastruktur­planen för åren 2018–2029. Med tanke
            på de resurser som redan nu satsats i form av medel och arbete
            och med tanke på att medfinansiering för järnvägsplanering erhållits
            via EU, är det av största vikt att arbetet inte stannar av.
          </p>
          <head xml:id="i-ApVxcEsRtR4gXdYroFrjP4" type="h2">
            Enskild förhandlingsperson – en nödvändighet
          </head>
          <p xml:id="i-4fFjmLqDy9dyHX3MGYQAJu">
            Norrbotniabanan kommer att generera ca 10 000 årsarbeten och
            blir en viktig stimulans­åtgärd postcorona. För att intensifiera
            arbetet måste Norrbotniabanan AB och de berörda regionerna kunna
            jobba vidare med den ekonomiska delen. Därför är det viktigt att
            regeringen utser en enskild förhandlingsperson som kan jobba med
            att lösa finans­ieringen av hela banan.
          </p>
          <head xml:id="i-72m2hdjeBo1Gm1Ng1kR8vt" type="h2">
            AP-fonderna kan förstärka svensk infrastruktur
          </head>
          <p xml:id="i-BCDvYEt6kLHkpWQWgvUPEC">
            En möjlig finansieringslösning för Norrbotniabanan och andra
            viktiga infrastruktursatsningar är att låta de statliga allmänna
            pensionsfonderna investera mer i infrastruktur. Fungerande transporter
            är en förutsättning för ekonomisk tillväxt. Att låta AP-fonderna
            placera pengar inte bara i utländsk infrastruktur utan även i
            svenska vägar och järnvägar skulle därför långsiktigt bidra till
            både pensionernas utveckling och ekonomisk tillväxt.
          </p>
          <p xml:id="i-NiX3wt2rZXtw4MbGEHwPXu">
            Eftersom investeringsbehovet är stort och statens reformutrymme
            är begränsat, är det nödvändigt att hitta nya finansieringslösningar
            för svensk infrastruktur. I flera jämförbara länder finansieras
            många samhällsviktiga infrastrukturobjekt i just offentlig-privat
            samverkan (OPS).
          </p>
          <head xml:id="i-HSQurEiFgy21ksVo1ADnWr" type="h2">
            Behov, utmaningar och möjligheter
          </head>
          <p xml:id="i-MYFPe3X61RAS7XG74bpyvZ">
            Idag får industrierna i norra Norrland förlita sig på den enkelspåriga
            stambanan genom övre Norrland som är över 100 år gammal. Inga
            möjligheter finns att leda om trafiken till annat elektrifierat
            spår. Stambanan har dessutom tvära kurvor och branta lutningar,
            vilket gör att hastigheten är låg och enkelspåret gör att risken
            för störningar är stor. Väntetiderna för mötande tåg är ineffektiva
            och bidrar till att stambanan i övre Norrland är fullbokad de
            tider som godskunderna efterfrågar. Stambanan har dessutom nått
            kapacitetstaket och duger inte som ett effektivt och långsiktigt
            hållbart alternativ för godstransporterna i norra Norrland.
          </p>
          <p xml:id="i-494RLLpyBnkW2tk8Fqixf6">
            Även basindustrin är i behov av bättre järnvägsinfrastruktur,
            och den industrin finns väl representerad längs norra Norrlandskusten.
            De behöver ökad kapacitet, lägre kostnad och högre leveranssäkerhet.
            Industrin i norra Sverige står för en betydande del av Sveriges
            nettoexportvärde och behöver en infrastruktur som är kostnadseffektiv.
            Basindustrin i norr är också central i arbetet för att minska
            CO2-utsläppen, men en förutsättning för att de ska lyckas med
            detta arbete är en förbättrad infrastruktur.
          </p>
          <p xml:id="i-VTXTK91weHqouBGUs3VrDb">
            Dessutom är Norrbotniabanan en viktig satsning för Europa och
            detta är också något som EU-kommissionen noterat. I exempelvis
            nordvästra Ryssland finns stora tillgångar på råvaror såsom skog,
            malm och mineraler. För att dessa resurser ska kunna nyttjas är
            en effektiv infrastruktur nödvändig. Norrbotniabanan skulle binda
            samman Europas järnvägsnät med Finland och med nordvästra Ryssland
            på ett effektivt sätt. Om satsningen på Norrbotniabanan uteblir,
            är det stor risk att vi hamnar utanför de större stråken när utvecklingen
            börjar ta fart.
          </p>
          <p xml:id="i-SKimJ7SVJSJYDE1ttbGACV">
            Norrbotniabanan skulle också halvera restiderna efter Norrlandskusten
            med betydande regionförstoring som följd. För exempelvis Skellefteås
            del skulle arbets­marknadsområdet växa från dagens ca 80 000 personer
            till över 300 000 personer, vilket skulle vara av stor betydelse
            för den kompetensförsörjning som kommer att bli nödvändig vid
            etableringen av en kommande batterifabrik i staden. Men världen
            tar inte slut i och med landsgränserna i norr. Efter bågen runt
            Bottenviken bor det över 600 000 människor och finska Uleåborg
            ligger bara 13 mil från gränsen och är en växande stad som har
            stort universitet och en blomstrande it-industri. En norrbotniabana
            skulle göra det möjligt att åka mellan universiteten i Luleå och
            Uleåborg på cirka två timmar. En annan intressant aspekt är att
            det från Luleå är närmare till Murmansk än till Stockholm. I regionen
            Murmansk finns tolv städer och över en och en halv miljon människor.
          </p>
          <head xml:id="i-KHGuUjFEQqFFcXdbFTr5wm" type="h2">
            Stor enighet om Norrbotniabanan i norr
          </head>
          <p xml:id="i-GNt5kzP2PezC5ii11RnHv">
            Det finns en mycket stark vilja att förverkliga Norrbotniabanan
            från såväl EU som Norr- och Västerbotten och det gäller både offentliga
            institutioner, näringsliv och vanliga medborgare. För att samla
            regionen bildades 2008 ett särskilt bolag – Norrbotniabanan AB.
            Orsaken till detta var att ge det fortsatta arbetet en tydlig
            juridisk och organisatorisk plattform, men också att markera allvaret
            gällande länens ambition och engagemang för att genomföra projektet.
          </p>
          <p xml:id="i-NHk8ASFeucMXPqET3qs8mJ">
            Därför är det viktigt att regeringen inleder diskussioner med
            berörda regioner och intressenter såsom Norrbotniabanan AB, för
            att skyndsamt hitta finansieringslösningar för Norrbotniabanans
            förverkligande. Viljan att hitta en lösning för banans genom­förande
            är stark och det finns även en stor öppenhet för att diskutera
            olika möjliga finansieringslösningar. Det är värt att ta på allvar.
          </p>
          <p xml:id="i-JXsvPhcXpDHztQuJsgNm7U">
            Detta bör riksdagen ge regeringen tillkänna.
          </p>
        </div>
        <div xml:id="i-psUe37t5M6QyJ749uCkmQ" type="signatureBlock">
          <list xml:id="i-5txvTugCe2egg6p4RKzzUR">
            <item xml:id="i-QGeet6WbDeS5NN2cht9cHi" who="i-Wg4JiBuxTz9fesArDXiMko" type="signature">
              Helena Lindahl (C)
            </item>
            <item xml:id="i-YajJ9b1vRcpGgXnSmvYAHh" who="i-A1NGMRYUqzQ6yvBRZ8XqFg" type="signature">
              Linda Modig (C)
            </item>
          </list>
        </div>
      </div>
    </body>
  </text>
</TEI>
