<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-02490">
  <teiHeader>
    <fileDesc>
      <titleStmt>
        <title>Utgiftsområde 10 Ekonomisk trygghet vid sjukdom och funktionsnedsättning</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2490 av Johan Forssell m.fl. (M)</title>
          <idno type="rdwebb">H3022490</idno>
          <rs type="number">2490</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H3022490/text</ref>
          <ref type="dokument_url_html">http://data.riksdagen.se/dokument/H3022490</ref>
          <ref type="dokumentstatus_url_xml">http://data.riksdagen.se/dokumentstatus/H3022490</ref>
          <ref type="docx">http://data.riksdagen.se/fil/66769665-8336-4B12-A19E-3B11AEBB869E</ref>
          <ref type="pdf">http://data.riksdagen.se/fil/A3D933B0-8840-4932-95D3-4F0E56F271BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-2DoVBtekXdY2ysRmE7Ujm9</idno>
            <name>Tina Ghasemi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8AaErYUiHaUuUJfzRGXQt5" type="signed"/>
        <correspContext corresp="i-8AaErYUiHaUuUJfzRGXQt5">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-PVeQcRvegJXJJo2H94BNti"/>
          <note type="signatory" corresp="i-2DoVBtekXdY2ysRmE7Ujm9"/>
        </correspContext>
        <correspAction xml:id="i-CrVFtaKKyLpak3is53HTpY" type="submitted">
          <date when="2015-10-06"/>
          <time when="13:20:55"/>
        </correspAction>
        <correspAction xml:id="i-WMtUZPYdSHhM4Bmtte4TRb" type="referred">
          <date when="2015-10-13"/>
        </correspAction>
        <correspAction xml:id="i-NSAP8SecFx94MZRVeV38Zn" type="assigned">
          <date when="2016-06-01"/>
          <time when="10:55:46"/>
        </correspAction>
        <correspContext corresp="i-NSAP8SecFx94MZRVeV38Zn">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-3izL6cNkTPDkCRYmvpN56p" type="behandlas_i"/>
        <correspContext corresp="i-3izL6cNkTPDkCRYmvpN56p">
          <ref type="uppgift">2015/16:SfU1</ref>
          <ref type="ref_dok_id">H301SfU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DrT4mRGpqcUcuNwWyj8hVQ" type="motHeader">
        <div xml:id="i-FvvPUfWphKNTdMhXMUzwh6" type="motTitle">
          Motion till riksdagen 2015/16:2490 av Johan Forssell m.fl. (M)
          Utgiftsområde 10 Ekonomisk trygghet vid sjukdom och funktionsnedsättning
        </div>
      </div>
      <div xml:id="i-Dii1N4ntFhEQJ7CaJjTkM4" type="motBody">
        <div xml:id="i-5wyTAbfACB2hXvd8amvyL8" type="motProposal" subtype="förslag">
          <head xml:id="i-LbnQ78RrLoWEzZcwVrDkj3">
            Förslag till riksdagsbeslut
          </head>
          <list xml:id="i-SeVhJn6zMhCxcYsYqBDQR4" style="ol">
            <item xml:id="i-6QjfevdCpcjG5bNsTyRD49">
              Riksdagen anvisar anslagen för 2016 inom utgiftsområde 10 Ekonomisk
              trygghet vid sjukdom och funktionsnedsättning enligt förslaget
              i tabell 1 i motionen.
            </item>
            <item xml:id="i-MtpqfJYQad3vWVmxTeHDRe">
              Riksdagen ställer sig bakom det som anförs i motionen om att
              Försäkringskassan bör få ett särskilt uppdrag att öka och förbättra
              den uppföljning och de kontroller som ska ske vid de uppsatta
              tidsgränserna, särskilt vid 90 och 180 dagar, och tillkännager
              detta för regeringen.
            </item>
            <item xml:id="i-ShGq4757Li27cSXh1aJ34f">
              Riksdagen ställer sig bakom det som anförs i motionen om att
              landstingens drivkrafter att prioritera sjukskrivningsfrågan bör
              ökas genom att den rörliga prestationsdelen i den statliga ”sjukskrivningsmiljarden”
              ökas, och riksdagen tillkännager detta för regeringen.
            </item>
            <item xml:id="i-K5uMy7GbHV13Fz9n33Ehkk">
              Riksdagen ställer sig bakom det som anförs i motionen om att
              ersätta dagens system med en karensdag med ett karensavdrag, det
              vill säga att karensavdraget ska uppgå till 20 procent av en genomsnittlig
              veckoersättning i form av sjuklön, och tillkännager detta för
              regeringen.
            </item>
            <item xml:id="i-T9yVkGX7fBhH3bSXZpdJny">
              Riksdagen ställer sig bakom det som anförs i motionen om att
              en ny karensdag ska införas vid dag 15, det vill säga karensavdraget
              ska uppgå till 20 procent av en genomsnittlig veckoersättning
              i form av sjuklön, och tillkännager detta för regeringen.
            </item>
            <item xml:id="i-6Xvb14SknczdcSuJh4xk3f">
              Riksdagen ställer sig bakom det som anförs i motionen om en förstärkning
              av rehabiliteringsgarantin från 750 till 900 miljoner kronor och
              tillkännager detta för regeringen.
            </item>
            <item xml:id="i-MYvTBUaqPwXsr2spVuTSex">
              Riksdagen avslår propositionen i de delar som avser förslaget
              att den bortre tidsgränsen i sjukförsäkringen ska tas bort.
            </item>
          </list>
        </div>
        <div xml:id="i-5eZj2L147cc2q7pqXLXzQf" type="motContent">
          <head xml:id="i-7zTFYBgWxr1rFtTujPxLLt" type="h2">
            Sammanfattning
          </head>
          <p xml:id="i-XSvwo9xbnsghBSb6dZvMub">
            Sjukskrivningarna ökar återigen. Utvecklingen drivs till stor
            del av ökande psykiska diagnoser och vi ser fortfarande stora
            skillnader i sjukfrånvaron mellan män och kvinnor.
          </p>
          <p xml:id="i-DwNqW9UyrtUZ9nEFfYAfHx">
            Vi är oroade för att regeringen håller på att tappa kontrollen
            över sjukskrivningarna. När Alliansen lämnade regeringsmakten
            2014 var 230 000 färre personer sjukfrånvarande än 2006. En genomsnittlig
            person i arbetsför ålder var borta från arbetet på grund av sjukdom
            i genomsnitt 13 färre dagar per år än 2006. Alla dessa framsteg
            håller nu på att raderas ut av regeringens politik.
          </p>
          <p xml:id="i-Lr7xRxGqL6knt4LBVSK9ec">
            För att möta denna utveckling behövs insatser på många olika
            plan. Vi har tidigare föreslagit förändringar i regelverket kring
            sjukförsäkringen och kompletterar nu dessa reformer med en kraftig
            förstärkning av rehabiliteringsgarantin från 750 till 900 miljoner
            kronor.
          </p>
          <head xml:id="i-e7VJTSXwxuNYzdcrDraAZ" type="h2">
            Anslagsanvisning
          </head>
          <table xml:id="i-WHenh51PvYuCKbMFRtPWjQ">
            <row xml:id="i-S62SdH27sQomfmnenjGoWz" style="label">
              <cell>
                Tusental kronor
              </cell>
            </row>
            <row xml:id="i-RU6MaqeBMtCdc96rJaZjgQ">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (M)
              </cell>
            </row>
            <row xml:id="i-6xAHcmHbYTDDeBGvrerq2R">
              <cell>
                1:1
              </cell>
              <cell>
                Sjukpenning och rehabilitering m.m.
              </cell>
              <cell>
                43 503 000
              </cell>
              <cell>
                −1 580 000
              </cell>
            </row>
            <row xml:id="i-RX3BfNaECGcYhuNX9FwJuQ">
              <cell>
                1:2
              </cell>
              <cell>
                Aktivitets- och sjukersättningar m.m.
              </cell>
              <cell>
                50 334 250
              </cell>
              <cell>
                −177 000
              </cell>
            </row>
            <row xml:id="i-2mP28BQWVescXTT1S4M2nC">
              <cell>
                1:3
              </cell>
              <cell>
                Handikappersättningar
              </cell>
              <cell>
                1 370 000
              </cell>
            </row>
            <row xml:id="i-ELfdZFEmUfsLVmuqFaXLHR">
              <cell>
                1:4
              </cell>
              <cell>
                Arbetsskadeersättningar m.m.
              </cell>
              <cell>
                3 121 000
              </cell>
            </row>
            <row xml:id="i-XvrzHC9nWt6tyP2VkQzkgj">
              <cell>
                1:5
              </cell>
              <cell>
                Ersättning inom det statliga personskadeskyddet
              </cell>
              <cell>
                35 658
              </cell>
            </row>
            <row xml:id="i-JUmije1wMYUWtVDoGsBunT">
              <cell>
                1:6
              </cell>
              <cell>
                Bidrag för sjukskrivningsprocessen
              </cell>
              <cell>
                2 907 000
              </cell>
              <cell>
                +250 000
              </cell>
            </row>
            <row xml:id="i-KMLjvEFU5XnKuaL8RbSmjo">
              <cell>
                1:7
              </cell>
              <cell>
                Ersättning för höga sjuklönekostnader
              </cell>
              <cell>
                360 000
              </cell>
            </row>
            <row xml:id="i-HG1SuAh1xeQRXNXfDqBLxq">
              <cell>
                2:1
              </cell>
              <cell>
                Försäkringskassan
              </cell>
              <cell>
                8 171 906
              </cell>
              <cell>
                −90 000
              </cell>
            </row>
            <row xml:id="i-J22bzAEz6sQswyaGDXLHr8">
              <cell>
                2:2
              </cell>
              <cell>
                Inspektionen för socialförsäkringen
              </cell>
              <cell>
                65 467
              </cell>
            </row>
            <row xml:id="i-LqKQo56P9HnaSScGJpY3tM">
              <cell>
                Nya anslag
              </cell>
            </row>
            <row xml:id="i-W1z4B31izSLyLABrMb7U8u">
              <cell>
                Justerad PLO-uppräkning
              </cell>
            </row>
            <row xml:id="i-APYPYboqrY6HWYq8QTe3oX">
              <cell>
                Summa
              </cell>
              <cell>
                109 868 281
              </cell>
              <cell>
                −1 597 000
              </cell>
            </row>
            <row xml:id="i-KBA945vdNCGUYD1JN2MmXG"/>
          </table>
          <head xml:id="i-5krS7FUrvhEbE7pkFMwmEM" type="h2">
            Politikens inriktning
          </head>
          <p xml:id="i-Ud9ZhQPVFoSanVm4qTEncT">
            Under lång tid och stärkt av Alliansens sjukförsäkringsreformer
            sjönk ohälsotalet kraftigt, och trenden mot ett allt bredare utanförskap
            kunde brytas. Det var bra och nödvändigt av flera skäl, i synnerhet
            för att inte fler sjukskrivna skulle slås ut från arbetsmarknaden
            via förtidspensionering. Men reformerna bidrog också till en bättre
            offentlig ekonomi och byggde upp viktiga buffertar som rustade
            Sverige inför finanskrisen. Sedan flera år ser vi dock att sjukfrånvaron
            ökar igen och att sjukpenningskostnaderna stiger. Bara sedan 2013
            har sjukpenningen ökat med fyra miljarder kronor och denna utveckling
            förväntas fortsätta under de närmaste åren. Det finns också en
            tendens till att sjukskrivningstiderna blir längre. Orsakerna
            är sannolikt många, men enligt en rapport från Inspektionen för
            socialförsäkringen har Försäkringskassan minskat sina kontroller
            sedan 2011. Tillsammans med ökande sjukfrånvaro på grund av olika
            psykiska diagnoser är detta en oroväckande utveckling.
          </p>
          <head xml:id="i-HLXwa25q4YEb4Srsyf1mne" type="h3">
            Behåll bortre tidsgränsen i sjukförsäkringen
          </head>
          <p xml:id="i-RSt53qrjtWAETVwfnQfkXs">
            Samtidigt som sjukfrånvaron ökar, om än från en betydligt lägre
            nivå än förra gången, börjar regeringen riva upp de strukturreformer
            som gjordes inom sjukförsäkringen. Moderaterna avvisar regeringens
            förslag om slopad bortre tidsgräns i sjukförsäkringen. Först och
            främst drabbas de sjukskrivna som riskerar att hamna utanför arbetsmarknaden
            för gott. Skulle utanförskapet återigen öka kraftigt riskerar
            dessutom de ökade kostnaderna som följer i dess spår att äta upp
            resurser som skulle behövas till annat. Till slut tvingas man
            då till mycket smärtsamma åtgärder. Istället bör nu flera, både
            kortsiktiga och långsiktiga, åtgärder vidtas för att i tid bryta
            utvecklingen mot ökande sjukfrånvaro.
          </p>
          <p xml:id="i-NEy15UwSro2tUMvxMo1t4R">
            Då vi säger nej till att riva upp den bortre tidsgränsen i sjukförsäkringen
            bedöms de offentliga finanserna stärkas med cirka 300 miljoner
            kronor per år. Anslaget 1.1 Sjukpenning och rehabilitering minskar
            med 880 miljoner kronor 2016 till följd av att den bortre tidsgränsen
            i sjukförsäkringen bibehålls.
          </p>
          <head xml:id="i-Uz9xdFfAhrZ1NmmakDYkEb" type="h3">
            Nya åtgärder för att begränsa sjukfrånvaron
          </head>
          <p xml:id="i-VGuyZwrBCJy6SDgjSS8421">
            Försäkringskassans arbete har, tillsammans med de striktare reglerna
            för beviljande av förtidspension och tydliga tidsgränser i sjukförsäkringen,
            varit avgörande för att få ned nivåerna på sjukfrånvaron till
            en betydligt rimligare nivå. Men Försäkringskassans roll och uppdrag
            bör ytterligare förtydligas och förstärkas. Vi anslår 150 miljoner
            kronor till Försäkringskassan för 2016 för att förstärka kontrollerna
            vid tidsgränserna. Därutöver görs en satsning på 10 miljoner kronor
            för att stävja fusk och missbruk.
          </p>
          <p xml:id="i-8rn7HEZKXzhxdYde2qqm6E">
            Moderaterna föreslår därför att ett siffersatt mål för sjukpenningtalet
            och ohälsotalet bör införas i Sverige och ansvariga myndigheter
            för att uppnå målet bör definieras.
          </p>
          <p xml:id="i-TQPPkoiRNYfXjcWKWWKmtn">
            Försäkringskassan bör få ett särskilt uppdrag att öka och förbättra
            den uppföljning och de kontroller som ska ske vid de uppsatta
            tidsgränserna, särskilt vid 90 och 180 dagar.
          </p>
          <p xml:id="i-XLFSaDa6ePxuaajVkxiyTH">
            Sverige bör ha en låg och stabil sjukfrånvaro som inte varierar
            över konjunkturcykler eller samvarierar med andra faktorer än
            vad försäkringen är avsedd för. Det låga och stabila målet bör
            ligga i paritet med andra jämförbara länders sjukfrånvaro. Försäkringskassan
            är en central aktör i måluppfyllelsen, men också Socialstyrelsen
            och landstingen är viktiga. Dessa myndigheter bör ges i uppdrag
            att ta fram en gemensam handlingsplan för att uppnå målet.
          </p>
          <p xml:id="i-CVdxMdq9Uo4pH9MPcTW7gC">
            Hälso- och sjukvården har en central roll för att bryta långvarig
            sjukfrånvaro, men samspelet med sjukförsäkringen behöver förtydligas
            och förstärkas. Den grundläggande brist på samverkan som följer
            av att sjukvården och sjukförsäkringen finansiellt och organisatoriskt
            inte har några starka gemensamma intressen och mål måste balanseras
            bättre än idag. Hälso- och sjukvården ska redan i dag ge stöd
            till sjukskrivna som behöver hjälp för att återgå i arbete eller
            studier, men detta uppdrag behöver förstärkas. I hälso- och sjukvårdspolitiken
            och de försäkringsmedicinska riktlinjerna, men också i forskning
            och tillsyn, bör återgång i arbete ingå som en parameter för framgång.
            Hälso- och sjukvårdens ansvar för att aktivt bidra till sjukskrivnas
            återgång i arbete bör förtydligas.
          </p>
          <p xml:id="i-YVG7MMkNeBtvhU6x5j7J3Q">
            Moderaterna föreslår att hälso- och sjukvårdslagen, i linje med
            den parlamentariska socialförsäkringsutredningens förslag, ska
            innefatta krav på behandlings- och rehabiliteringsplanering för
            att återgå i arbete och krav på samverkan med arbetsgivare, Försäkringskassan
            och Arbetsförmedlingen.
          </p>
          <p xml:id="i-7i7b4pAAaReGRqXw3MbGs9">
            För att öka landstingens drivkrafter att prioritera sjukskrivningsfrågan
            bör samtidigt den rörliga prestationsdelen i den statliga ”sjukskrivningsmiljarden”
            öka. I nuvarande överenskommelse går 230 miljoner kronor till
            rörlig ersättning för de landsting som minskar sina sjukskrivningstal
            mest. Med ökande sjukfrånvaro bör den rörliga prestationsbaserade
            ersättningen både förstärkas och knytas närmare ansvarig läkare
            än i dag.
          </p>
          <p xml:id="i-8zGYhm3GqwJj7PVdWXv7fx">
            Till detta kommer att både starkare och rättvisare individuella
            incitament i sjukförsäkringen behövs för att färre ska vara sjukskrivna
            längre än nödvändigt. Dagens system med karensdag i sjukförsäkringen
            bör reformeras för att bli mer rättvist. I dag får den försäkrade
            som arbetar ett fåtal dagar i månaden, till exempel vid nattarbete,
            ett relativt sett större avdrag på sin inkomst än den som har
            mera normala arbetstider. Dessutom kan arbetstagare i princip
            kringgå karensdagen genom att sjukanmäla sig när endast en kortare
            del av arbetsdagen återstår. Moderaterna föreslår att dagens system
            med en karensdag bör ersättas med ett karensavdrag. Karensavdraget
            ska uppgå till 20 procent av en genomsnittlig veckoersättning
            i form av sjuklön.
          </p>
          <p xml:id="i-9EHLabSpy46s1hPt3T25RP">
            Att regler och ersättningsnivåer i sjukförsäkringen påverkar
            sjukfrånvaron är väl känt i forskningen. De ekonomiska incitamenten
            för återgång i arbete har en utformning som innebär att de är
            starkare vid längre tids sjukfrånvaro än vid kortare. Den första
            karensdagen är det enda och tydliga exemplet på en tröskel in
            i sjukförsäkringens sjuklönedel. Annars är de ekonomiska incitamenten
            för individen svagare tidigt i sjukperioden, och efter sjuklöneperiodens
            14 dagar är de svagare också för arbetsgivaren. Långa sjukfall
            kan naturligtvis vara helt nödvändiga för den enskilde och sjukförsäkringssystemet
            ska ge trygghet i att den som är sjuk ska få stöd. Men om de långa
            sjukfallen ökar totalt sett skapas många problem och risker. För
            att stärka incitamenten att komma tillbaka till arbete tidigare
            än idag är vi beredda att införa ett karensavdrag vid sjuklöneperiodens
            slut, vid övergången från sjuklön till sjukpenning, det vill säga
            vid dag 15.
          </p>
          <p xml:id="i-RvN6mahNFuMdaHcgManBue">
            Moderaterna föreslår att en ny karensdag införs vid dag 15. Också
            denna ska utformas som ett karensavdrag och uppgå till 20 procent
            av en genomsnittlig veckoersättning i form av sjuklön. Dessa båda
            förändringar bedöms stärka de offentliga finanserna med cirka
            300 miljoner kronor per år. Anslaget 1.1 Sjukpenning och rehabilitering
            minskar med 300 miljoner kronor 2016 till följd av att en ny karensdag
            vid dag 15 införs.
          </p>
          <p xml:id="i-WgXUzdfJaQBPbKofcvDdxL">
            Ekonomisk styrning och regelverk kan användas för att få effekt
            på kort sikt, som sedan kan verka normerande på längre sikt. Det
            är nödvändigt men kommer inte att räcka. Parallellt med omedelbara
            åtgärder bör därför en långsiktig agenda styra reformerna inom
            sjukförsäkringen.
          </p>
          <p xml:id="i-DwvUb3nPKt3nRERp2Yio34">
            De psykiska diagnosernas andel av nya sjukfall i sjukförsäkringen
            har ökat över tid och utgör i dag cirka 22 procent av det totala
            inflödet. Samma trend finns i många andra västländer. För att
            motverka en utveckling mot allt fler och allt längre sjukfall
            i psykiska diagnoser bör stödet vid psykisk ohälsa förbättras.
            Den så kallade rehabiliteringsgarantin ersätter landstingen för
            vissa medicinska rehabiliteringsinsatser i syfte att förebygga
            sjukskrivning eller öka återgången i arbete, samt innefattar viss
            forskning.
          </p>
          <p xml:id="i-8XbcKU5Sixbyg1P8Bc2Xkf">
            Rehabiliteringsgarantin bör förstärkas och samtidigt i större
            utsträckning fokuseras på sådana behandlingar som har visat tydliga
            effekter i form av lägre sjukfrånvaro, till exempel kognitiv beteendeterapi
            (KBT).
          </p>
          <p xml:id="i-CTvYkvCLYSGbSGkpxok4bz">
            En betydande del av förstärkningen bör gå till forskning, utveckling
            av öppna jämförelser och kvalitetsregister samt utveckling av
            internetbaserad behandling. Samtidigt bör ytterligare åtgärder
            för att särskilt motverka kvinnors ohälsa och förbättra kvinnors
            arbetsmiljö genomföras.
          </p>
          <head xml:id="i-KMtbTknKT2hgMS4zhYD5b9" type="h1">
            Moderaterna föreslår en förstärkning av rehabiliteringsgarantin
            från 750 till 900 miljoner kronor.
          </head>
          <p xml:id="i-CRimJcyrVHPMoFG64p7ciw">
            Ersättning för behandlingar inom rehabiliteringsgarantin förstärks
            med 100 miljoner kronor. Resurserna för behandlingar ska riktas
            mot de mest effektiva behandlingsformerna och breddas till att
            också inkludera modeller som kombinerar landstingets behandlingar
            med arbetslivsinriktad rehabilitering. Utveckling av kvalitetsregister
            och öppna jämförelser förstärks med 10 miljoner kronor för att
            inkludera fler diagnoser och behandlingsformer. Forskning, utveckling
            och utvärdering förstärks med 20 miljoner kronor för att bland
            annat ta fram ett bedömningsstöd för att tidigt identifiera sjukskrivna
            i behov av specifika insatser och samverkan med arbetsgivare.
            Utveckling av internetbaserade behandlingsplattformar förstärks
            med 20 miljoner kronor.
          </p>
        </div>
        <div xml:id="i-BYZDS6WWaLgpfS7BZ1z1Cx" type="signatureBlock">
          <list xml:id="i-KNBcUrVkKw71UhKh1SmVcH">
            <item xml:id="i-JTeBTVDGabx2n6iiC2CUat" who="i-NRWqqo7iPdzBV8QrJyKnQb" type="signature">
              Johan Forssell (M)
            </item>
            <item xml:id="i-4yrcBXybAGHyy2iRy7MSsT" who="i-5BpKZwq8Nrrge7Ep1aDZB9" type="signature">
              Lotta Finstorp (M)
            </item>
            <item xml:id="i-4jryEuQCBHmpXqyoJmoFT6" who="i-RNLiVMpCYiPgzxr2ERSxMt" type="signature">
              Lars-Arne Staxäng (M)
            </item>
            <item xml:id="i-92Zdf7ebo1tzYJQPkWTtyz" who="i-PVeQcRvegJXJJo2H94BNti" type="signature">
              Mikael Cederbratt (M)
            </item>
            <item xml:id="i-13qUG7sSxU4uxJUaorxZ3B" who="i-2DoVBtekXdY2ysRmE7Ujm9" type="signature">
              Tina Ghasemi (M)
            </item>
          </list>
        </div>
      </div>
    </body>
  </text>
</TEI>
