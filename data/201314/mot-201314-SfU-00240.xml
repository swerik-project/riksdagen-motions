<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00240">
  <teiHeader>
    <fileDesc>
      <titleStmt>
        <title>Bättre regelverk för utländska doktorander </title>
        <author corresp="i-SS4MgL3HhkwCjKYAxgBPkd">av Karin Granbom Ellison (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bättre regelverk för utländska doktorander </title>
          <idno type="rdwebb">H102Sf240</idno>
          <rs type="number">Sf240</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf240/text</ref>
          <ref type="dokument_url_html">http://data.riksdagen.se/dokument/H102Sf240</ref>
          <ref type="dokumentstatus_url_xml">http://data.riksdagen.se/dokumentstatus/H102Sf240</ref>
          <ref type="doc">http://data.riksdagen.se/fil/68B6271A-1A0A-46F2-B77B-6F6202A236B2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DMnn8fqRq3oFf6osNJb6jF" type="signed"/>
        <correspContext corresp="i-DMnn8fqRq3oFf6osNJb6jF">
          <note type="signatory" corresp="i-SS4MgL3HhkwCjKYAxgBPkd"/>
        </correspContext>
        <correspAction type="numbering" xml:id="i-3cPPXgwFn2aPU21aNBUd8a">
          <date when="2013-10-02"/>
        </correspAction>
        <correspAction type="submission" xml:id="i-H1tQuU7712AD7rCqrpyEjE">
          <date when="2013-10-01"/>
        </correspAction>
        <correspAction type="transfer" xml:id="i-Ba4QcLgzGrMjZnPiuaXHpX">
          <date when="2013-10-01"/>
        </correspAction>
        <correspAction type="assigned" xml:id="i-TAJK8tzT3u2xgTEkK5P4Cu"/>
        <correspContext corresp="i-TAJK8tzT3u2xgTEkK5P4Cu">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-9RMqLR4JMTB5FcsCGrH5av">
            Förslag till riksdagsbeslut
          </head>
          <list style="ol">
            <item xml:id="i-E8hNZAcnPAm1eiZgimLJ6T">
              Riksdagen tillkännager för regeringen som sin mening vad som
              anförs i motionen om behovet av att göra det lättare för utländska
              doktorander att få stanna i Sverige efter examen.
            </item>
            <item xml:id="i-PYZKvSs2y41i2pzopa2HUh">
              Riksdagen tillkännager för regeringen som sin mening vad som
              anförs i motionen om behovet av att göra det lättare för medföljande
              till utländska doktorander att få arbeta i Sverige.
            </item>
            <item xml:id="i-Rn5DXsh2N9m2FVMTeHaCdf">
              Riksdagen tillkännager för regeringen som sin mening vad som
              anförs i motionen om att mildra de problem som finns för doktorander
              på grund av den årliga förlängningen av uppehållstillstånd för
              studier.
            </item>
          </list>
        </div>
        <div type="motContent">
          <head type="h1" xml:id="i-VRKjh6MLDiLE3LgCrp9sb">
            Motivering
          </head>
          <p xml:id="i-X2TwWxJ3e6wXj8yrWD7UPr">
            Vi lever i en alltmer globaliserad värld. Det betyder att människor
            blir alltmer rörliga, och varje nation behöver en strategi för
            att upprätthålla sin konkurrenskraft. I Sverige är vi många som
            tycker att en attraktiv väg framåt är att satsa på kunskap och
            en välutbildad befolkning som kan producera avancerade produkter
            och tjänster.
          </p>
          <p xml:id="i-Ah2gvRKM8pQDX5Q7L5hqst">
            Till Sverige kommer årligen många utländska studenter och doktorander.
            Det är ofta unga människor med begåvning och fram å tanda. Många
            av dem lämnar Sverige efter sina examina och tyvärr är risken
            stor att de inte kommer tillbaka.
          </p>
          <p xml:id="i-L56mRUzGEoKSTkD6REcxs7">
            Såväl studenter på grundnivå som doktorander befinner sig i Sverige
            med uppehållstillstånd för studier. Den som inte har ett arbete
            när detta studerandetillstånd upphör måste lämna landet. Redan
            i ansökan av uppehållstillstånd för studerande och doktorander
            ska den sökande uppge när han eller hon avser att lämna landet.
            Det är inte ett tillräckligt strategiskt regelverk i en värld
            där länder konkurrerar om kvalificerad, välutbildad arbetskraft.
          </p>
          <p xml:id="i-Xe9XHCPUU2o6PA4wjRquzm">
            Under de senaste tio åren har det skett en kraftig ökning av
            utländska doktorander i Sverige. År 2011 var 37 procent av alla
            nybörjardoktorander utländska. Mer än hälften av samtliga doktorandnybörjare
            inom naturvetenskap och teknik var utländska. Nästan hälften av
            de utländska doktoranderna var år 2011 anställda av lärosätena.
            De betalar därmed skatt i Sverige och avlönas med svenska skattepengar.
          </p>
          <p xml:id="i-VZ1xZuM6AWcy8mCsUb2AKB">
            Alla utländska doktorander är här i dag på uppehållstillstånd
            för studier, vilket är mindre fördelaktigt än uppehållstillstånd
            för arbete vad gäller exempelvis möjlighet att kvalificera sig
            för permanent uppehållstillstånd och möjlighet att få arbetstillstånd
            för medföljande. En person som har uppehållstillstånd för arbete
            kan ansöka om permanent uppehållstillstånd efter fyra års arbete.
            En person som har uppehållstillstånd för studier kan inte tillgodoräkna
            sig några år för att kvalificera sig för permanent uppehållstillstånd,
            detta gäller även om personen är doktorand och anställd av universitetet.
          </p>
          <p xml:id="i-PDj2TtCpFHTEsEsbhAR2AJ">
            En medföljande till en person som får uppehållstillstånd för
            arbete får också arbetstillstånd och kan fritt söka jobb. En medföljande
            till en doktorand får inget arbetstillstånd, utan för att kunna
            arbeta måste den medföljande söka jobb, få ett jobb och därefter
            ansöka om arbetstillstånd för den specifika potentiella arbetsgivaren.
            Det är en tydlig skillnad och begränsning till nackdel för doktoranden
            och den medföljande. Doktorander har innan de påbörjar forskarstudier
            genomgått grundutbildning och har därmed uppnått en sådan ålder
            att det inte är ovanligt att de lever i ett förhållande där en
            make, maka eller sambo är mitt uppe i sin karriär. För att kunna
            rekrytera rätt doktorander är det angeläget att underlätta att
            en medföljande också kan arbeta i Sverige.
          </p>
          <p xml:id="i-7aZTLbyE7FMtBZqYYRwFUS">
            När det gäller förlängning av uppehållstillstånd för studier
            behöver i regel tillståndet förlängas varje år, medan uppehållstillstånd
            för arbete kan förlängas efter två år. Personer med uppehållstillstånd
            för studier uppmanas att en till två månader före uppehållstillståndet
            går ut ansöka om förlängning om personen vill stanna i Sverige.
            Handläggningstiden för förlängningen beräknas ta cirka fem månader.
            Detta betyder att det kan bli ett glapp då tillståndet gått ut
            tills besked kommer om förlängning. Under denna tid, som alltså
            årligen kan uppgå till flera månader, kan personen om den reser
            ut ur landet inte komma tillbaka förrän beslut meddelats. Det
            betyder t.ex. att doktoranden under denna tid inte kan delta i
            internationella konferenser och om skarven infaller då det är
            semestertider kan doktoranden inte åka hem och besöka exempelvis
            släkt och komma tillbaka då verksamheten i Sverige drar igång
            igen.
          </p>
          <p xml:id="i-AQSeFb2B8Pc37Ktrs9rcZf">
            I mars 2011 kom Kommittén för cirkulär migration och utveckling
            med ett förslag om att införa en ny form av upp e hållstillstånd
            för doktorander, uppehållstillstånd för utbildning på forskarnivå,
            som skulle innebära samma rättigheter som uppehållstillstånd för
            arbete. Jag menar att det är klokt tänkt att ge doktorander, oavsett
            finansieringsform, likvärdiga rättigheter som personer med uppehållstillstånd
            för arbete.
          </p>
          <p xml:id="i-C2SJ4xaEru1htvHAdcPBaY">
            Flera länder har nyligen förändrat sin lagstiftning för att attrahera
            välutbildad arbetskraft. I mars 2013 lade EU-kommissionär Cecilia
            Malmström fram lagförslag om att minska byråkratin i EU-länderna
            för utländska studenter och forskare. Detta för att Europa behöver
            vässa sig gentemot andra kontinenter i konkurrensen om kvalificerad
            arbetskraft.
          </p>
          <p xml:id="i-PYrQ56UUXRxVSdqmJGza9G">
            Sverige ska inte behöva invänta EU-lagstiftning för att vara
            ett attraktivt land för personer att söka sig till för studier
            och forskarutbildning. För att stå starkt i en global konkurrens
            behöver Sverige bättre ta tillvara på kvalificerade studenter
            och forskarstuderande som vill bidra till att Sverige utvecklas
            som kunskaps- och forskningsnation.
          </p>
          <p xml:id="i-HBhLvYijeSYj6KgAqazHfv">
            Sammanfattningsvis kan vi alltså konstatera att en stor och växande
            del av doktoranderna i vårt land kommer från utlandet. När dessa
            personer tar examen utgör de en stor andel av Sveriges forskarutbildade.
            Vi behöver deras kunnande inom forskarteam och i arbetslivet.
            För att de ska uppnå doktorsgrad har vi satsat skattepengar och
            majoriteten av doktoranderna har betalat inkomstskatt på lön från
            anställning av lärosätet. Samtidigt har vi ett regelverk och budskap
            till de utländska doktoranderna som signalerar att de inte förväntas
            stanna och verka i Sverige, vilket också medför att många lämnar
            vårt land för att arbeta i ett annat land. Regeringen uppmanas
            därför att snarast återkomma till riksdagen med ett förslag till
            nytt regelverk utifrån det som anförs i motionen.
          </p>
        </div>
        <div type="motSignatures">
          <list>
            <item xml:id="i-FNKi5cPREgrPfgauXXaLSi">
              Karin Granbom Ellison (FP)
            </item>
          </list>
        </div>
      </div>
    </body>
  </text>
</TEI>
