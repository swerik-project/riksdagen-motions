<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-UU-00220">
  <teiHeader>
    <fileDesc>
      <titleStmt>
        <title>Skadestånd till utvecklingsländernas folk</title>
        <author corresp="i-7MKpZ19NfCt1YZ3XeZaHk3">av Mauricio Rojas (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skadestånd till utvecklingsländernas folk</title>
          <idno type="rdwebb">GQ02U220</idno>
          <rs type="number">U220</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GQ02U220/text</ref>
          <ref type="dokument_url_html">http://data.riksdagen.se/dokument/GQ02U220</ref>
          <ref type="dokumentstatus_url_xml">http://data.riksdagen.se/dokumentstatus/GQ02U220</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7MKpZ19NfCt1YZ3XeZaHk3</idno>
            <name>Mauricio Rojas</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RNHCb5UfsGhkxZQxox38Kh" type="signed"/>
        <correspContext corresp="i-RNHCb5UfsGhkxZQxox38Kh">
          <note type="signatory" corresp="i-7MKpZ19NfCt1YZ3XeZaHk3"/>
        </correspContext>
        <correspAction xml:id="i-FWeudo63U1xvbCtxQvs2nh" type="referral">
          <date when="2002-10-30"/>
        </correspAction>
        <correspAction xml:id="i-6kXwmwoPQr3KfnbNzsfFZS" type="dismissal">
          <date when="2002-10-30"/>
        </correspAction>
        <correspAction xml:id="i-CfYLoJj3FeSBovuYcbpEwD" type="submission">
          <date when="2002-10-23"/>
        </correspAction>
        <correspAction xml:id="i-4TgazLEutvcCU9cvZmKJ2A" type="assigned"/>
        <correspContext corresp="i-4TgazLEutvcCU9cvZmKJ2A">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_U_0220/mot_200203_U_0220-0001.pdf"/>
      <div xml:id="i-5C6AnEGcTLwXdPgDfALRkt" type="motHeader">
        <div xml:id="i-MkTmkrDqJQonFqK9hkZW3R" type="motTitle"/>
        <div xml:id="i-PZqsMdXHPqyYoXzJrNZV6" type="motSubmissionInfo"/>
      </div>
      <div xml:id="i-7zd6aZktM2bWj4y3BiQNMb" type="motBody">
        <div xml:id="i-9uU7zz2PEddXyJqcDxaPRx">
          <p xml:id="i-TqrnXTFRAq1V4QeJsDCe4h">
            2002/03 mnr: U220 pnr: fp604
          </p>
          <p xml:id="i-2Roiq993wkxKxwmmA56Fhr">
            Motion till riksdagen 2002/03:U220
          </p>
          <p xml:id="i-F6tKdNiigZcn9YzmFSZgY1">
            av Mauricio Rojas (fp)
          </p>
          <p xml:id="i-94TQKnspef3yNDkUMLe4Yb">
            Skadestånd till utvecklingsländernas folk
          </p>
          <p xml:id="i-8xbKu9iYQCk1CvR7iTyc1A">
            Förslag till riksdagsbeslut
          </p>
          <p xml:id="i-Cbr9inbhzHDngWPoxezZma">
            Riksdagen tillkännager för regeringen som sin mening vad i motionen
            anförs om skadestånd till utvecklingsländernas folk.
          </p>
          <p xml:id="i-BLETQZzTFbeS7aL59FD1nz">
            Motivering
          </p>
          <p xml:id="i-e4ePftRETLGRk46tSxQMR">
            Vår värld är en orättvis plats att födas i. Några föds i öppna
            samhällen med stort materiellt välstånd, starka mänskliga rättigheter
            och fungerande demokrati. Andra föds i samhällen präglade av fattigdom,
            otrygghet och diktatur. Vi har alla ett medmänskligt ansvar inför
            en sådan situation, inte minst vi som råkade födas eller lever
            i välmående länder. Det är därför biståndspolitiken finns, och
            där måste vi anstränga oss för att vara mer generösa och effektiva,
            framför allt när det gäller att hjälpa till att bygga upp det
            öppna samhällets institutioner runt om i världen. Vårt ansvar
            är emellertid mycket större än så. Vi är inte utan skuld till
            det som händer i jordens fattigare länder. Det finns många orsaker
            till att en så stor del av utvecklingsländerna har fastnat i underutveckling
            och misär. En av de mest destruktiva står vi i Europeiska unionen
            för. Genom medvetna beslut slår vi systematiskt sönder fattiga
            människors möjligheter att försörja sig och ta sig ur fattigdomen.
            Orsaken är protektionismen — handelshinder och subventioner —
            som har det explicita syftet att göra fattiga länders produkter
            mindre konkurrenskraftiga. Protektionismen är som mest utbredd
            inom jordbruks- och textilområdet — de två största näringsgrenarna
            i de flesta u-länderna. Tullmurarna slår inte bara mot den omedelbara
            exporten, utan omöjliggör också för u-länder att specialisera
            sig på arbetskraftsintensiv produktion av bearbetade råvaror,
            där deras största fördelar i relation till rika länder finns.
            Den medvetna planen från västvärldens sida tycks vara att fattiga
            länder bara ska kunna sälja sådant vi inte kan producera, medan
            allt som kan konkurrera med vår egen
          </p>
          <p xml:id="i-Ju9JPnJ2amBbrogGS6h2yj">
            [PA Lä
          </p>
          <p xml:id="i-9BPgeTSqrCjC8C1XRdzwsg">
            MOT. 2002/03
          </p>
          <pb facs="riksdagen-motions-pdf/data/200203/mot_200203_U_0220/mot_200203_U_0220-0002.pdf"/>
          <p xml:id="i-7oAD8UZE9JDTTXrAV59n3r">
            2002/03:U220
          </p>
          <p xml:id="i-U3NGWTdfFghtkTpEH6Y3ey">
            produktion beläggs med drakoniska tullar. På så vis fastnar de
            i ett råvaruberoende och kan inte diversifiera sina ekonomier.
            Tullarna är höga på kläder men låga på bomull, högre på rostat
            kaffe än på orostat, och högre på marmelad och sylt än på frukterna
            de görs av. Vi bestraffar således arbetsinsatser och förädling
            i fattiga länder. Tullarna på förädlade produkter från u-länderna
            är i genomsnitt fyra gånger högre än på motsvarande varor från
            i-länderna, och kan i många fall uppgå till flera hundra procent.
            Det har konsekvenser som är fullkomligt absurda. IMF och Världsbanken
            har exempelvis i en alldeles färsk studie visat att tullarna och
            kvoterna som i den rika världen används för att skydda ett enda
            textiljobb leder till 35 förlorade jobb i tredje världen!
          </p>
          <p xml:id="i-DxheEhBarAKuE2eVMFvEvv">
            EU:s jordbrukspolitik är värst
          </p>
          <p xml:id="i-C1JKiWqq7j555vBU2qyEuK">
            Det grövsta exemplet på vår protektionism är EU:s jordbrukspolitik,
            Common Agricultural Policy, CAP. Den innebär enorma subventioner
            till europeiska bönder och skyhöga tullar mot utomeuropeiska bönder,
            för att hindra dem rån att konkurrera på våra marknader. Dessutom
            leder subventioneringen av EU-jordbruket till en överproduktion,
            som med hjälp av exportsubventioner dumpas i fattiga länder —
            EU står för 91 procent av exportstöden inom OECD. Detta konkurrerar
            ut de lokala jordbruken, och störtar människor i arbetslöshet
            och misär. På det sättet har EU bland annat slagit ut mjölkbönder
            i Latinamerika och produktion av nötkött i Västafrika. Även EU-grannar
            som Ryssland utsätts för denna dumpning. Ungefär hälften av EU:s
            budget går till den här typen av jordbruksstöd, och man kan verkligen
            fråga sig vilken människosyn som ligger bakom denna prioritering
            av resurser. En genomsnittlig ko i EU mottar 2,5 dollar i stöd
            varje dag. 2,8 miljarder människor i världen lever på mindre än
            2 dollar/dag. 75 procent av människorna i Afrika söder om Sahara
            har inte ens detta i dagsinkomst. Är kor mer värda än människor
            ur ett EU-perspektiv? Det mest betänkliga är att denna EU-protektionism
            upprätthålls i full medvetenhet om dess konsekvenser. Sverige
            har en lång tradition av frihandel, öppenhet och solidaritet,
            som vi sviker på detta sätt. Vi kan givetvis hänvisa till de regler
            och beslut som den europeiska unionen tvingar på oss, men detta
            gör inte vårt ansvar och vår skuld mindre. Om vi inte kan ändra
            på denna orättvisa europeiska ordning borde vi åtminstone kompensera
            offren för vad vi gör. Vi har en moralisk skyldighet att reparera
            de skador som vi överlagt åsamkar världens fattiga.
          </p>
          <p xml:id="i-9dhdZEGLw5H48bg2YFSKjb">
            Svårt att beräkna skadorna
          </p>
          <p xml:id="i-Ghm58cuHqZsApkUYM9xj24">
            Hur stora skador åsamkar vi fattiga länder med vår protektionism?
            Frågan är både enkel och svår att svara på. Enkel därför att det
            finns en kolossalt stor
          </p>
          <pb facs="riksdagen-motions-pdf/data/200203/mot_200203_U_0220/mot_200203_U_0220-0003.pdf"/>
          <p xml:id="i-NzwdrvjQiQv1dpfHYPjqV3">
            mängd kvalificerade studier som har undersökt u-ländernas direkta
            välfärdsförluster av protektionismen. Svår därför att ingen har
            försökt uppskatta vilka långsiktiga skador som protektionismen
            vållar. Vad protektionismen handlar om är ju att vi slår ut möjligheterna
            att skapa dynamiska tillväxtprocesser. Vad som i det rent statiska
            perspektivet kan tyckas vara marginellt, kan i längden motsvara
            mycket betydande välståndsförluster. Men inte ens i det korta
            perspektivet är det marginella summor det handlar om. I Världsbankens
            rapport Attacking Poverty har gjorts uppskattningar av de rika
            ländernas protektionism. EU:s jordbruksprotektionism kan efter
            en bearbetning av dessa uppskattningar sägas motsvara en välfärdsförlust
            för u- länderna på åtminstone 140 miljarder kronor per år. Men
            då är det försiktiga antaganden som ligger bakom uppskattningen.
            Handelshinder som drabbar den övriga produktionen, «särskilt textilproduktionen
            och bearbetade råvaror, är betydligt större, även när beräkningarna
            görs försiktigt. Bara handelshindren för textilier och kläder
            innebär en välfärdsförlust för u-länder på cirka 420 miljarder
            kronor. EU:s del av denna välfärdsförlust är, försiktigt beräknad
            efter EU:s del av handeln inom ramen för WTO:s multifiberavtal
            och de vägda tariffnivåerna, ungefär 135 miljarder kronor. Utöver
            export av jordbruks- och textilprodukter finns några andra produktområden
            där u-länderna skulle kunna exportera mer om de inte möttes av
            rika länders protektionism. Det handlar främst om industribaserade
            produkter från länder som inte befinner sig längst ner i fattigdomsstatistiken.
            Storleken på denna välfärdsförlust är svår att uppskatta. Men
            om vi utgår från handelsströmmarna inom ramen för GATT-avtalet
            och de vägda tarifferna och kvoterna (exklusive antidumpningsåtgärder)
            handlar det, försiktigt räknat, om en EU-skapad välfärdsförlust
            för fattiga länder på uppskattningsvis 90 miljarder kronor. Dessa
            uppskattningar omfattar en sammanlagd välfärdsförlust på runt
            360 miljarder kronor för fattiga länder, skapad av EU. Men dessa
            beräkningar tar inte med långsiktiga utvecklingsförluster relaterade
            till exempelvis
          </p>
          <p xml:id="i-QQbe92Zkgz9Vsw1dN9Q96J">
            =
          </p>
          <p xml:id="i-AT8caiCt74xaB3phZL6NUP">
            otillräckligt internt sparande, förlorade investeringsmöjligheter,
            dynamiska länkeffekter som inte uppstår samt otillräckliga skattebaser
            för uppbyggnad av både fysisk och social infrastruktur. Ett mycket
            försiktigt antagande är att detta slags välfärdsförluster uppgår
            till ungefär 20 procent av de statiska välfärdsförlusterna. Det
            innebär att EU:s sammanlagda bidrag till u-ländernas eftersläpning
            är på minst 430 miljarder
          </p>
          <p xml:id="i-RD19A8EXxEYRhdwpdcXauB">
            kronor — varje år! Det är ungefär lika mycket som hela det årliga
            officiella biståndet från rika länder till fattiga. Det är fem
            gånger mer än vad som satsas i offentlig hälso- och sjukvård i
            Afrika söder om Sahara. Det är fem gånger mer än vad UN-
          </p>
          <p xml:id="i-6cUuaL98obhiPg4X9XgJkj">
            AIDS uppskattar resursbehovet vara för att möta aidsepidemin.
            Om vi utgår ifrån att Sveriges andel av EU:s skador på de fattigas
            välfärd motsvarar vår befolkningsandel i EU — ungefär 2,4 procent
            — uppgår de av oss vållade skadorna till 10 miljarder kronor.
            Det motsvarar ungefär en halv procent av Sveriges BNP, men det
            är faktiskt lika mycket eller mer än
          </p>
          <p xml:id="i-WUpt4qTxJH3hk8swZPtJp6">
            2002/03:U220
          </p>
          <pb facs="riksdagen-motions-pdf/data/200203/mot_200203_U_0220/mot_200203_U_0220-0004.pdf"/>
          <p xml:id="i-WJGh8XU6g319SBpP29pZX4">
            2002/03:U220
          </p>
          <p xml:id="i-9gEAyvgKn28kicMUNoLH1w">
            Eritreas, Sierra Leones, Mauretaniens, Central-afrikanska republikens
            eller Burundis BNP! Därför borde vi betala ett skadestånd till
            världens fattiga, och detta ska varken blandas ihop med eller
            dra ner på våra biståndsinsatser. Skadestånd är något helt annat
            än bistånd. En person som misshandlar någon annan döms inte till
            att betala bistånd till offret utan ett skadestånd. Sveriges riksdag
            borde därför besluta om att betala ett skadestånd till utvecklingsländernas
            fattiga motsvarande den gjorda skadan och den uteblivna utvecklingen
            som vi ger upphov till. På det här sättet skulle Sverige visa
            vägen för andra rika länder, vägen mot en bättre och rättvisare
            värld.
          </p>
          <p xml:id="i-Sf7x8f8wF3E3EnPMVw57TQ" type="date">
            Stockholm den 18 oktober 2002
          </p>
          <p xml:id="i-T7oxxKB7Mxqj6fZ6BLJEyk">
            Mauricio Rojas (fp)
          </p>
        </div>
      </div>
    </body>
  </text>
</TEI>
