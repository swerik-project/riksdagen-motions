<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-FiU-03369">
  <teiHeader>
    <fileDesc>
      <titleStmt>
        <title>med anledning av prop. 2015/16:146 Extra ändringsbudget för 2016 - Ändring av rätten till bistånd för vissa utlänningar</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3369 av Jonas Sjöstedt m.fl. (V)</title>
          <idno type="rdwebb">H3023369</idno>
          <rs type="number">3369</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H3023369/text</ref>
          <ref type="dokument_url_html">http://data.riksdagen.se/dokument/H3023369</ref>
          <ref type="dokumentstatus_url_xml">http://data.riksdagen.se/dokumentstatus/H3023369</ref>
          <ref type="docx">http://data.riksdagen.se/fil/4823A807-4CB1-46B5-8746-322FCD4DA603</ref>
          <ref type="pdf">http://data.riksdagen.se/fil/EED19DF4-27A4-4627-B1B3-49680B05EF15</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-UB7o4LT6Mj1AF8mqqJdjFi"/>
        <correspContext corresp="i-UB7o4LT6Mj1AF8mqqJdjFi">
          <ref>Proposition 2015/16:146</ref>
        </correspContext>
        <correspAction xml:id="i-YF8ZdeHZLQkRmgJfjBrZ2i" type="signed"/>
        <correspContext corresp="i-YF8ZdeHZLQkRmgJfjBrZ2i">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-M5o8cYSRJsbmZdvevomfQX"/>
        </correspContext>
        <correspAction type="submitted" xml:id="i-HzztfVcfMJGHiDtjc6qE4P">
          <date when="2016-04-05"/>
          <time when="15:57:05"/>
        </correspAction>
        <correspAction type="reviewed" xml:id="i-22eJnF5XyS2VtJ6caKty5f">
          <date when="2016-04-08"/>
          <time when="15:31:19"/>
        </correspAction>
        <correspAction type="dismissed" xml:id="i-Hg72gVeAjd389UrYHqT1Kv">
          <date when="2016-04-12"/>
        </correspAction>
        <correspAction type="referred" xml:id="i-KRwx4XvqmAvSvYJpyJJFxY">
          <date when="2016-04-13"/>
        </correspAction>
        <correspAction type="assigned" xml:id="i-K2a8JGxK7gHg6nkL6BcL1x">
          <date when="2017-06-30"/>
          <time when="11:46:24"/>
        </correspAction>
        <correspContext corresp="i-K2a8JGxK7gHg6nkL6BcL1x">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-KrW8mqx7H7U6q2L8tK4k5q"/>
        <correspContext corresp="i-KrW8mqx7H7U6q2L8tK4k5q">
          <ref type="uppgift">2015/16:FiU42</ref>
          <ref type="ref_dok_id">H301FiU42</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU42</ref>
          <ref type="ref_dok_titel">Extra ändringsbudget för 2016 - Ändring av rätten till bistånd för vissa utlänningar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:3369 av Jonas Sjöstedt m.fl. (V) med anledning av prop. 2015/16:146 Extra ändringsbudget för 2016 – Ändring av rätten till bistånd för vissa utlänningar</div>
      </div>
      <div type="motBody">
        <div type="motProposal" subtype="förslag">
          <head xml:id="i-Exri7nQkEAk4Nmmw7jsRh9">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-4uFkwRGgyKsrzkgGmZURoF">
              Riksdagen avslår proposition 2015/16:146 Extra ändringsbudget
              för 2016 – Ändring av rätten till bistånd för vissa utlänningar.
            </item>
          </list>
        </div>
        <div type="motContent">
          <head type="h1" xml:id="i-QJwrtV8R4zme5gFzdMeSd3">
            2 Inledning
          </head>
          <p xml:id="i-BW8nVZUN7JhVRmgR2c1oiJ">
            Regeringen föreslår i proposition 2015/16:146 att rätten till
            bistånd enligt lagen om mottagande av asylsökande m.fl. som regel
            ska upphöra för vuxna utlänningar som inte bor tillsammans med
            barn när utlänningens avvisnings- eller utvisningsbeslut får laga
            kraft eller en kort tid därefter. Med bistånd avses logi, bostadsersättning,
            dagersättning och särskilt bidrag. Syftet med lagändringen är
            att öka incitamenten för medverkan i verkställighet i av- och
            utvisningsärenden, att frigöra boendeplatser, samt att minska
            statens kostnader för bistånd till utlänningar. Av Migrationsverkets
            statistik framgår att av de omkring 10 000 personer som är kvar
            i mottagningssystemet trots att de har ett beslut om avvisning
            eller utvisning som har fått laga kraft, så är det ungefär 4 900
            vuxna personer som inte bor tillsammans med barn under 18 år.
            Av dessa bor omkring 1 900 personer på ett anläggningsboende.
          </p>
          <p xml:id="i-F9FsL3WZfHv4vPTsnE5eJP">
            Förslagen i propositionen bygger på migrationsöverenskommelsen
            mellan regeringen och Moderaterna, Centerpartiet, Liberalerna
            och Kristdemokraterna. Vänsterpartiet står inte bakom överenskommelsen
            eftersom den utgår från en felaktig verklighetsbeskrivning och
            innebär att asylrätten undergrävs. Vänsterpartiet är djupt kritiskt
            till den utveckling av asylpolitiken som regeringen drivit fram
            och även till förslagen i denna proposition.
          </p>
          <p xml:id="i-DjR3Wmu1FTfDcc2D2mkHMZ">
            Vänsterpartiet anser att den som får avslag på sin asylansökan
            måste respektera beslutet. Beslut om av- och utvisning ska följas.
            Det är en viktig del av rättsordningen. Likaså att beslut fattas
            rättssäkert och på korrekta grunder. Att dra in biståndet för
            de som inte följer dessa beslut kan därmed vid en första anblick
            anses rimligt. Vänsterpartiet ifrågasätter dock om den föreslagna
            lagändringen kommer att få den effekt som regeringen eftersträvar.
            Valet mellan att följa ett av- eller utvisningsbeslut är valet
            mellan att återvända till den plats man flytt ifrån eller stanna
            kvar på den plats man flytt till. Även i de fall det saknas grund
            för asyl flyr människor från hemska och osäkra förhållanden. Att
            tro att ett indraget bistånd skulle vara nog för att få dessa
            människor att vilja återvända är naivt. Förändringen i lagen kommer
            troligen endast få effekten att den gör situationen ännu svårare
            för människor som redan är väldigt utsatta.
          </p>
          <p xml:id="i-Uu7CeSjifDyEB9bHhqPapP">
            Vänsterpartiet tror att det finns andra metoder för att öka verkställighetsgraden
            i av- och utvisningsärenden. Fokus bör ligga på ett effektivt
            återvändande med bibehållen rättssäkerhet och mänsklig värdighet
            och inte på repressiva åtgärder. I Svenska Röda Korsets mångåriga
            arbete med dessa frågor har det tydligt framkommit att det i stället
            är positiva incitament som ökar viljan till frivilligt återvändande.
            Bland dem nämner de beviljande av återetableringsstöd för fler
            nationaliteter, behovsanpassad rådgivning efter avslag på asylansökan
            och inför återvändande, samt riktade stödinsatser till särskilt
            utsatta grupper såsom våldsutsatta kvinnor och personer med funktionsnedsättning.
          </p>
          <head type="h1" xml:id="i-4taMpkKcuJEYrPhuftY6fk">
            3 Erfarenheter från Norge
          </head>
          <p xml:id="i-EycsGwV5fhCsJPknU4Q7Av">
            I början av 2004 genomfördes i Norge en reform som liknar detta
            lagförslag. Reformen innebar indraget bistånd till asylsökande
            som fått avslag på sin ansökan men inte följt beslutet, och motiverades
            med att det skulle öka återvändandet. Erfarenheterna från reformen
            visar tydligt att antalet återvändande inte ökade utan att majoriteten
            av personerna i fråga i stället stannade kvar i Norge under svåra
            förhållanden. Reformen resulterade i hemlöshet, starkt försämrad
            hälsa och en allmänt ökad utsatthet.
          </p>
          <p xml:id="i-9L3hcjSUsNmU6HwvbwRbMr">
            I intervjuer med asylsökande framkom att hoppet om att ändå få
            stanna i Norge var betydligt starkare än konsekvenserna av de
            vidtagna åtgärderna. Erfarenheterna från Norge visar på en viss
            påverkan på de norska motsvarigheterna till kommun och landsting.
            Inte främst i antalet hjälpsökande, utan i form av komplexa problemsituationer
            som krävde mycket tid och resurser. I övrigt visar de norska studierna
            att civilsamhället blev de som i hög utsträckning mötte den aktuella
            gruppen och bistod med boende, försörjning och hälsoinsatser.
            I Norge valde man senare att dra tillbaka reformen. I sammanhanget
            är det också viktigt att understryka att det handlade om betydligt
            färre personer i Norge än vad det gör i Sverige. Lidandet kommer
            att bli större, som resultat av en lagändring i Sverige. Konsekvenserna
            för kommunerna och civilsamhället likaså.
          </p>
          <head type="h1" xml:id="i-5kLG6K6rQpuYzoyRzDhsCh">
            4 Sociala konsekvenser av lagförslaget
          </head>
          <p xml:id="i-7fn2wT43GjFH4wiYpVCeSZ">
            De föreslagna lagändringarna riskerar att skapa stor osäkerhet
            rörande asylsökandes grundläggande levnadsvillkor och försämra
            dem för en redan utsatt grupp. Vänsterpartiet befarar vidare att
            ett genomförande av lagförslaget skulle öka antalet hemlösa i
            Sverige, med svåra konsekvenser för individen och sociala och
            ekonomiska konsekvenser för samhället.
          </p>
          <head type="h1" xml:id="i-4SNChNAjffCaP8NCSAHBdM">
            5 Ökade kostnader för kommuner
          </head>
          <p xml:id="i-NCZk476WZEjSPuQBqMPbP">
            Flera remissinstanser, däribland SKL och Socialstyrelsen, har
            påpekat för regeringen att kostnaderna för kommunerna sannolikt
            kommer att öka i och med den föreslagna lagändringen. Av 2 kap.
            1 § socialtjänstlagen (2001:453) följer att varje kommun svarar
            för socialtjänsten inom sitt område, och har det yttersta ansvaret
            för att enskilda får det stöd och den hjälp som de behöver. I
            förarbetena till den bestämmelsen anges att för utländska medborgare
            som inte är bosatta i Sverige men som vistas här för besök, följer
            av praxis (RÅ 1995 ref 70) att vistelsekommunen ansvarar för akuta
            insatser (proposition 2010/11:49 s. 35 Ansvarsfördelning mellan
            bosättningskommun och vistelsekommun). Exemplet från Norge pekar
            vidare på att kommunerna kommer att belastas på andra vis. Vänsterpartiet
            ser risken att de besparingar som görs i statsbudgeten kommer
            att betalas av kommunerna och genom det lidande som drabbar den
            utsatta grupp lagförslaget riktas mot.
          </p>
          <head type="h1" xml:id="i-Ee4LXPEAsqoNTQVJPAqkBq">
            6 Ökad belastning för ideella organisationer
          </head>
          <p xml:id="i-LMxBJRNxeWFyq3ZVaeArL">
            De ideella krafter som mobiliserades under hösten 2015 för att
            ge människor på flykt ett värdigt välkomnande till Sverige har
            gjort fantastiska insatser, och fortsätter att göra det. De har
            också dragit ett väldigt tungt lass när myndigheter och kommuner
            inte levt upp till sina skyldigheter. Den föreslagna lagändringen
            riskerar att leda till en ökad belastning på dessa organisationer
            och krafter.
          </p>
          <head type="h1" xml:id="i-AgPd3Nqz8cGjyYBUCJDN1i">
            7 Kontraproduktiv lag
          </head>
          <p xml:id="i-Rxv6ZRAM8u1FdGtUpe7nyk">
            I och med att biståndet upphör, upphör även en naturlig kontaktpunkt
            mellan dem som fått utvisningsbeslut och migrationsmyndigheterna.
            Den försämrade kontakten resulterar rimligen i att det blir svårare
            att verkställa av- och utvisningar.
          </p>
          <p xml:id="i-Lf9FnxrshxyET8jmT39Gnj">
            Riksdagen bör avslå proposition 2015/16:146 Extra ändringsbudget
            för 2016 – Ändring av rätten till bistånd för vissa utlänningar.
            Detta bör riksdagen besluta.
          </p>
        </div>
        <div type="motSignatures">
          <list>
            <item xml:id="i-ML6qWZwY7DpdrsXatSAX8a" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-E3QWjBB6mCK7cw5JqyZTHw" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-JE2MhRHZeotJfdjgtDudoW" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-9jFXdydNGtPhfZcrfE6Lgv" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-Dpn31NRTA4v8zhduuahbED" who="i-PAfMpaW8KP2UfRTBpXARTc">
              Linda Snecker (V)
            </item>
            <item xml:id="i-SfkQV8NBUTCsv6BoMJwbHs" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-PvCcXZUqDPL5YVQvrGQaWV" who="i-M5o8cYSRJsbmZdvevomfQX">
              Ulla Andersson (V)
            </item>
          </list>
        </div>
      </div>
    </body>
  </text>
</TEI>
