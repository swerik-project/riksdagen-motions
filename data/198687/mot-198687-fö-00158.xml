<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_158/mot_198687_fö_158-001.pdf"/>
      <div type="motHeader" xml:id="i-2jrMGqnY5JHQLyWVbWiS8N">
        <div type="motTitle" xml:id="i-8jAwp6Gzvpo6cQnRvayPny"/>
        <div type="motSubmissionInfo" xml:id="i-VbATYfyAJrQpXx9NVQUy9X"/>
      </div>
      <div type="motBody" xml:id="i-6HfbvXP9TUQde7F9gxJr9p">
        <div xml:id="i-WLudB94VqWC3iXoKtT3LTE">
          <p xml:id="i-Nm3uzcZZVfki8FoSmhVUmu">
            Motion till riksdagen
          </p>
          <p xml:id="i-UebEjWxpRyCT1v1Ab8csiW">
            1986/87:Fö158
          </p>
          <p xml:id="i-HcJeqya1mJVTHJ9L49uaT3">
            Lahja Exner m. fl. (s)
          </p>
          <p xml:id="i-F7Z4Z8HhN6fDB6VxH2a6MC">
            Totalförsvarets fortsatta utveckling (prop. 1986/87:95)
          </p>
          <p xml:id="i-FsthkUBzedV7QnGSe8c6QH">
            Ända sedan försvarsbeslutet 1972 har beklädnadsvaror liksom livsmedel
            och energi av riksdagen betraktats som speciellt försörjningsviktiga.
            Riksdagen har sedan i beslut 1975, 1977 och 1982 understrukit
            det behovet och särskilda medel har anslagits för att trygga en
            erforderlig försörjningsgrad på dessa områden. På beklädnadsområdet
            har vikten av att det finns tillgång till grundtextila varor och
            skodon särskilt betonats. De senaste åren har medel för detta
            ändamål avsatts i storleksordningen 80—120 milj. kr. De industrier
            som erhållit stöd för att upprätthålla försörjningsviktig produktion
            på beklädnadsområdet är fibertillverkaren Svenska Rayon, bomulls-
            och yllespinnerier, diverse textilfabriker, strumpindustrin och
            skoindustrin. Dessa industrier har också i vissa fall erhållit
            industripolitiskt stöd och därmed också kommit att spela en viktig
            näringspolitisk roll i många regioner. Nära kopplat till försörjningspolitiska
            insatser har också arbets- marknadspolitiska aspekter och stöd
            varit. Genom att produktionskapacite- ten upprätthållits har också
            det mänskliga kunnandet bibehållits intakt. Detta har givit sysselsättning
            på många orter. Totalt arbetar för närvarande ca 3 500 personer
            i de nämnda delbranscherna inom beklädnadsindustrin. Ett tiotal
            statliga myndigheter har också hittills varit skyldiga att upphand-
            la väv ur ÖEF:s buffertlager. Därmed har produktion säkrats till
            svenska grundtextila företag både på bomulls- och yllesidan. Genom
            det s.k. försörjningsberedskapsstödet hos ÖCB på ca 8 milj. kr.
            om året har mellanskillnaden i pris mellan svensktillverkat och
            importerat kunnat täckas, när stat, landsting och kommuner upphandlat
            tekoprodukter och skodon. Därmed har order i storleksordningen
            60—80 milj. kr. räddats till svensk industri. Främst har detta
            kommit sådana tillverkare tillgodo som framställt varor för sjukvårdens
            och militärens behov. I det nu framlagda regeringsförslaget upphävs
            tidigare försörjningsmål på beklädnadssidan. Vi tror inte att
            beklädnadsindustrin blivit mindre viktig i försörjningshänseende,
            utan att detta förslag främst grundas på att ekono- miska medel
            inte längre anses finnas för insatser. I detta sammanhang är det
            dock viktigt att markera, att en koppling under alla förhållanden
            måste göras mellan den ökade satsning på civil beredskap som nu
            föreslås ske inom sjukvården och framtidsutsikterna för främst
            den grundtextila tillverkningen samt konfektionering. Sjukvården
            kommer i krissituationer alltid att ha behov av textilier och
            kläder. Kapacitet för dessa ändamål måste alltså säkras. De nuvarande
            beredskapsavtalen med de enda kvarvarande två bomulls-
          </p>
          <pb facs="riksdagen-motions-pdf/data/198687/mot_198687_fö_158/mot_198687_fö_158-002.pdf"/>
          <p xml:id="i-CPf8N49NHy8P7DHUKe4zFs">
            spinnerierna går ut den 30 juni i år. Nya preliminära avtal har
            ingåtts. Ett konfirmerande av dessa skulle ligga helt i linje
            med propositionens allmänna strävan att förbättra beredskapsläget
            på sjukvårdsområdet. I propositionen förklarar statsrådet att
            skydd mot lågprisimport som stöd för samhällets försörjningsberedskap
            främst på det grundtextila området även framöver måste bibehållas
            för ett begränsat antal varor. Vi noterar värdet av detta uttalande
            och understryker det. Viktigt är då att det behövliga importskyddet
            kommer att gälla import från både väst- och östländer. Nära kopplat
            till sjukvårdssidan är också det nuvarande s. k. försörjnings-
            beredskapsstödet. I propositionen sägs ingenting om detta, vilket
            vi tolkar som att det kommer att upphöra. Även detta stöd har
            främst kommit material för sjukvården tillgodo. Till stor del
            har det använts för landstingens upphandlingar av sjukvårdstextilier.
            ÖCB bör även i fortsättningen upprätt- hålla detta stöd för att
            trygga sjukvårdens behov. ÖCB har föreslagit att dess buffertlager
            av uniformsväv skall utförsäljas och att de medel detta inbringar
            skall användas för åtgärder inom bekläd- nadsprogrammet. Vi har
            inget att erinra mot att ÖCB:s buffertlager, i former som inte
            skadar marknaden, säljs ut. Vi anser:däremot inte att kravet på
            att de statliga myndigheterna skall upphandla svensk väv, vilket
            hittills varit kopplat till upphandlingen, därmed skall upphöra.
            Tvärtom anser vi, att denna bestäm- melse skall vara kvar. Myndigheterna
            skall även i fortsättningen vara skyldiga att upphandla svensk
            väv. Denna upphandling bör ske på så sätt att de upphandlande
            myndigheterna under ÖCB:s medverkan fastställer krav och upphandlar
            direkt från svenska tillverkare. Därmed säkerställs också att
            kapacitet och yrkeskunnande kommer att finnas även för framställning
            av tyngre väv i händelse av kris. Det kan inte nog understrykas
            hur viktigt det är att politiken på detta område utformas så att
            det finns människor som har det yrkeskunnande som är nödvändigt.
            Vävstolar, spinn- och kardmaskiner etc. kan måhända läggas i malpåse,
            men detta har liten eller ingen betydelse om det inte finns yrkeskunniga
            arbetstagare som kan hantera dessa maskiner. En grundläggande
            förutsättning för att detta skall vara fallet är att det finns
            företag som kan upprätthålla produktionen och finna avsättning
            för sina varor på det grundtextila området. I vårt klimat är tillgången
            på rejäla skodon väsentlig. Stora delar av året är befolkningen
            beroende av för väderleken väl anpassade skor. Ännu mer beroende
            av rejäla skor blir befolkningen i en krissituation, när bilåkande
            från dörr till dörr knappast kan förekomma och temperaturen i
            arbetslokaler nödvändigtvis måste sänkas. I försvarspropositionen
            återfinns inget om att det är ett beredskapsintresse att i framtiden
            ha en svensk skoindustri kvar. De flesta av de nuvarande avtalen
            som ÖCB har med skoindustrin går ut den 31 december 1987. Vi anser
            det angeläget att tillverkningen i skoindustrin upprätthålls,
            så att maskiner och yrkeskunniga människor också i framtiden finns
            för produktion i händelse av kris. Även i fråga om kunskaper på
            skotillverkningens område kan det inte nog betonas att yrkesskickligheten
            kan erövras först efter mångårigt praktiskt arbete i yrket. Givetvis
            har skoindustrin själv ett stort ansvar för att nu visa konkurrens-
          </p>
          <p xml:id="i-KqczZV6tuNeriNgXhZDemd">
            1" Riksdagen 19861/87.3 saml. Nr Fö156-162
          </p>
          <p xml:id="i-EiCwfUfKVdVceGWcaLfMPZ">
            Mot. 1986/87 Fö158
          </p>
          <pb facs="riksdagen-motions-pdf/data/198687/mot_198687_fö_158/mot_198687_fö_158-003.pdf"/>
          <p xml:id="i-Xc4f5vEU83Kdf58y29pqu4">
            kraft, efter de betydande statliga insatser som gjorts under
            den senaste tioårsperioden för att omstrukturera den och ge den
            livskraft. Även fortsättningsvis behövs emellertid insatser av
            ÖCB för att säkra svensk
          </p>
          <p xml:id="i-QzWo3gFgysvwjGENUrQ4RZ">
            skoproduktion. ÖCB:s uppgift bör även i framtiden vara att satsa
            på den grundtextila
          </p>
          <p xml:id="i-YYrkbT5vgWtWXYkfDgXA86">
            tillverkningen och på skotillverkningen.
          </p>
          <p xml:id="i-G1JakWj5iJRDhjto6kGGQt">
            Hemställan
          </p>
          <p xml:id="i-RUCrKCo5XZsZpN2CK1xjSb">
            Med hänvisning till det anförda hemställs 1. att riksdagen som
            sin mening ger regeringen till känna vad som i motionen anförts
            om behovet av fortsatt försörjningsberedskapsstöd, 2. att riksdagen
            som sin mening ger regeringen till känna vad som i motionen anförts
            om behovet av insatser för att säkra försörjningen av skor och
            bomullsväv.
          </p>
          <p xml:id="i-QJQ8koVtjSGxc37YKcSRr1" type="date">
            Stockholm den 25 mars 1987 Lahja Exner (s)
          </p>
          <p xml:id="i-VEGXAwq6kFu7tRaBZqyfYe">
            Maj-Lis Landberg (s) Ove Karlsson (s) Nils-Olof Gustafsson (s)
          </p>
          <p xml:id="i-BueBVJgQmJKKhbYFu8Jd9F">
            Mot. 1986/87 Fö158
          </p>
        </div>
      </div>
    </body>
  </text>
</TEI>
