<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00876">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__876/mot_1962__ak__876-001.pdf"/>
      <fw xml:id="i-GcErNCqW7x4PaBfpWWprwP">
        Motioner i Andra kammaren, nr 876 år 1962 3
      </fw>
      <div xml:id="i-3m8jKUSns8YyeedMyZfFbz" type="motHeader">
        <div xml:id="i-LcT2sq1DEWn2Y26MZWBuHo" type="motTitle"/>
        <div xml:id="i-AjQtr2HWYDv1Ex9e3kv7ed" type="motSubmissionInfo"/>
      </div>
      <div xml:id="i-LcXE6sPXc7VitwmfNBHmDo" type="motBody">
        <div xml:id="i-nZLkABeVnxkiw5oYYMJ7D">
          <p xml:id="i-BivfW9WASrcMAZzW6QK6Li">
            Nr 876
          </p>
          <p xml:id="i-9oEUrGS1pYzpZRBrRbH5KS">
            Av herr Heckscher m. fl., i anledning av Kungl. Maj:ts proposition
            nr 171, med förslag till lag med förbud i vissa fall mot rundradiosändning
            på öppna havet m. m.
          </p>
          <p xml:id="i-VCwD4Jt8niKDbuVjzPN26R">
            (Lika lydande med motion nr 723 i Första kammaren)
          </p>
          <p xml:id="i-KU9S6P3ochMmvLgdqaTePG">
            Radio- och televisionssändning kan enligt sakens natur av rent
            tekniska skäl inte få drivas helt fritt. För att mottagningen
            skall bli störningsfri är det nödvändigt att tilldela de olika
            sändarna skilda frekvenser. Detta har också skett i enlighet med
            ingångna konventioner, och det måste utgöra ett allmänt intresse
            att dessa konventioner efterföljes. För Sveriges del är det uppenbarligen
            ett intresse att skydda medborgarna inte bara för sådan ra- dio-
            och TV-sändning som direkt stör andra stationer utan också från
            sådan sändning som kan utgöra en fara för störning. Det är också
            fullt rimligt och riktigt, att vi i Sverige, när vi överväger
            de metoder som skall tillgripas för att åstadkomma ett dylikt
            skydd, söker nära samarbete med våra nor- diska grannländer. Den
            rekommendation som avgavs av Nordiska rådet vid dess möte i Helsingfors
            tar sikte på att ett sådant samarbete skall äga rum, men man fann
            det inte nödvändigt att ange vilka åtgärder som de nor- diska
            länderna borde vidtaga. För att hindra de sändningar från öppna
            havet utanför Sveriges fastland som nu är i fråga har departementschefen
            i proposition nr 171 förordat en kriminalisering av verksamheten.
            En annan möjlighet vore att medelst kon- kurrerande sändningar
            från svenska fastlandet göra det ekonomiskt omöj- ligt för s.
            k. piratsändare att fortsätta sin verksamhet. Detta kunde ske
            ge- nom: att man antingen ordnade kommersiella inslag i Sveriges
            Radio och TV eller gåve tillstånd till fristående kommersiella
            radiosändningar i Sverige. Des. k. piratsändarnas framgångsrika
            verksamhet har visat att den svenska allmänheten uppskattar kommersiell
            radio och att det föreligger en efter- frågan på dylik. Verksamheten
            i fråga har även bidragit till en mera rik- haltig sändning från
            Sveriges Radio. Genom att fristående företag licensie- rades,
            vilket givetvis skulle förutsätta uppgörelse med Sveriges Radio,
            som för närvarande innehar monopol, skulle en viss konkurrens
            öppnas på om- rådet, vilket i och för sig vore nyttigt. Icke minst
            skulle de religiösa och ideella folkrörelserna få en möjlighet
            till ökad kontakt med allmänheten. Frågan om vilka åtgärder Sverige
            bör vidtaga för att åstadkomma skydd mot radiosändning som innebär
            störning eller fara för störning behöver emellertid ingalunda
            lösas i brådskans tecken. Någon störande sändning
          </p>
          <pb facs="riksdagen-motions-pdf/data/1962/mot_1962__ak__876/mot_1962__ak__876-002.pdf"/>
          <fw xml:id="i-F8vHdbxNT8zoJKnooNLqQQ">
            4 Motioner i Andra kammaren, nr 876 år 1962
          </fw>
          <p xml:id="i-LTEfdJy47wHXgajzCSNGS">
            förekommer nämligen knappast för närvarande. Radio Nord har visserligen
            upppgivits kunna störa mottagningen från en sändare i Lyon, men
            detta har inte någon avgörande betydelse. De ”piratsändningar”
            som pågår synes även vara av ett helt harmlöst slag. Det är därför
            föga motiverat att genom snabbehandling i utskott och kammare
            forcera fram ett avgörande. Ett uppskov skulle näppeligen lända
            riket till men. Ej heller torde synnerliga skäl kunna sägas ha
            förelegat för avlåtande av proposition vid denna tid- punkt. Vi
            bör taga riklig tid på oss att noggrant överväga de här förelig-
            gande problemen, och det måste därvid vara naturligt för oss att,
            såsom lag- rådet framfört, avvakta behandlingen i Europarådets
            juridiska kommitté angående radio och television. Detta så mycket
            mer som resultatet av den- na behandling väl kan tänkas mynna
            ut i förslag till en europeisk konven- tion i ämnet som icke kommer
            att sammanfalla med den nu föreslagna lag- stiftningen. Med rätta
            understryker departementschefen lämpligheten av ett intimt samarbete
            med våra nordiska grannländer. Situationen tycks emellertid nu
            utveckla sig i en riktning som i viss mån avviker från den man
            kunde förut- se ännu vid Nordiska rådets sammanträde. Tyska TV-
            och radiostationer bedriver kommersiell sändning som ses och avlyssnas
            i hela södra delen av Danmark. Detta medför att där annonserade
            varor har en tendens att tränga undan sådana danska varor som
            inte blir föremål för reklam i samma form, och följden har blivit
            att man i Danmark nu synes överväga att införa kom- mersiellt
            inslag i radio - TV. Enligt uppgift i tidningspressen lär den
            danske kulturministern Julius Bomholt den 3 april i år ha meddelat
            att man över- vägt att låta Danmarks TV få en halvtimmes dagligt
            reklamprogram. Om detta genomföres, kommer i sin tur dansk kommersiell
            TV att täcka stora delar av södra Sverige. En snedbelastning av
            konkurrensvillkoren kan då komma att ytterligare understryka kraven
            på att kommersiella inslag skall införas även i svensk TV och
            radio. Innan man beslutar sig för någon speciell åtgärd mot störande
            radio- och 'TV-sändare är det av vikt att man söker göra klart
            för sig i vilken riktning och i vilken takt den tekniska utvecklingen
            fortskrider. Det synes som om man redan i en ganska nära framtid
            kommer att ha möjligheter att på mycket långa avstånd dirigera
            legala kommersiella radio- eller TV-sänd- ningar som är direkt
            avsedda för den svenska publiken. En kriminalisering av de just
            nu aktuella ”piratsändarna” bleve i så fall skäligen verkningslös.
            En rad skäl talar därför för att man här bör skynda långsamt.
            Det synes knappast nödvändigt att Sverige på detta område agerar
            tidigare än något annat europeiskt land. Den nu föreslagna lagstiftningen
            finns det så mycket mindre skäl att nu i brådskans tecken utan
            möjlighet till ingående detaljgranskning acceptera som den är
            i hög grad svårtolkad och innehåller bestämmelser som knap-
          </p>
          <pb facs="riksdagen-motions-pdf/data/1962/mot_1962__ak__876/mot_1962__ak__876-003.pdf"/>
          <fw xml:id="i-WjqQtbyUsXoAqdXTJsDLAQ">
            Motioner i Andra kammaren, nr 876 år 1962 5
          </fw>
          <p xml:id="i-F6SwgkKehdHxspsPyTKj68">
            past förefaller att stå i överensstämmelse med gängse rättsuppfattning.
            Vi nöjer oss med att nämna ett par exempel på detta. En person
            som låter engagera sig för medverkan i ”piratsändaren” med sång
            eller föredrag eller på annat sätt blir straffri om hans opus
            inspelas på band här i landet, medan den som deltar i sändningen
            ”där den äger rum” är förfallen till ansvar. Den utlänning som
            på öppna havet eller i luftrummet däröver upprättar eller innehar
            radioanläggning som inte verkar störande eller innebär fara för
            störning men vars förefintlighet står i strid med radioreglementet
            kan inte straffas enligt det föreliggande lagförslaget. Däremot
            kan en svensk, som i en eller annan form hjälper vederbörande
            t. ex. med transport av livs- medel eller olja, straffas. Det
            torde vara för svensk lagstiftning främman- de att medverkan till
            en gärning kriminaliseras utan att själva gärningen är belagd
            med straff. Vidare må erinras om att t. ex. i utlandet hemmahö-
            rande tyska, engelska och amerikanska firmor som annonserar i
            piratradio utanför våra kuster icke kan bli föremål för ingripande
            enligt lagen, medan däremot deras svenska konkurrenter genom straffbestämmelser
            utestänges från denna reklammetod. Med stöd av vad ovan anförts
            hemställes, att riksdagen måtte avslå Kungl. Maj:ts proposition
            nr 171 med förslag till lag med förbud i vissa fall mot rundra-
            diosändning på öppna havet m. m.
          </p>
          <p xml:id="i-YUVFBdHwJF6Xfkxp4WU6sS" type="date">
            Stockholm den 11 maj 1962
          </p>
          <p type="signatureBlock" id="i-EnbYV3yFM61teKCuMr4qD9">
            Gunnar Heckscher Leif Cassel Rolf Eliasson Tage Magnusson Eric
            Nilsson T. G. von Seth
          </p>
          <p xml:id="i-DJxhkK74yyTabaMPrjCCrT">
            Ernst V. Staxäng Karin Wetterström Carl Östlund
          </p>
        </div>
      </div>
    </body>
  </text>
</TEI>
