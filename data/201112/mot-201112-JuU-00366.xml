<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00366">
  <teiHeader>
    <fileDesc>
      <titleStmt>
        <title>En utvidgad hatbrottslagstiftning</title>
        <author corresp="i-QYUn9LH1BFyUaLeMaR5S5h">av Otto von Arnold (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En utvidgad hatbrottslagstiftning</title>
          <idno type="rdwebb">GZ02Ju366</idno>
          <rs type="number">Ju366</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju366/text</ref>
          <ref type="dokument_url_html">http://data.riksdagen.se/dokument/GZ02Ju366</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju366</ref>
          <ref type="doc">http://data.riksdagen.se/fil/95FC6454-3A77-4487-91C9-5CB05A7BA87D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QYUn9LH1BFyUaLeMaR5S5h</idno>
            <name>Otto von Arnold</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W7qkr38cGdozi31YqU11uK" type="signed"/>
        <correspContext corresp="i-W7qkr38cGdozi31YqU11uK">
          <note type="signatory" corresp="i-QYUn9LH1BFyUaLeMaR5S5h"/>
        </correspContext>
        <correspAction type="numbering" xml:id="i-Gayw7ZQb4kJXSFGVDCXm3A">
          <date when="2011-10-10"/>
        </correspAction>
        <correspAction type="submission" xml:id="i-3T2jBM14gyeCpZrbiEXpzB">
          <date when="2011-10-05"/>
        </correspAction>
        <correspAction type="transfer" xml:id="i-4VjPSuqex9oL8zdBWQJxKE">
          <date when="2011-10-04"/>
        </correspAction>
        <correspAction type="assigned" xml:id="i-DNonbUzv4xUDg3hdEL33SW"/>
        <correspContext corresp="i-DNonbUzv4xUDg3hdEL33SW">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8rcubMLnS8YwbUHndPVHo1">
            Förslag till riksdagsbeslut
          </head>
          <p xml:id="i-8ppj41hKrSNZmfR8JxUETi">
            Riksdagen tillkännager för regeringen som sin mening vad som
            anförs i motionen om en utvidgad hatbrottslagstiftning.
          </p>
        </div>
        <div type="motContent">
          <head type="h1" xml:id="i-BFQDZC6WwCGyzuWi9tRhuC">
            Motivering
          </head>
          <p xml:id="i-41KMVGUNEpoW3r6LdQVbfL">
            Hatbrott redovisas i Sverige för främlingsfientliga, islamofobiska,
            antisemitiska och homofobiska motiv. Enligt statistik från Brottsförebyggande
            rådet (Brå) anmäldes 5 140 hatbrott 2010. 74 procent av hatbrotten
            hade främlingsfientliga motiv, 15 procent hade homofobiska motiv,
            11 procent hade antireligiösa motiv och 1 procent hade transfobiska
            motiv.
          </p>
          <p xml:id="i-JpnHCaCF8Z1opUWLbDj2VQ">
            Straffrättsligt regleras hatbrott i straffskärpningsgrunderna
            i brottsbalken (29 kap. 2 §). Där står att det är en försvårande
            omständighet om motivet till ett brott varit att kränka en person,
            en folkgrupp eller en annan grupp av personer på grund av ras,
            hudfärg, nationellt eller etniskt ursprung, trosbekännelse, sexuell
            läggning eller liknande. Det betyder att motivet till brottet
            kan påverka gärningens straffvärde, straffet kan alltså bli strängare
            om det är ett hatbrottsmotiv. I förarbetena till lagtexten nämns
            att straffskärpningsparagrafen också kan användas när brottsoffret
            utsatts på grund av könsidentitet eller könsuttryck, men detta
            är inte kunskap som alla aktörer inom rättsväsendet är bekanta
            med. Den mycket låga siffran hatbrott med transfobiska motiv beror
            med största sannolikhet bland annat just på denna bristande kunskap.
          </p>
          <p xml:id="i-VypLnqcntJqxuLWJ3mNXcg">
            Ofta blandas könsidentitet och könsuttryck ihop med sexuell läggning,
            men dessa olika egenskaper hos en människa har ingenting med varandra
            att göra. I gruppen transpersoner ingår bland annat transsexuella
            (som identifierar sig såsom tillhörande det motsatta könet och
            ofta vill förändra sin kropp så att den bättre överensstämmer
            med identiteten), transvestiter (som till exempel klär sig med
            det motsatta könets kläder) och andra personer som har en könsidentitet
            eller ett könsuttryck som skiljer sig från den som vore väntad
            vid en jämförelse med det kön som registrerades vid personens
            födsel.
          </p>
          <p xml:id="i-7i4uz4o9ajr5fiQfr2yV48">
            Straffskärpningsregeln finns för att tydligt signalera att samhället
            ser extra allvarligt på brott som offret utsatts för på grund
            av någon personlig egenskap. Sådana brott kan i förlängningen
            sägas hota själva grunden för det demokratiska samhället.
          </p>
          <p xml:id="i-Ajwf7F9o697ek5kogr5vcW">
            I den diskrimineringslag som trädde i kraft den 1 januari 2009
            är en av de nya diskrimineringsgrunderna könsöverskridande identitet
            eller uttryck där alla transpersoner utom transsexuella ingår.
            Diskriminering av transsexuella behandlas lagtekniskt under diskrimineringsgrunden
            kön. Kristdemokraterna var pådrivande bakom införandet av den
            nya diskrimineringsgrunden då vi anser att transpersoner många
            gånger är utsatta för fördomar och andra människors okunskap på
            ett sätt som kan föranleda trakasserier och annat missgynnande.
            Jag anser i linje med detta att också hatbrottslagstiftningen
            bör förtydligas så att skyddet för transpersoner och rättssäkerheten
            i tillämpningen av straffskärpningsparagrafen förbättras. Detta
            bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-SX2LVbCWpZNMjzmsFnAvj7">
              Otto von Arnold (KD)
            </item>
          </list>
        </div>
      </div>
    </body>
  </text>
</TEI>
