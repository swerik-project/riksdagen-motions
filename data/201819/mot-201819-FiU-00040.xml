<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-FiU-00040">
  <teiHeader>
    <fileDesc>
      <titleStmt>
        <title>med anledning av prop. 2017/18:271 Ändrade regler för Första-Fjärde AP-fonderna</title>
        <author corresp="i-M5o8cYSRJsbmZdvevomfQX">av Ulla Andersson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:40 av Ulla Andersson m.fl. (V)</title>
          <idno type="rdwebb">H60240</idno>
          <rs type="number">40</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H60240/text</ref>
          <ref type="dokument_url_html">http://data.riksdagen.se/dokument/H60240</ref>
          <ref type="dokumentstatus_url_xml">http://data.riksdagen.se/dokumentstatus/H60240</ref>
          <ref type="docx">http://data.riksdagen.se/fil/E9740B4F-B01E-483C-9FB2-163CC61177EB</ref>
          <ref type="pdf">http://data.riksdagen.se/fil/83600441-4F6C-4BBC-B2D5-37BE0C304010</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-RjqQdUavCy19zfkje7jAhe" type="basedOn"/>
        <correspContext corresp="i-RjqQdUavCy19zfkje7jAhe">
          <ref>Proposition 2017/18:271</ref>
        </correspContext>
        <correspAction xml:id="i-Mzejqx2vfkXEpLxsD7imAd" type="signed"/>
        <correspContext corresp="i-Mzejqx2vfkXEpLxsD7imAd">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-UJ3Fsj377HJxhGM9M1VsHE" type="submitted">
          <date when="2018-10-08"/>
          <time when="11:47:49"/>
        </correspAction>
        <correspAction xml:id="i-L3EUCVv7m3oSXQZMMbXwKV" type="reviewed">
          <date when="2018-10-11"/>
          <time when="10:19:47"/>
        </correspAction>
        <correspAction xml:id="i-Q9hQjhTWQQRhX2cXpibcas" type="dismissed">
          <date when="2018-10-16"/>
        </correspAction>
        <correspAction xml:id="i-GVTJUyZF73GKfUHwX3pTsa" type="referred">
          <date when="2018-10-17"/>
        </correspAction>
        <correspAction xml:id="i-3uWJkMtbBPLbJWGEi9BcYd" type="assigned">
          <date when="2019-09-06"/>
          <time when="14:21:49"/>
        </correspAction>
        <correspContext corresp="i-3uWJkMtbBPLbJWGEi9BcYd">
          <ref type="assignedTo">Finansutskottet</ref>
        </correspContext>
        <correspAction xml:id="i-CR3PNkdh3UKz7BPoG5h7vj" type="behandlas_i"/>
        <correspContext corresp="i-CR3PNkdh3UKz7BPoG5h7vj">
          <ref type="uppgift">2018/19:FiU14</ref>
          <ref type="ref_dok_id">H601FiU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU14</ref>
          <ref type="ref_dok_titel">Ändrade regler för Första-Fjärde AP-fonderna</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2UwgMagUBoWWxiGCeHuBLP" type="motHeader">
        <div xml:id="i-E13DsSxswrmgWckCqwYACw" type="motTitle">
          Motion till riksdagen 2018/19:40 av Ulla Andersson m.fl. (V)
          med anledning av prop. 2017/18:271 Ändrade regler för Första–Fjärde
          AP-fonderna
        </div>
      </div>
      <div xml:id="i-U27ZmSTtCDBY2aGdUtkeQo" type="motBody">
        <div xml:id="i-WzRi1DPoKoy4iUptiVf3wu" type="motProposal" subtype="förslag">
          <head xml:id="i-TV1Zph3f6E4tPJJJTidv3L">
            Förslag till riksdagsbeslut
          </head>
          <list xml:id="i-NQJkznsZTka3f3zghZqtxr" style="ol">
            <item xml:id="i-UHaqnw9MAtq4fb9C8AiRTr">
              Riksdagen ställer sig bakom det som anförs i motionen om att
              gränsvärdena för AP-fondernas ägande i svenska aktiebolag bör
              höjas och tillkännager detta för regeringen.
            </item>
            <item xml:id="i-DBoqtapVXQVZcbkanB5Cch">
              Riksdagen ställer sig bakom det som anförs i motionen om nya
              riktlinjer för AP-fonderna i fråga om miljö och etik och tillkännager
              detta för regeringen.
            </item>
            <item xml:id="i-HT5yEPnxtoaE62nLQhudGt">
              Riksdagen ställer sig bakom det som anförs i motionen om att
              det bör införas ett förbud mot rörliga ersättningar i AP-fonderna
              och tillkännager detta för regeringen.
            </item>
            <item xml:id="i-LL2oREpvyz4pqq3AheY6PR">
              Riksdagen ställer sig bakom det som anförs i motionen om att
              ett oberoende råd bör tillsättas i syfte att årligen följa upp
              AP-fondernas placeringar och kontinuerligt utvärdera verksamheten
              och tillkännager detta för regeringen.
            </item>
          </list>
        </div>
        <div xml:id="i-YEqoTSfu2PjnVhXGmDCste" type="motContent">
          <head xml:id="i-5htk9Ae44LYQtPdHcvYtfE" type="h1">
            Placeringsregler
          </head>
          <p xml:id="i-KoMjs7jbRZpiU2nfKwzSR2">
            Dagens placeringsregler för Första–Fjärde AP-fonderna grundar
            sig på finansiella modeller som användes i slutet av 1990-talet.
            Vid den tiden var aktier, räntebärande värdepapper och fastigheter
            det naturliga inslaget i en institutionell portfölj. I dag har
            avkastningsprofilen för dessa tillgångsslag förändrats, t.ex.
            är avkastningen för ränteplaceringar betydligt lägre, men även
            nya tillgångsslag har tillkommit.
          </p>
          <p xml:id="i-MWE7JV8imXL2RA849cvEkP">
            Propositionen innehåller några förslag till ändrade placeringsregler.
            För det första föreslås att begränsningen om att bara 5 procent
            av en AP-fonds tillgångar får vara placerade i onoterade tillgångar
            och att dessa investeringar måste ske indirekt via riskkapitalföretag
            eller liknande tas bort. Den begränsningen ersätts med en regel
            om att andelen illikvida tillgångar, till vilka onoterade tillgångar
            räknas, högst får uppgå till 40 procent av fondkapitalet. Vänsterpartiet
            välkomnar förslaget då ändringen ligger i linje med vad vi drivit
            under en längre period.
          </p>
          <p xml:id="i-U9kDUDxn6bZK9CBVcdZgrB">
            Regeringen föreslår vidare att kravet på en minsta andel räntebärande
            papper ska sänkas från 30 till 20 procent samt att Första–Fjärde
            AP-fonderna inte heller i fortsättningen ska få placera fondmedel
            i råvaruderivat. Vänsterpartiet står bakom dessa förslag.
          </p>
          <p xml:id="i-A5BDSbAYr44CFRZ1PvhmrU">
            Det nuvarande regelverket för Första–Fjärde AP-fonden innehåller
            bl.a. följande två bestämmelser som begränsar AP-fondernas inflytande
            i de bolag de investerar i: 1. Marknadsvärdet av en fonds innehav
            av aktier i svenska aktiebolag som är upptagna till handel på
            reglerad marknad i Sverige får högst uppgå till 2 procent av det
            totala marknadsvärdet av sådana aktier och 2. Röstetalet i ett
            enskilt bolag får högst uppgå till 10 procent. För att kunna använda
            AP-fonderna som en del i en strategisk näringspolitik bör dessa
            gränsvärden höjas. Detta bör riksdagen ställa sig bakom och tillkännage
            för regeringen.
          </p>
          <head xml:id="i-JmLznCMBcKjd4p5e55tBhx" type="h1">
            Mål och förvaltning av AP-fonderna
          </head>
          <p xml:id="i-7qpXtM2f4kfFFPspZNVkh7">
            I 4 kap. 1 § lagen om allmänna pensionsfonder anges att det övergripande
            målet för Första–Fjärde AP-fondernas placeringsverksamhet är att
            fondmedlen ska förvaltas på sådant sätt att de blir till största
            möjliga nytta för försäkringen för inkomstgrundad ålderspension.
            Detta kan synas vara ett självklart mål. Men hur ska målet tolkas
            om t.ex. placeringar i fossilindustrin och vapenindustrin anses
            generera bäst avkastning? Det nuvarande regelverket är förhållandevis
            tydligt med att avkastningsmålet för AP-fonderna är överordnat
            andra hänsynstaganden.
          </p>
          <p xml:id="i-2skwezmuEks11DcRfZt2kz">
            I propositionen föreslår regeringen att ett nytt mål för placeringsverksamheten
            införs. Första–Fjärde AP-fonderna ska förvalta fondmedlen på ett
            föredömligt sätt genom ansvarsfulla investeringar och ansvarsfullt
            ägande. Regeringen anför vidare att vid förvaltningen ska särskild
            vikt fästas vid hur en hållbar utveckling kan främjas utan att
            det görs avkall på det övergripande målet för placeringsverksamheten.
            Regeringen motiverar det nya målet med att det bör finnas en förväntan
            på att Första–Fjärde AP-fonderna, som statliga myndigheter och
            förvaltare av statliga pensionsmedel, aktivt
          </p>
          <p xml:id="i-5U68iXuEjmHgMa1Nv23pfH">
            arbetar med att integrera ESG-frågor (eng. environment, social
            and governance) vid förvaltningen av fondmedlen. Med environment
            avses t.ex. bolagens inverkan på miljö och klimat (miljöaspekter).
            Med social avses frågor som rör socialt ansvarstagande, t.ex.
            mänskliga rättigheter, arbetstagarrättigheter och likabehandling
            (sociala aspekter). Med governance avses frågor som rör styrningen
            av ett bolag, t.ex. aktieägares rättigheter och frågor om ersättningar
            till ledande befattningshavare (bolagsstyrningsaspekter).
          </p>
          <p xml:id="i-P3rTM5YAF9iMyzYXYwVjGZ">
            Vänsterpartiet anser att det är bra att regeringen inför ett
            nytt mål för placeringsverksamheten om föredömlighet och ansvarsfulla
            investeringar. Men vi ifrågasätter om det kommer att göra så stor
            skillnad. För samtidigt som det nya målet införs slår regeringen
            fast att ESG-frågor ska främjas utan att göra avkall på det övergripande
            målet för placeringsverksamheten. Man skriver också: ”Att beakta
            dessa aspekter är en självklar del av en modern förvaltningsstrategi
            i syfte att motverka risker och öka avkastningen i de fall det
            finns ett samband mellan avkastning och beaktande av ESG-frågor.”
            Formuleringen kan tolkas som att det bara är intressant att beakta
            ESG-frågor i de fall beaktandet av dessa kan förväntas ha en positiv
            effekt på avkastningen. Vänsterpartiet anser att det bör ställas
            betydligt tuffare krav på AP-fonderna avseende miljö och etik.
            Vi anser att AP-fondernas placeringar ska vägledas av följande
            riktlinjer avseende miljö och etik.
          </p>
          <list xml:id="i-BtFTHR9vPKB7tEaVQfphs7" style="ul">
            <item xml:id="i-XsVh3zCCi8nsSfDL4kC3by">
              Miljömässiga och etiska hänsyn ska likställas med målet om hög
              avkastning.
            </item>
            <item xml:id="i-XrxUAbTsK3wk9PbZGYZ4YG">
              AP-fonderna ska inte göra några nyinvesteringar i kol, olja eller
              fossilgas.
            </item>
            <item xml:id="i-SYnK1VyKh4yB421QTCFhQP">
              AP-fonderna ska avveckla befintliga investeringar i fossilindustrin
              inom fem år.
            </item>
            <item xml:id="i-JpvzymkCaAaGmqtNXnAkoM">
              Samtliga AP-fonder ska ha kvantitativa mål för investeringar
              i förnybar energi.
            </item>
            <item xml:id="i-15iUeASUAcNGhs6rQHkYid">
              Samtliga AP-fonder ska redovisa beräknade utsläpp av växthusgaser
              för sina investeringar.
            </item>
            <item xml:id="i-9gLLiRyMrPpnP8aspqvAvw">
              AP-fonder ska inte investera i bolag som använder skatteparadis
              för att undgå beskattning.
            </item>
          </list>
          <p xml:id="i-BkSMkAP7V8ndUji7jeYs2k">
            Vad som ovan anförs om nya riktlinjer för AP-fonderna avseende
            miljö och etik bör riksdagen ställa sig bakom och tillkännage
            för regeringen.
          </p>
          <head xml:id="i-VpikTJ5iw8DCDNwDnTPjQW" type="h1">
            Inför ett bonusförbud
          </head>
          <p xml:id="i-Cad9gAhMa39CmP8uqvzgek">
            Rörliga ersättningssystem i finanssektorn var en bidragande orsak
            till finanskrisen 2007–2009. Såväl de ledande skikten som tjänstemännen
            på lägre nivåer hade, och har alltjämt, stora delar av sina löner
            kopplade till omsättningen (kreditvolymerna) och till kortsiktiga
            resultatmål, vilket uppmuntrat riskabel kreditgivning och placeringar
            i riskfyllda värdepapper.
          </p>
          <p xml:id="i-UZyWEhfe6s3ncgi35nmijT">
            Förutom vd och övrig fondledning har de flesta anställda i AP-fonderna
            rörliga ersättningar utöver sina fasta löner. Dessa ersättningssystem
            riskerar att leda till spekulation och mer riskfyllda placeringar.
            Ett förbud mot rörliga ersättningar i AP-fonderna bör införas.
            Detta bör riksdagen ställa sig bakom och tillkännage för regeringen.
          </p>
          <head xml:id="i-8tMRPpN8eWMZAazt5rgCJq" type="h1">
            Tillsätt ett oberoende utvärderingsorgan
          </head>
          <p xml:id="i-XN44ccTn96PjsmeFNWKwdi">
            Ansvaret för att granska AP-fondernas placeringar ligger på Etiska
            rådet. Det finansieras av AP-fonderna själva och har en inhyrd
            konsult som den stora kostnaden för verksamheten. Trots omfattande
            placeringar, många gånger i strid med internationella konventioner
            Sverige skrivit under, är rådets verksamhet högst begränsad i
            jämförelse med kostnaderna för AP-fondernas placeringsverksamhet.
          </p>
          <p xml:id="i-8gVczGy1exoVeFQwiUtGdr">
            Vi ser ytterligare två problem med rådets verksamhet. Dels är
            det problematiskt att AP-fonderna själva styr det råd som ska
            granska deras investeringar, dels är det olyckligt att granskningarna
            görs i efterhand, och inte innan fonderna väljer att investera
            i ett visst bolag.
          </p>
          <p xml:id="i-5nmjytUg3Vkx6HU8bMFruA">
            Ett oberoende råd bör tillsättas i syfte att årligen följa upp
            AP-fondernas placeringar och kontinuerligt utvärdera verksamheten.
            Detta bör riksdagen ställa sig bakom och tillkännage för regeringen.
            Rådets uppföljning och utvärderingar bör inriktas på huruvida
            de företag AP-fonderna investerar i lever upp till etiska riktlinjer
            om mänskliga rättigheter och vilka miljömässiga hänsyn de tar.
            Såväl uppföljningarna som utvärderingarna bör presenteras för
            riksdagen och vara föremål för debatt.
          </p>
        </div>
        <div xml:id="i-HyRJgGT8TBgnLUeeF9AHjG" type="motSignatures">
          <list xml:id="i-B2ZXDphFwsX1jt4wPYZ1Rz">
            <item xml:id="i-SDf2m9a2CfFuXzxwBZRNLE" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-3wa8dXPfErWMKxyKLtLcvW" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-RLZTCwXnERLmAwCEEMX8Te" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-4BXUyby85yhMWUNQZuWJjv" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-NFyzxWYhsGiYdYQnXDM2vz" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-TBDWQsSfRBFP8jSqHyzpCP" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-Vf95TMwDUYCNciBKf5q28p" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-TxS6AZa25LjQQfC6ABtif1" who="i-L3t2URPAv9iLWgdCvbz7Uv">
              Ilona Szatmari Waldau (V)
            </item>
            <item xml:id="i-CGMWFx1XiznhPrYbQ3NuFm" who="i-Yam9ii4K4HfneDbj5TzDJY">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
