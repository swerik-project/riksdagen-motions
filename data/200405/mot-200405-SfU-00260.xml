<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SfU-00260">
  <teiHeader>
    <fileDesc>
      <titleStmt>
        <title>Samhällskontrakt mot etnisk diskriminering</title>
        <author corresp="i-APELvxGf3JYiSTi4k8E9SN">av Mona Jönsson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samhällskontrakt mot etnisk diskriminering</title>
          <idno type="rdwebb">GS02Sf260</idno>
          <rs type="number">Sf260</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GS02Sf260/text</ref>
          <ref type="dokument_url_html">http://data.riksdagen.se/dokument/GS02Sf260</ref>
          <ref type="dokumentstatus_url_xml">http://data.riksdagen.se/dokumentstatus/GS02Sf260</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-APELvxGf3JYiSTi4k8E9SN</idno>
            <name>Mona Jönsson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-C44sMEE9ocAndjedeN9fLp</idno>
            <name>Yvonne Ruwaida</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Tc4ehtveMuJx7aC86j2Y4A" type="signed"/>
        <correspContext corresp="i-Tc4ehtveMuJx7aC86j2Y4A">
          <note type="signatory" corresp="i-APELvxGf3JYiSTi4k8E9SN"/>
          <note type="signatory" corresp="i-C44sMEE9ocAndjedeN9fLp"/>
          <note type="signatory" corresp="i-9CH1KbWwyrj8DRqAQB3Fza"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-Q6T8pKy9pERdSQEuTcARyR"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction type="referral" xml:id="i-7SQTMezizb8X1ys2pAkTNc">
          <date when="2004-10-14"/>
        </correspAction>
        <correspAction type="dismissal" xml:id="i-GeqfYrhwLkXwsQo8oupoXi">
          <date when="2004-10-14"/>
        </correspAction>
        <correspAction type="submission" xml:id="i-Wgx6rS6Pf1kEvR6dhH3zjj">
          <date when="2004-10-05"/>
        </correspAction>
        <correspAction type="assigned" xml:id="i-7iUVi6WvmJEKAG9qcfRNzf"/>
        <correspContext corresp="i-7iUVi6WvmJEKAG9qcfRNzf">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Sf_260/mot_200405_Sf_260-0001.pdf"/>
      <div type="motHeader" xml:id="i-VU2yxSdwWfV3owRL6E8gAo">
        <div type="motTitle" xml:id="i-Wkyp7hrNcJaqVoWu2fLGmx"/>
        <div type="motSubmissionInfo" xml:id="i-RofasRnSRKwemSdGy2MCVE"/>
      </div>
      <div type="motBody" xml:id="i-6Ut5xTwQ4tddrRFChRmywX">
        <div xml:id="i-S9tZVqc3BUMjuXywQhhTTH">
          <p xml:id="i-Pb6nAWqSFTd5V8dbtxFcL7">
            2004/05 mnr: Sf260 pnr: mp830
          </p>
          <p xml:id="i-Gc1ZkVWbttLKUVB83uNpVd">
            Motion till riksdagen 2004/05:Sf260
          </p>
          <p xml:id="i-Dqxqni8rCu5bHqSrh5oWdz">
            av Mona Jönsson m.fl. (mp)
          </p>
          <p xml:id="i-2LeCokRMPejAuairePtJHx">
            Sambhällskontrakt mot etnisk diskriminering
          </p>
          <p xml:id="i-QqMVDmrKnaYw5BvqdcAZew">
            Förslag till riksdagsbeslut
          </p>
          <p xml:id="i-9ftCokdNTCk2PRxswHQg3i">
            1. Riksdagen tillkännager för regeringen som sin mening vad i
            motionen anförs om att det behövs ett samhällskontrakt mellan
            stat, landsting och kommuner för att motverka den etniska diskrimineringen.
            2. Riksdagen tillkännager för regeringen som sin mening att de
            förslag som framförs i motionen skall ligga till grund för ett
            samhällskontrakt mot etnisk diskriminering.
          </p>
          <p xml:id="i-LY4NRx41x885irKXbTFiTS">
            Motivering
          </p>
          <p xml:id="i-4Af6uxo1TUb7FAzAiGkdFn">
            Den etniska diskrimineringen utestänger stora delar av Sveriges
            befolkning, med utländsk bakgrund, från ett deltagande i samhället
            på jämlik basis. Förutsättningarna för att arbeta mot diskriminering
            och rasism ser olika ut på olika håll i landet, liksom det idag
            förda arbetet mot diskriminering. Det är ett ansvar för staten
            att ta initiativ för att främja de mänskliga rättigheterna i hela
            landet. Sverige är dessutom bundet av ett flertal internationella
            konventioner som förpliktigar staten till ett aktivt arbete mot
            diskriminering. Lagarna mot diskriminering måste få ett praktiskt
            genomslag i samhället. Staten, kommuner och landsting har alla
            ett ansvar att motverka diskriminering och rasism. Miljöpartiet
            de gröna menar att det behövs ett samhällskontrakt mellan de olika
            nivåerna i samhället för att brett och strategiskt samverka mot
            den strukturella diskrimineringen och rasismen som finns i vårt
            samhälle.
          </p>
          <p xml:id="i-4KDqDKU8DJeszhXSdLiedp">
            Etnisk diskriminering
          </p>
          <p xml:id="i-VxuC3wKwFShHgmdXQUxbRc">
            Med etnisk diskriminering menar vi den negativa särbehandling
            på grund av nationalitet, etnisk tillhörighet, kulturell tillhörighet,
            hudfärg och religion som
          </p>
          <pb facs="riksdagen-motions-pdf/data/200405/mot_200405_Sf_260/mot_200405_Sf_260-0002.pdf"/>
          <p xml:id="i-8R64VFmjn4iPRFgv1HpKU2">
            2004/05:Sf260
          </p>
          <p xml:id="i-KsZpP6YdRdzCTjuVBFZz1G">
            medför att vissa individer eller grupper systematiskt placeras
            i en underordnad position vad gäller materiella villkor, trygghet,
            delaktighet, inflytande och makt. Vi menar att rasism och diskriminering
            inte kan reduceras till enskilda individers attityder, utan är
            något som finns i samhällsstrukturen. Föreställningarna vilar
            på inbyggda uppfattningar om hur samhället ska se ut och hur vi
            ska förhålla oss till andra människor i vardagen. Forskning på
            såväl arbetsmarknaden, som andra samhällsområden, visar att de
            skillnader som finns mellan den svenskfödda befolkningen och den
            utlandsfödda befolkningen inte kan förklaras utifrån vare sig
            kompetens, utbildning eller andra observerbara mått. Detta gäller
            också barn till utlandsfödda. Forskning visar också att utländska
            efternamn, mörk hudfärg, klädval och brytning medför att många
            människor dagligen utsätts för kränkande särbehandling. Vi anser
            att diskrimineringen utgör en grundläggande mekanism i en maktstruktur
            som skapar underordning genom att systematiskt markera och vidmakthålla
            olikheter mellan människor. Utifrån detta vill vi föra en kraftfull
            politik för att motverka diskriminering.
          </p>
          <p xml:id="i-LBronXGhXVnPsef4xDWM97">
            Från integration till motverkande av diskriminering
          </p>
          <p xml:id="i-MVvkjy7151d926D1hBXAMs">
            Integrationspolitiken har fokuserat på hur invandrade och deras
            barn bäst ska komma in i ”det svenska samhället”. Detta perspektiv
            har betraktat personer med utländsk bakgrund som ett problem som
            måste hanteras för att framgångsrik integration ska kunna åstadkommas.
            Resultatet har blivit att rikta olika åtgärder och satsningar
            gentemot dessa personer. Vi menar att det istället är viktigt
            att ifrågasätta och föreslå förändringar i den etablerade och
            diskriminerande strukturen som ger rasbaserade privilegier åt
            vissa samhällsgrupper. Vi menar att de växande sociala och ekonomiska
            klyftorna delvis är ett resultat av den etniska diskrimineringen.
            Det är därför nu nödvändigt att gå från integrationspolitik till
            en politik som föreslår institutionell och strukturell förändring
            för att motverka diskrimineringen.
          </p>
          <p xml:id="i-XPSubeybnEtGv6DvmYY2Dr">
            En bredare ansats mot diskriminering
          </p>
          <p xml:id="i-JiaBegyK1BXLp7MydpuryU">
            Regeringen har tillsammans med Kommun- och Landstingsförbunden,
            Svenskt Näringsliv och de stora facken lagt fram en strategi för
            att bättre integrera medborgare med utländsk bakgrund på arbetsmarknaden.
            Vi välkomnar denna ansträngning, men anser att den är otillräcklig
            både till sin omfattning och därför att den inte har motverkande
            av diskriminering och rasism som huvudsakligt fokus. Det är viktigt
            att förändra politikens inriktning, från specialinsatser för invandrargrupper
            (till exempel ”prova-på- platser”) för att skapa ett större deltagande
            för utlandsfödda på
          </p>
          <pb facs="riksdagen-motions-pdf/data/200405/mot_200405_Sf_260/mot_200405_Sf_260-0003.pdf"/>
          <p xml:id="i-GvLKDjnLADSizG4ry4y6aq">
            arbetsmarknaden, till att motverka de mekanismer som utestänger
            människor från att få arbete på den reguljära arbetsmarknaden.
            Miljöpartiet anser att kampen mot rasism och diskriminering måste
            föras med större kraft såväl när det gäller arbetsmarknaden som
            andra samhällsområden.
          </p>
          <p xml:id="i-6hrzvkZZGgUbtA6L4xZRvA">
            Diskrimineringens uttryck
          </p>
          <p xml:id="i-2stM4enEZQFVdDXPu7r17P">
            Den etniska diskrimineringen i Sverige tar sig många uttryck.
            Ett flertal forskningsrapporter, av bland annat professor Anders
            Lange, visar på etnisk diskriminering i Sverige vad gäller:
          </p>
          <p xml:id="i-E3w6q44wccLBTQmphksUUS">
            - — negligerad arbetsansökan - — förbigången på arbetet - trakasserier
            i arbetet - illa behandling på arbetsförmedling - nekad bostad
            - hot, trakasserier på gatan - utsatt för våld/brott - ej blivit
            insläppt på restaurang - — ej fått lån/kredit - illa behandling
            eller ej insläppt i affär - illa behandling på försäkringskassan
            - illa behandling av polis - illa behandling inom sjukvården -
            illa behandling av socialtjänsten
          </p>
          <p xml:id="i-Gq63bLjqzC7237kW7Y3rkb">
            Den etniska diskrimineringen gör sig gällande inom de flesta
            samhällsområden. Därför är det också nödvändigt att systematiskt
            och på flera nivåer förändra de strukturer som skapar och upprätthåller
            orättvisorna.
          </p>
          <p xml:id="i-VPF3vMMBXnNkKUrGjwKdXc">
            Ett samhällskontrakt mot diskriminering mellan stat, landsting
            och kommuner
          </p>
          <p xml:id="i-JakTunitniZCnbby3MUWbU">
            Vi föreslår därför att staten tar fram en strategi för samverkan
            mot diskriminering mellan staten, landstingen och kommunerna.
            Detta bör resultera i ett samhällskontrakt för att främja de mänskliga
            rättigheterna i hela Sverige. ”Samhällskontraktet rättigheterna”
            bör innehålla ett förebyggande arbete, mekanismer för uppföljning
            och rapportering samt en strategi för ökad medvetenhet hos statliga,
            regionala och kommunala aktörer. Vi har följande förslag till
            insatser i ett sådant samhällskontrakt:
          </p>
          <p xml:id="i-7q8Wj5WWCEcN4irLvXV4Zq">
            1. Rekrytering ska inte vara instrument för diskriminering
          </p>
          <p xml:id="i-16YWkqUhG8ZYhNY3mFYu1G">
            Forskning visar att etnisk diskriminering idag är vanlig både
            vid anskaffning av personal och vid nedskärningar. Vidare förekommer
            diskriminering när det
          </p>
          <p xml:id="i-Tamojnd1VxS5EjWT2NQA5C">
            2004/05:Sf260
          </p>
          <pb facs="riksdagen-motions-pdf/data/200405/mot_200405_Sf_260/mot_200405_Sf_260-0004.pdf"/>
          <p xml:id="i-DiRA9byobD1q3MbDnfikNj">
            2004/05:Sf260
          </p>
          <p xml:id="i-ApFhX6HnSpGrefWt8rS3hY">
            gäller arbetsplatsens förmåga att utnyttja och använda den kompetens
            som finns hos befintlig personal, arbetsplatsers förmåga att underhålla
            och utveckla befintlig kompetens samt arbetsplatsens förmåga att
            sprida kompetens. Många gånger är denna diskriminering indirekt,
            det vill säga där krav eller tillvägagångssätt framstår som neutrala
            men i praktiken ger sämre möjligheter för invandrade. Detta gäller
            särskilt när rekryteringen sker via olika nätverk och lösare definierade
            passnings- och kvalifikationskrav. Vi anser att staten, landsting
            och kommuner bör komma överens om att använda den handledning
            som, för att uppnå en rekrytering utan etnisk diskriminering,
            DO tog fram (1999). Detta är viktigt så att alla anställningsrutiner
            och de krav som ställs vid anställning kvalitetssäkras och är
            relevanta till aktuella arbeten samt inte utesluter kvalificerad
            arbetskraft som inhämtat kompetens i utlandet. Alla som arbetar
            med personalrekrytering i statens, landstingets och kommunernas
            tjänst skall dessutom genomgå en utbildning angående lagarna mot
            diskriminering och diskriminering som ett samhällsfenomen.
          </p>
          <p xml:id="i-WktCMRMzmTwcppdpyBHQVV">
            2. Diskrimineringskontroller
          </p>
          <p xml:id="i-YHiN4crZmGx9NH2QJ2axDB">
            Arbetet med att ta fram en metod för att genomföra diskrimineringskontroller
            genom praktikprövningsmetoden har inletts. Det innebär bland annat
            att det ska bli möjligt att skicka fiktiva ansökningshandlingar
            för arbete med likvärdiga meriter där det som skiljer är etnisk
            grupptillhörighet. Vi anser att DO ska ha befogenheter att genomföra
            diskrimineringskontroller med praktikprövningsmetoden gentemot
            samtliga statliga myndigheter. Detta för att kvalitetssäkra myndigheternas
            arbete mot diskriminering och mångfaldsplanernas effekter. Vi
            vill att kommuner och landsting prövar jligheten att genomföra
            diskrimineringskontroller, som utförs av en extern aktör (t ex
            de lokala anti-diskrimineringsbyråerna eller konsulter) för att
            mäta i vilken utsträckning de vidtagna åtgärderna mot diskriminering
            är effektiva.
          </p>
          <p xml:id="i-59ZN9WYpWQ1DxpGmANQ94s">
            3. Anti-diskrimineringsklausuler
          </p>
          <p xml:id="i-8WL42UjBPHCsuP9VJvFAdn">
            Genom att införa en klausul mot diskriminering i sina upphandlingskontrakt
            kan staten, landsting och kommuner säkerställa att våra skattepengar
            inte används för att gynna företag som diskriminerar. Den offentliga
            upphandlingen omsätter mer än 400 miljarder kronor årligen och
            många privata företag är beroende av kontrakt med det offentliga.
            Om en anti- diskrimineringsklausul införs i den offentliga upphandlingen
            på alla nivåer finns det möjligheter att attityden gentemot etnisk
            diskriminering förändras i näringslivet, då företagen riskerar
            att förlora ekonomiskt på att diskriminera. Vi vill att alla upphandlande
            statliga myndigheter utbildar ansvariga för den offentliga upphandlingen
            om hur anti-diskrimineringsklausuler används med början den 1
            januari 2005. Regeringen bör redan nu skriva in i samtliga myndigheters
            förordningar att anti-diskrimineringsklausuler kommer att krävas
            vid all offentlig upphandling av varor och tjänster från och med
            den 1 juli 2005. Samtidigt som staten ställer detta krav på myndigheterna
            bör landstingen och kommunerna samtidigt åta sig att införa en
            anti-
          </p>
          <pb facs="riksdagen-motions-pdf/data/200405/mot_200405_Sf_260/mot_200405_Sf_260-0005.pdf"/>
          <p xml:id="i-C2uKqdK8j5r4qitHT4PBwJ">
            diskrimineringsklausul i sina upphandlingskontrakt och utbilda
            personal på sina upphandlande enheter inom samma tidsperiod.
          </p>
          <p xml:id="i-9GD5cXuyha1uwUDnWUe8Fb">
            4. Avkodifiering av ansökningshandlingar inom offentlig sektor
          </p>
          <p xml:id="i-3k9uMdScM2S3KdUyjnHE2t">
            En utredning inom Regeringskansliet arbetar för närvarande med
            att ta fram en modell för avkodifiering av arbetsansökan. Det
            innebär att arbetsgivaren när den går igenom ansökningshandlingar
            inte ska kunna se namnen på de sökande, utan endast meriterna,
            när den kallar till arbetsintervju. Detta väntas medföra att människor
            med utländsk bakgrund, som idag sorteras bort innan de kallas
            till arbetsintervju, får större möjligheter till arbete. Avkodifiering
            kommer att införas när det gäller arbetsansökan till de statliga
            myndigheterna. Vi vill att landsting och kommuner ska åta sig
            att genomföra avkodifiering som ett led i det lokala arbetet mot
            diskriminering.
          </p>
          <p xml:id="i-Xf5KvkNxUpCeYhRQjgcQze">
            5. Regionala ombudsmän för att motverka alla former av diskriminering
          </p>
          <p xml:id="i-RBrkpTHp7soz7Kdmdce7om">
            För att tilltron till de kommunala och regionala institutionerna
            ska stärkas, behövs ombudsmän som kan ta emot klagomål om diskriminering
            från allmänheten. Det finns idag på flera håll i landet äldreombudsmän
            dit de äldre kan vända sig för att påtala missförhållanden inom
            äldreomsorgen. Vi menar att det är nödvändigt att det finns regionala
            ombudsmän som kan agera i fall av etnisk diskriminering, könsdiskriminering,
            diskriminering på grund av funktionshinder eller sexuell läggning.
            Ombudsmännen skall samverka med de lokala anti-diskrimineringsbyråerna,
            föra relevant statistik, förhandla om förlikningar mellan lokala
            arbetsgivare och dem som blivit utsatta för diskriminering samt
            kunna föra vidare fall till de nationella ombudsmännen. De regionala
            ombudsmännens statistik sammanställs i en årlig rapport för samtliga
            kommuner och regioner och ligger till grund för handlingsplaner
            mot diskriminering.
          </p>
          <p xml:id="i-DaciuaAQgh7Veeygh5orv6">
            6. Mätbara mål mot diskriminering
          </p>
          <p xml:id="i-5NWhMCwYpesYkXpe47ZShB">
            För att effektivt arbeta mot diskriminering på nationell, regional
            och lokal nivå är det nödvändigt att sätta upp mätbara mål i form
            av indikatorer. Med detta till grund kan man följa och utvärdera
            insatserna mot diskriminering. Det kan handla om målsättningar
            om att minska antalet medborgare som upplever att de har blivit
            utsatta för diskriminering i kontakt med sjukvården, socialtjänsten,
            polisen, vid restauranger och pubar, i samband med bostadsförmedling,
            på arbetsplatsen eller som utsatts för rasistiska hatbrott. Vi
            anser att staten, landsting och kommuner kan enas om gemensamma
            mål och indikatorer för att följa arbetet mot diskriminering.
            Årligt sammanställda rapporter om arbetet mot alla former av diskriminering
            kan därefter debatteras i riksdagen, region- och lanstingsfullmäktige
            samt kommunfullmäktige.
          </p>
          <p xml:id="i-44AHMM278DogEF3TLuKJ47">
            2004/05:Sf260
          </p>
          <pb facs="riksdagen-motions-pdf/data/200405/mot_200405_Sf_260/mot_200405_Sf_260-0006.pdf"/>
          <p xml:id="i-MCQCDDWww5g3FoCgafFF19">
            2004/05:Sf260
          </p>
          <p xml:id="i-AWADyEVzbkPQeZzqZU7M18">
            7. Förebyggande arbete mot diskriminering
          </p>
          <p xml:id="i-4LtkbXmmVAog6Skes6Wo3n">
            Det är av stor vikt att arbeta med att förändra attityderna mot
            diskriminering hos privata arbetsgivare. Undersökningar som DO
            gjort visar att få arbetsgivare är medvetna om lagarna mot diskriminering
            och än mindre har en plan för att arbeta förebyggande mot diskriminering.
            De lokala anti-diskri- mineringsbyråerna och den regionala ombudsmannen
            mot diskriminering bör, inom ramen för ett samhällskontrakt mot
            diskriminering, arbeta förebyggande mot etnisk diskriminering
            gentemot lokala arbetsgivare. Det innebär att informera arbetsplatser,
            fack och arbetsgivare om vilka regler och lagar som gäller liksom
            att ge råd till kommunen om frågor som rör diskriminering.
          </p>
          <p xml:id="i-JhZVNkG9A7VKgXyEUSFYx">
            8. Etisk uppförandekod för bostadsbolagen
          </p>
          <p xml:id="i-DNsWfbew6f7kye4xFpTksV">
            Det är nödvändigt att bryta segregeringen på bostadsmarknaden.
            Som ett led i ett samhällskontrakt mot etnisk diskriminering bör
            kommunerna gemensamt ta initiativ till en etisk uppförandekod
            mot diskriminering som ska gälla för de kommunala bostadsbolagen
            och privata bolag som vill ansluta sig.
          </p>
          <p xml:id="i-5rzDYmDXEYuKxtX28Jt2at">
            9. Utskänkningstillstånd
          </p>
          <p xml:id="i-QpCYixjMki7oCBQNTRJEJB">
            Många forskningsrapporter och medborgare vittnar om diskriminering
            i samband med tillträde till pubar och restauranger. Som ett led
            i ett samhällskontrakt mot diskriminering bör alla kommuner införa
            en klausul mot diskriminering i alla sina utskänkningstillstånd
            till restauranger och pubar. De pubar och restauranger som diskriminerar
            ska kunna bli av med sitt utskänkningstillstånd.
          </p>
          <p xml:id="i-6a9W1ZHeGTsMLqt9dh6QDH" type="date">
            Stockholm den 30 september 2004
          </p>
          <p xml:id="i-Km5ozfjmqWJ398hQ2xFWsY">
            Mona Jönsson (mp)
          </p>
          <p xml:id="i-F4H2tZuNJd8zJha3Xh3KhR">
            Yvonne Ruwaida (mp) Gustav Fridolin (mp) Mikaela Valtersson (mp)
            Lotta Hedström (mp) Jan Lindholm (mp) Ulf Holm (mp)
          </p>
        </div>
      </div>
    </body>
  </text>
</TEI>
