<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1875/mot_1875__ak__82/mot_1875__ak__82-001.pdf"/>
      <fw xml:id="i-6Nq44e18jca31bQMNjypuh">
        4 Motioner i Andra Kammaren, N:o 82.
      </fw>
      <div type="motHeader" xml:id="i-LpqVPk8mZ6dUbXa4a7Qugg">
        <div type="motTitle" xml:id="i-WWua3JXcd83Ut4d347GTtx"/>
        <div type="motSubmissionInfo" xml:id="i-QYUfrZR9M3funBgMfLht9f"/>
      </div>
      <div type="motBody" xml:id="i-Q7EYvhWoscSNzdvcuNk4So">
        <div xml:id="i-AECH5sbM7apzLAm19VCK1E">
          <p xml:id="i-H6aAVtgKmxKBrAKSRnrHE2">
            N:o 82.
          </p>
          <p xml:id="i-SAB9xoTUVK84kJSppL2CZm">
            Af Herr CO. J. Rossander: Angdende löneförhöjning ät de sex intendenterna
            vid Riksmuseum, föreståndaren för den me- teorologiska anstalten,
            amanuensen vid samma anstalt samt riksmuser konservator.
          </p>
          <p xml:id="i-RRvYqNDKMmFvvoYVrQT6tB">
            Om någon tvekan uppstått och med skäl förefinnes angående lämp-
            ligheten att höja lönevilkoren för embets- och tjenstemän, hvilka
            äro fä- stade vid sådana publika verk, om hvilka blifvit ifrågasatt,
            att de borde reorganiseras, att embetsmännens antal kunde förminskas,
            de qvarblifnas arbete förökas och dylikt så synas dylika betänkligheter
            likväl ej kunna eller böra förhindra reglerandet af inkomsterna
            för sådana statens löntagare, om hvilka det ej kan ifrågakomma
            att arten af deras åliggande skall för- ändras, då de tillika
            måste anses otillräckligt ersatta för de tjenster, som de göra
            samhället. Sådana tjenstebefattningar finnas utan tvifvel flera-
            handa, särdeles vissa lärares och vetenskapsmäns, men min vördsamma
            framställning afser nu endast en klass af dem, nemligen intendenterna
            vid riksmuseum. Med fullt skäl kan sägas, att dessas aflöning
            var all- deles för liten, redan innan tal var om de nya, dyra
            tiderna, och att den, obe- roende af dessa, hade bort ökas. De
            fordringar, som ställas på dessa intendenter, äro mycket stora.
            Vetenskapsakademien, som utfärdar kal- lelse till dessa befattningar,
            utväljer bland landets och möjligen utlandets vetenskapsmän personer,
            som efter långa och mödosamma, alltid bröd- lösa, studier sjelfständigt
            arbetat inom sin specialitet och gjort sig kände såsom framstående
            forskare. Det arbete, som desamme derefter åligger, är ytterligt
            mödosamt och tager ock deras tid i anspråk. Ordnandet af de oupphörligt
            tillväxande samlingarne, det vetenskapliga bestämmandet af det
            i massor tillströmmande materialet är ett arbete af både kropps-
            ligt och andligt starkt fordrande art, men det är icke det enda.
            Yngre vetenskapsmän begära ej utan fog af musei intendenter handledning
            och
          </p>
          <pb facs="riksdagen-motions-pdf/data/1875/mot_1875__ak__82/mot_1875__ak__82-002.pdf"/>
          <fw xml:id="i-VNGpfnr5GAR8jXA6VRtWQ9">
            Motioner i Andra Kammaren, N:o 82. 3
          </fw>
          <p xml:id="i-6T3bRpfVb81kAihY9yFWQF">
            understöd vid sina specialstudier, den bildade verlden åter bevis
            på deras fortfarande intresse för vetenskapen och deltagande i
            det stora kultur- arbetet genom utgifvande af skrifter, hvilka
            skrifter med afseende på det ekonomiska resultatet alltid äro
            af den art, att författarne måste vara fullt belåtna, om deras
            derpå nedlagda möda ej dessutom kostar dem kän- bara pekuniära
            uppoffringar. Att alla dessa anspråk också verkligen uppfyllas,
            derom vittna vårt rika och välordnade riksmuseum, den höga ståndpunkt,
            hvarpå naturve- tenskapernas studium befinner sig i vårt land,
            och hvartill dessa intendenter i väsendtlig mån bidragit, och
            det rykte desse nu och tillförene förskaffat sig vida utom vårt
            lands gränser, de utmärkelser som kommit dem till del från de
            största vetenskapliga auktoriteter. En omständighet måste derjemte
            härvid tagas i betraktande. Dessa tjenstemän ha ingen den minsta
            utsigt till befordran, hvilken dock häg- rar för mängden af andra
            embetsmän; hvad de vid yngre år blifva, det förblifva de lifvet
            igenom, den lön de få som unga, och hvilken visst ej är stor,
            förblir i det allra närmaste densamma för de gamla, kanske med
            talrik familj. Det behöfver ej påpekas, att deras verksamhet fäster
            dem vid den dyra hufvudstaden. Den beredvillighet Riksdagen alltid
            visat att tillgodose landets ve- tenskapliga institutioner, att
            understödja de män, som bereda ära åt vårt fädernesland, låter
            mig hoppas, att en framställning angående förbättring i dessa
            vetenskapsmäns tryckande ställning ej må lemnas utan afseende.
            Då deras ställning närmast motsvarar professorernas vid rikets
            uni- versitet och Carolinska institutet, torde vara lämpligast,
            att deras löne- förmåner ock med desses blifva likställda. Professorerna
            vid de nämnda läroverken hafva visserligen både föreläsnings-
            och examineringsskyldig- het, hvilken starkt tager deras tid i
            anspråk, men intendenternas arbete är lika vidlyftigt, lika mödosamt
            och i alla fall lika vetenskapligt. Med intendenternas befattning
            är fullt jemförlig föreståndarens för den meteorologiska anstalten.
            Äfven denna plats kräfver en veten- skapsman af framstående rang,
            äfven hans arbete är i mekaniskt hän- seende högst mödosamt och
            måste fullgöras hela året igenom, hvarenda dag, hvardag och söndag;
            i vetenskapligt afseende är det ingalunda min- dre vigtigt än
            något annat. Resultaten af hans verksamhet är till och med lättare
            att öfverskåda, de sträcka sig till vida kretsar utanför den rent
            vetenskapliga, med hvarje dag växa de i betydenhet; man kan redan
            hop- pas, att denna nya vetenskap skall på ett välsignelserikt
            sätt komma att utöfva inflytande på många rent praktiska förhållanden.
            Med detsamma ökas också meteorologens arbete. Akademien har äfven
            sjelf uttalat den
          </p>
          <pb facs="riksdagen-motions-pdf/data/1875/mot_1875__ak__82/mot_1875__ak__82-003.pdf"/>
          <fw xml:id="i-RM3hVuaSHpjM9XMwPZZngH">
            6 Motioner i Andra Kammaren, N:o 82.
          </fw>
          <p xml:id="i-HGEwpajEXk539aQJe6Q5Hx">
            åsigt, att denna »föreståndarebefattning» är fullt jemnförlig
            med intenden- ternas, hvilka han sjelf förklarat likbetydande
            med universitets-profes- sorernas. Föreståndaren för den meteorologiska
            anstalten kan ej undvara och har också allt ifrån början haft
            ett vetenskapligt bildadt biträde. Denne måste oupphörligen förrätta
            samma slags arbete, som föreståndaren, ej sällan träda i hans
            ställe, t. ex. då han befinner sig på inspektionsresor, hvilka
            tillhöra tjensten, och är denne »amanuens» derför fullkomligt
            jem- förlig med en universitets-adjunkt. På riksmusei stat är
            äfven upptagen en »konservator» om åtvju- tande 2,500 kronors
            lön, men för hvilken Kongl. Maj:t äskat dyrtidstillävg med 500
            kronor. Då under alla förhållanden 3,000 kronors lön ej kan anses
            mer än nätt och jemnt tillräcklig för denne tjensteman, torde
            detta anslag till denna summa böra på ordinarie stat uppföras.
            Jag tillåter mig således att vördsammast föreslå, att Riksdagen
            må till förhöjande af lönerna för de sex in- tendenterna vid riksmuseum
            samt för föreståndaren för den meteorologiska anstalten bevilja
            så stort anslag, att deras löner må blifva lika med dem, som Riksdagen
            kommer att bestämma för professorerna vid universite- ten; att
            amanuensen vid den meteorologiska anstalten undfår lika lön med
            adjunkterna vid universiteten, samt att riksmusei konservator
            i fast lön erhåller 3,000 kronor. Om remiss till Stats-Utskottet
            anhålles vördsammast.
          </p>
          <p xml:id="i-TfZHo86AwrTr2FhX6aLL3t">
            Carl J. Rossander.
          </p>
        </div>
      </div>
    </body>
  </text>
</TEI>
