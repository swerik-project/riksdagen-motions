<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00285">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__285/mot_1969__ak__285-001.pdf"/>
      <fw xml:id="i-PqGTSJaxbMkgX7CFDdJU7P">
        Nr 285—291 Motion i Andra kammaren, nr 285 år 1969 i
      </fw>
      <div xml:id="i-Hmy4ssM3hADN4g745E9JWy" type="motHeader">
        <div xml:id="i-Qn9emK5xVhVewzh8ppskEP" type="motTitle"/>
        <div xml:id="i-M4UJHsc46TPJ9Hv5UUwqtd" type="motSubmissionInfo"/>
      </div>
      <div xml:id="i-44uhMENRtZ69LE6JsYskFy" type="motBody">
        <div xml:id="i-HZTQTxvUo4hrffqbQyKTY6">
          <p xml:id="i-HjvxYm8HRzVttJJj2nE99W">
            Nr 285
          </p>
          <p xml:id="i-HffHMZPJSXkkzVUGAiEq1r" type="titleString">
            Av herr Andersson i Örebro m. fl., om stöd till den svenskameri-
            kanska pressen i Nordamerika.
          </p>
          <p xml:id="i-MGp2NgQABgo76Tq4fAnRQ2">
            (Lika lydande med motion nr 249 i Första kammaren)
          </p>
          <p xml:id="i-F9azsHNfewSNiDoDJZjAzW">
            Alltsedan den stora svenska invandringen till den nordamerikanska
            kon- tinenten inleddes har det funnits svenska tidningar i Nordamerika.
            Denna s.k. svensk-amerikanska press omfattar såväl svenskspråkiga
            som av svenskar helt eller delvis på engelska utgivna tidningar,
            tidskrifter och andra periodiskt utkommande publikationer i Förenta
            staterna och Kanada. Den svensk-amerikanska pressen såg till en
            början som sin uppgift att verka för de nyanlända immigranterna
            som en förbindelselänk såväl med det gamla hemlandet som svensk-amerikaner
            emellan. Det var av stor be- tydelse för invandrarna att få förhållandena
            i det nya landet och sina plikter i det amerikanska samhället
            belysta på svenska språket, och den svenska pressen bidrog därigenom
            verksamt till att göra goda amerikanska medbor- gare av de svenska
            invandrarna. Tidningarna verkade även framgångsrikt för att bland
            invandrarna bevara svenskt språk och svenska traditioner. Den
            svenska pressen i Nordamerika upplevde sin glansperiod vid 1900-
            talets början. Den svensk-amerikanska befolkningen i Förenta staterna
            och Kanada uppgick då till omkring en och en halv miljon. Av de
            mer än ett- tusen svensk-amerikanska pressalster som utkommit
            under 1800-talet kvar- levde vid innevarande sekels början omkring
            en fjärdedel. Enbart nyhets- pressen hade en samlad upplaga på
            omkring 250 000 exemplar. Förutsättningarna för den svensk-amerikanska
            pressens fortsatta fram- gång rycktes till stor del undan genom
            minskningen i den svenska invand- ringen efter det första världskriget.
            Detta resulterade i talrika sammanslag- ningar av tidningar. I
            dag består den svensk-amerikanska pressen endast av ett tiotal
            tidningar, som alla har en lång verksamhet bakom sig — den äldsta
            kan om tre år fira sitt hundraårsjubileum. Den sammanlagda upp-
            lagan utgör ca 35 000 exemplar, och den totala läsekretsen uppskattas
            till det femdubbla. Till jämförelse kan nämnas, att det finns
            tre miljoner svensk-ättlingar i Nordamerika, varav drygt en miljon,
            som är födda i Sverige eller av svenska föräldrar, torde vara
            svenskspråkiga. Alla de nu existerande svensk-amerikanska tidningarna
            utkommer en gång i veckan och deras upplagor varierar. Ojämförligt
            störst är SVENSK AMERIKANAREN TRIBUNEN, som utges i Chicago, med
            en upplaga av ca
          </p>
          <p xml:id="i-2NokBhrhKbqEZyGBfCLr55">
            1 Bihang till riksdagens protokoll 1969. 4 saml. Nr 285—291
          </p>
          <pb facs="riksdagen-motions-pdf/data/1969/mot_1969__ak__285/mot_1969__ak__285-002.pdf"/>
          <fw xml:id="i-5d4RocYDvoXZsJ6MbTexGB">
            2 Motion i Andra kammaren, nr 285 år 1969
          </fw>
          <p xml:id="i-BaQ7o1EN5QkrcJDojJwcx1">
            20 000 exemplar. De övriga har betydligt mindre upplagor — ofta
            rör det sig endast om ett par tusen exemplar. Nyhetsmaterialet
            hämtas stundom från svensk press. Bland nyhetsförmedlarna i övrigt
            märks American Swe- dish News Exchange, men även andra kanaler
            förekommer, såsom Förenade Landsorts-Tidningar, Tidningarnas Telegrambyrå
            och Sverige-Nytt. Nyhe- ter förmedlas också genom personliga kontakter.
            Redaktionerna är små och består av en till tre personer. Även
            frivilliga medarbetare förekommer. Den tekniska utrustningen är
            i allmänhet föråldrad och försliten. Bristen på svenskspråkiga
            typografer är katastrofal och tidningarna måste i stor ut- sträckning
            hanka sig fram med provisorier. ägaren av SVENSKA POSTEN (Seattle,
            3 000 exemplar) skriver och sätter tidningen själv. Den tidigare
            nämnda SVENSK AMERIKANAREN TRIBUNEN är helt beroende av den 82-årige
            redaktörens förmåga. Tidningarna finansieras huvudsakligen genom
            annonser och prenumera- tionsavgifter. Vissa tidningar torde från
            tid till annan erhålla bidrag från svensk-amerikanska organisationer
            och föreningar samt av enskilda. Över huvud taget torde tidningarnas
            ekonomi vara dålig. Deras största problem synes vara bortfall
            av prenumeranter och dålig nyrekrytering i prenume- rantstocken.
            De har svårt att värva prenumeranter på grund av den svensk- språkiga
            befolkningens stora spridning. Speciellt de mindre tidningarna
            har svårt att få annonsörer. Den försämrade ekonomin äventyrar
            tidningarnas existens, och de fortsätter i många fall att utkomma
            endast tack vare redaktörernas personliga ekonomiska uppoffringar.
            Tidningarna har i stort bibehållit sin utformning och fasthållit
            vid sin målsättning att genom förmedling av svenska och svensk-amerikanska
            ny- heter skapa kontakt mellan svensk-amerikanerna sinsemellan
            och mellan dessa och Sverige. De har i allmänhet hållit fast vid
            det svenska språket. Att några tidningar helt eller delvis övergått
            till engelskan beror på att de varit ekonomiskt tvingade därtill
            för att finna läsare och därigenom kunna fortsätta sin verksamhet.
            Bland de tusentals utlandsspråkiga publikationer som utkommer
            i Nord- amerika med dess av många olika nationaliteter sammansatta
            befolkning har den svensk-amerikanska pressen fortfarande en uppgift
            att fylla. Från rikssvensk sida göres emellertid alltför litet
            för att vidmakthålla den svenska pressen i Nordamerika. American
            Swedish News Exchange, som numera finansieras av svenska staten,
            förmedlar kostnadsfritt nyhetsmaterial till de svensk-amerikanska
            tidningarna. Visst stöd torde också lämnas på privat väg genom
            kontanta bidrag och ohonorerade artiklar. Riksföreningen för svenskhetens
            bevarande i utlandet propagerar i sina publikationer för ökat
            intresse bland hemmasvenskarna att prenumerera på dessa tidningar,
            som i dag har omkring 5 000 prenumeranter i Sverige. Den svensk-amerikanska
            pressens värde som kulturbärare synes i alltför ringa grad ha
            beaktats av de svenska myndigheterna. Så länge det i Nord-
          </p>
          <pb facs="riksdagen-motions-pdf/data/1969/mot_1969__ak__285/mot_1969__ak__285-003.pdf"/>
          <fw xml:id="i-AK7hWcx3owbMXAHa1Dy41P">
            Motioner i Andra kammaren, nr 285—286 år 1969 3
          </fw>
          <p xml:id="i-HJ25AknPmzc6MtCykqbyBg">
            amerika finns svenskättlingar som bevarar det svenska språket
            har denna press en stor uppgift att fylla. Ur såväl svensk som
            svensk-amerikansk syn- punkt är det önskvärt att denna press eller
            i varje fall en väsentlig del av den beredes möjlighet att fortleva,
            förnyas och förbättras med bibehållande av sin svensk-amerikanska
            särart. Det är därför angeläget att svenska sta- ten i görligaste
            mån lämnar den svensk-amerikanska pressen sitt stöd. Direkta ekonomiska
            bidrag från svenska staten torde inte kunna ifråga- komma. Sådana
            bidrag från officiellt svenskt håll torde i Förenta staterna medföra
            tvång för mottagaren att hos justitiedepartementet låta registrera
            sig som ombud för främmande makt. Ett statligt presstöd torde
            dessutom vara något för amerikanska förhållanden, tänkesätt och
            traditioner helt främmande. Ett officiellt svenskt stöd bör därför
            lämnas i andra former. Stödannon- sering — i form av informationsannonser
            — synes vara en åtgärd som i första hand bör övervägas. En utvidgad
            och förbättrad service för förmed- ling av journalistiskt material
            är också önskvärd. Stipendier för svensk- amerikanska journalister
            för studier i Sverige och för svenska journalister för verksamhet
            på svensk-amerikanska tidningsredaktioner skulle också vara av
            stort värde. Möjligheterna att underlätta för de svensk-amerikanska
            tidningarna att få tillgång till svenskspråkiga typografer synes
            också böra undersökas. Även andra sätt att stödja den svensk-amerikanska
            pressen bör prövas. Med åberopande av det anförda får vi hemställa,
            att riksdagen i skrivelse till Kungl. Maj:t måtte anhålla om utredning
            rörande åtgärder till stöd för den svensk- amerikanska pressen
            i Nordamerika.
          </p>
          <p xml:id="i-Kz1LEQtVtTDpWvtChuwxnf" type="date">
            Stockholm den 24 januari 1969
          </p>
          <div xml:id="i-4wiW18HYY56wsvEa9oKwdy" type="signatureBlock">
            <list xml:id="i-2zPN6oUvWc7BkTcUFNin2i">
              <item xml:id="i-CxQf81LgH5PvabejBmhNxU" who="i-4RXtdePQij5UMYC7P4zsCe" type="signature">
                Sven G Andersson (fp)
              </item>
              <item xml:id="i-TgorsjYVw9X3aWqyxzAWmz" who="i-BzYgGpLotxmsWDEnHPnKgu" type="signature">
                Lennart Mattsson (cp)
              </item>
              <item xml:id="i-XNx9hXdufdzmYUJm46kAUQ" who="i-B1QAmZ6hd8iYYbZ4y9ee12" type="signature">
                Alf Wennerfors (m)
              </item>
            </list>
          </div>
          <p xml:id="i-XKgXMD1SfqQD8Lxi6ZSCHD">
            i Örebro
          </p>
          <p xml:id="i-WYE86g7avYcYAtzu74Vmzn">
            Nr 286
          </p>
          <p xml:id="i-5q2ay6xb67B5je9kf1MTWc" type="titleString">
            Av herr förste vice talmannen von Friesen, angående principerna
            för export av krigsmateriel.
          </p>
          <p xml:id="i-Kvbv5cAJ4vi1138gCf3W7r">
            (Lika lydande med motion nr 248 i Första kammaren)
          </p>
          <p xml:id="i-NF9zo7YXLCnDkoJm5x9PhL" type="date">
            Stockholm den 24 januari 1969
          </p>
          <div xml:id="i-FBMKEsdovpekzCTgYVQf94" type="signatureBlock">
            <list xml:id="i-5sCwkmGjZki72oVxbfrPQP">
              <item xml:id="i-7TVoo6qqevVMvBkm7CEnJk" who="i-W7utyZVptwNBqUURdBKkmv" type="signature">
                Bertil von Friesen (fp)
              </item>
            </list>
          </div>
        </div>
      </div>
    </body>
  </text>
</TEI>
