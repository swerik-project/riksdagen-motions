<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-FöU-00254">
  <teiHeader>
    <fileDesc>
      <titleStmt>
        <title>En könsneutral värnplikt</title>
        <author corresp="i-AvtuWmW4WHMDrctQKwDQuR">av Eva Flyborg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En könsneutral värnplikt</title>
          <idno type="rdwebb">GR02Fö254</idno>
          <rs type="number">Fö254</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GR02Fö254/text</ref>
          <ref type="dokument_url_html">http://data.riksdagen.se/dokument/GR02Fö254</ref>
          <ref type="dokumentstatus_url_xml">http://data.riksdagen.se/dokumentstatus/GR02Fö254</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Usi5zaxRgKzBzkn8hfR8fg" type="signed"/>
        <correspContext corresp="i-Usi5zaxRgKzBzkn8hfR8fg">
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction xml:id="i-Fc3nAAVjjEqxT4szsMkePJ" type="referral">
          <date when="2003-10-15"/>
        </correspAction>
        <correspAction xml:id="i-Xjnu6BqDqnVzJmEx7qm8nD" type="dismissal">
          <date when="2003-10-15"/>
        </correspAction>
        <correspAction xml:id="i-PEbFuoAMxNd2goyEGSXvxU" type="submission">
          <date when="2003-10-07"/>
        </correspAction>
        <correspAction xml:id="i-TLYXDCZuNarMTLXW1Admuq" type="assigned"/>
        <correspContext corresp="i-TLYXDCZuNarMTLXW1Admuq">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Fö_0254/mot_200304_Fö_0254-0001.pdf"/>
      <div xml:id="i-Jdnfo4SHFyFoa2EVBcgFbD" type="motHeader">
        <div xml:id="i-9Q25VUEwRJTRgCYh6RJF6c" type="motTitle"/>
        <div xml:id="i-JbdLRAHCz5Eku1c9JEvmRQ" type="motSubmissionInfo"/>
      </div>
      <div xml:id="i-UgWq53ZaMhky2uJdcB2Tu8" type="motBody">
        <div xml:id="i-SJ1JcTJNGnjcJYFbyv4nkB">
          <p xml:id="i-Um1uGQQCUpM2SJ9ArxJNg2">
            2003/04 mnr: Fö254 pnr: fp508
          </p>
          <p xml:id="i-6WSGpeAdnCT377X78EYJLZ">
            Motion till riksdagen 2003/04:Fö254
          </p>
          <p xml:id="i-TFnGSr2nMU8watvfSXNBi2">
            av Eva Flyborg (fp)
          </p>
          <p xml:id="i-KjPniPnHAUBhLTHhDyXWPX">
            En könsneutral värnplikt
          </p>
          <p xml:id="i-MQAmMZmSCZ3mdyRtgiP81j">
            Innehållsförteckning
          </p>
          <p xml:id="i-VjimqYYfb2rppjZVwSnW9r">
            Innehållsförteckning, Förslag till riksdagsbeslut. Sverige behöver
            kvinnlig värnplikt. Kvalitet........esseossossosssssnsnnnnnnnnn
            Jämställdhet Är plikt verkligen den rätta vägen att gå
          </p>
          <p xml:id="i-3oy25imbxPTzhqUqY2VAUG">
            Förslag till riksdagsbeslut
          </p>
          <p xml:id="i-3DomqhX64M5e74k5pBcUSB">
            1. Riksdagen tillkännager för regeringen som sin mening vad i
            motionen anförs om behovet av en könsneutral värnplikt. 2. Riksdagen
            begär att regeringen återkommer med förslag om hur den könsneutrala
            värnplikten skall genomföras.
          </p>
          <p xml:id="i-QEWSffVeP116DxhTb4s7G">
            Sverige behöver kvinnlig värnplikt
          </p>
          <p xml:id="i-7MnZvd7WTGh7tcUqrC2ReE">
            Det är mer än hundra år sedan allmän värnplikt infördes i Sverige.
            Vad vore väl bättre än att göra värnplikten värd sitt namn. Det
            är hög tid att göra den manliga värnplikten allmän. Folkpartiet
            liberalerna har länge förordat en allmän värnplikt i dess riktiga
            bemärkelse, det vill säga gällande såväl kvinnor som män. Idag
            är frågan mer aktuell och angelägen än någonsin. Utvecklingen
            såväl i samhället som inom försvaret och den militära sfären har
            gjort att ett villkorslöst öppnande av de militära institutionerna
            för kvinnor är både oundvikligt och nödvändigt. Skälen till att
            låta även kvinnor omfattas av pliktlagarna är flera. Ett av de
            allvarligare tecknen är de återkommande rapporterna om sexuella
            trakasserier, om kvinnor som hoppar av sin värnpliktsutbildning
            i förtid på grund av ”hälsoskäl” etc. Undersökningar har visat
            att mer än hälften av alla kvinnliga officerare någon gång varit
            utsatta för direkta sexuella trakasserier från chefer eller arbetskamrater.
            Integreringen av kvinnor i försvaret har uppenbarligen inte lyckats
            fullt ut. Trots detta väljer regeringen att bortse från
          </p>
          <pb facs="riksdagen-motions-pdf/data/200304/mot_200304_Fö_0254/mot_200304_Fö_0254-0002.pdf"/>
          <p xml:id="i-QiGLz8aCaPhSMX8LG2TbKK">
            2003/04:Fö254
          </p>
          <p xml:id="i-LwYVp186krZg75AkBsbrnb">
            Pliktutredningens rekommendation att utvidga plikten att fullgöra
            värnplikt till att gälla även kvinnor.
          </p>
          <p xml:id="i-9RbbnDKfoEjWehidMKyVwZ">
            Kvalitet
          </p>
          <p xml:id="i-XNFu5vSFEh6i9n6DVWouJs">
            Skälen till att göra män och kvinnor lika skyldiga att försvara
            sitt land är främst kvalitativa. Försvarsmakten står idag inför
            stora förändringar. Nya uppgifter i nya strukturer innebär stora
            utmaningar för den militära institutionen. I dagens och framtidens
            försvarsmakt ökar kraven på bland annat flexibilitet och, inte
            minst, att rätt man eller kvinna är på rätt plats vid rätt tillfälle.
            Detta innebär att man inte längre kan unna sig lyxen att a priori
            tacka nej till hälften av den i samhället befintliga kompetensen.
            Med en könsneutral värnplikt skulle man tillgodose de samlade
            personalbehoven inom civilt och militärt försvar genom att utgå
            från hela befolkningen. Försvarsmakten behöver kvinnorna och den
            kompetens som de besitter för att kunna utvecklas i takt med omvärlden
            och därmed kunna erbjuda svenska folket det försvar som det med
            rätta förväntar sig.
          </p>
          <p xml:id="i-7AXJVN87DU1MRNsaVDqyz9">
            Jämställdhet
          </p>
          <p xml:id="i-XbpMSmYF8RyhtAohMfUBPp">
            Men det finns också en jämställdhetsaspekt som är väl värd att
            anföra. Även kvinnor har en rätt att kunna försvara sig. Oftast
            ser vi dock kvinnan som ett försvarslöst offer, såväl i krig som
            i fred. Men, som vi ser det, så är det alla kvinnors rätt att
            lära sig att försvara sig själva, sina barn och sitt land. Vad
            är det för gudomlig lag som säger att den rätten bara är mannens?
            Det handlar här mycket om traditioner och attityder. Vi politiker
            förväntas gå före och utmana systemen så att de utvecklas och
            förbättras i takt med tiden. I grunden handlar det om hur Sverige
            som nation och statsmakt ser på sina unga kvinnor och män. Detta
            synsätt anger tonen för alla i samhället, om hur kvinnor och män
            skall bemötas, bedömas och behandlas och vad man duger till. Det
            är på detta, och tusen andra sätt, som attityder grundas och könsroller
            cementeras. Därför är det av yttersta vikt att staten behandlar
            alla lika.
          </p>
          <p xml:id="i-TApeH6Tk2hw4kwkkEApGDp">
            Är plikt verkligen den rätta vägen att gå?
          </p>
          <p xml:id="i-2MB4WVHL9ZPPdVaihpPsPD">
            Nödvändigheten att öka antalet kvinnor i Försvarsmakten stöds
            visserligen av de flesta i retoriken. Oviljan att låta kvinnor
            omfattas av pliktlagarna gör dock att sådant tal klingar falskt.
            En utvidgning av skyldigheten att fullgöra värnplikt till att
            gälla även kvinnor är nödvändigt för att öka dess antal i Försvarsmakten
            och för att åstadkomma en genuin integrering av kvinnor i det
            militära. Det är också en naturlig utveckling för en försvarsmakt
            som tar steget in i 2000-talet. En viktigt grund till trakasserierna
            av kvinnor i det militära är det faktum att dessa anses vara udda
            och inte behandlas enligt samma kriterier som
          </p>
          <pb facs="riksdagen-motions-pdf/data/200304/mot_200304_Fö_0254/mot_200304_Fö_0254-0003.pdf"/>
          <p xml:id="i-JVxKAUb6oLRyPMw1HWXPmy">
            männen. Om också kvinnor måste mönstra och därefter tas ut till
            befattningar på samma grunder som män, kommer inte längre denna
            faktor för nedvärdering av kvinnan att existera. Om även kvinnor
            omfattas av pliktlagarna, kommer dessutom med automatik fler kvinnor
            att genomgå värnplikt. Detta torde öppna för ett större intresse
            och för att fler kvinnor vågar ta det steg som annars kanske skulle
            varit för stort. Mönstringen ger dessutom kvinnor en naturlig
            kontakt med försvaret — kontakt och ett informationstillfälle
            utan vilket officersyrket annars kanske inte ens är ett alternativ.
            Ett argument som ofta förs fram när kvinnors roll i det militära
            diskuteras är att kvinnorna inte når upp till de krav på fysisk
            styrka och färdighet som uppgifterna inom det militära kräver.
            I så fall måste kvinnor bedömas efter andra kriterier, vilket
            vore förödande för försvarets kvalitet och funktion, sägs det.
            Vi menar att kvinnor ska tas ut på samma grunder som män. Alla
            kvinnor kommer inte att klara det, men det gör inte heller alla
            män. Däremot borde det inte vara orimligt att kräva att de kriterier
            som används vid uttagning av värnpliktiga ses över. En sådan åtgärd
            torde vara en naturlig följd, om inte annat av det faktum att
            militärens roll och uppgifter kraftigt förändrats på senare år
            och så antagligen kommer att göra även framöver. Ett annat argument
            mot en könsneutral värnplikt brukar vara att idag, när knappt
            en tredjedel av alla svenska män fullgör värnpliktsutbildningen,
            är det snarast läge att helt avskaffa pliktuttagningen och istället
            basera rekryteringen till Försvarsmakten helt på frivillighet.
            Att i en sådan situation kräva en utvidgning av pliktuttagningen
            kan synas avigt. Men att göra värnplikten könsneutral påverkar
            inte i sig antalet värnpliktiga, eftersom det är krigsorganisationens
            storlek som styr det årliga rekryteringsbehovet och inte ett fixerat
            antal. Den förändring det skulle innebära att utvidga plikten
            att fullgöra värnplikt till att gälla även kvinnor är att vi breddar
            rekryteringsunderlaget för försvaret och därmed ökar möjligheten
            till en kvalitativ förbättring. En viktig princip för Folkpartiet
            liberalerna är att inte en enda får tas ut i onödan till plikttjänst.
            Samhällstjänst måste alltid grundas på ett reellt behov som därmed
            gör den motiverad och meningsfull. Uttagningen ska också i största
            möjliga mån styras av frivillighet. Dock anser vi att en pliktlagstiftning
            är nödvändig såsom en yttersta garanti för att försvaret alltid
            ska kunna få tillgång till den kompetens som erfordras. Med en
            könsneutral mönstrings- och militärtjänst ökar underlaget med
            i princip det dubbla. Sammantaget kommer en pliktuttagning oavsett
            kön, med frivillighet såsom riktmärke, medföra att knappast någon
            behöver tas ut mot sin vilja. Än så länge tycks Folkpartiet liberalerna
            vara de enda som tagit slogan om ”ett smalare men vassare försvar”
            på allvar. Försvarsmakten är idag smalare än någonsin. Det är
            dags att se till att den också blir vassare. Införandet av kvinnlig
            värnplikt kommer att bidra till en kompetenshöjning inom vårt
            totalförsvar, ett bättre fungerande och mer rättvist rekryteringssystem
            och samtidigt bidra till den viktiga jämställdheten i vårt land.
            Utvidga skyldigheten att fullgöra värnplikt även till kvinnor!
            För kvinnorna och männen. För försvaret. För Sverige.
          </p>
          <p xml:id="i-PLCaqcHXJkrEftcfi15DJC">
            2003/04:Fö254
          </p>
          <pb facs="riksdagen-motions-pdf/data/200304/mot_200304_Fö_0254/mot_200304_Fö_0254-0004.pdf"/>
          <p xml:id="i-MUix6MJV2UWRKmd4LHfuz5">
            2003/04:Fö254
          </p>
          <p xml:id="i-TbKTBo9LmxmNsYhag4KqNd" type="date">
            Stockholm den 7 oktober 2003
          </p>
          <div xml:id="i-F9aU9kHTYyEYSq2h6qwQx4" type="signatureBlock">
            <list xml:id="i-37qcRxk4RcsWEcoCR7oaos">
              <item xml:id="i-Qx4WtHvUVhFezDnj37dAiH" who="i-AvtuWmW4WHMDrctQKwDQuR" type="signature">
                Eva Flyborg (fp)
              </item>
            </list>
          </div>
        </div>
      </div>
    </body>
  </text>
</TEI>
