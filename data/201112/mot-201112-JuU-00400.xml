<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00400">
  <teiHeader>
    <fileDesc>
      <titleStmt>
        <title>Införande av samtyckeskravet</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Införande av samtyckeskravet</title>
          <idno type="rdwebb">GZ02Ju400</idno>
          <rs type="number">Ju400</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju400/text</ref>
          <ref type="dokument_url_html">http://data.riksdagen.se/dokument/GZ02Ju400</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju400</ref>
          <ref type="doc">http://data.riksdagen.se/fil/A7FDB620-84DA-43C3-8329-166DE18E07AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MjNkhky1uwFvhPZ2KPuh98" type="signed"/>
        <correspContext corresp="i-MjNkhky1uwFvhPZ2KPuh98">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-Dx7r6yYqDnm1XYFYAme1CZ" type="numbering">
          <date when="2011-10-10"/>
        </correspAction>
        <correspAction xml:id="i-MoXfB6p9WAhXZsgr3caBWc" type="submission">
          <date when="2011-10-05"/>
        </correspAction>
        <correspAction xml:id="i-5oa647SgDuVTFMbgR3ZBx1" type="transfer">
          <date when="2011-10-04"/>
        </correspAction>
        <correspAction xml:id="i-NJrBez5YyBXdSunCrc2Myc" type="assigned"/>
        <correspContext corresp="i-NJrBez5YyBXdSunCrc2Myc">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-8NeRgEHWMEhLHTi7hger5U" type="TOC">
          <head xml:id="i-Jh8bXFFFeuB3rkjEi5Wp6i">
            Innehållsförteckning
          </head>
          <list>
            <item>
              1 Förslag till riksdagsbeslut 2
            </item>
            <item>
              2 Inför samtyckeskrav i våldtäktsparagrafen 2
            </item>
            <item>
              3 Sexualbrottsutredningens förslag 3
            </item>
            <item>
              4 Miljöpartiets syn på sexualbrottsutredningen 4
            </item>
            <item>
              5 Samhällsproblemet mäns sexualbrott mot kvinnor 5
            </item>
            <item>
              6 Miljöpartiets utredning 6
            </item>
            <item>
              7 Samtyckesutredningens arbetsform 7
            </item>
            <item>
              8 Utredningens direktiv 7
            </item>
            <item>
              9 Vad krävs för att ge den sexuella integriteten fullgott lagskydd?
              8
            </item>
            <item>
              10 Miljöpartiets lagförslag 8
            </item>
            <item>
              10.1 Sex med någon som inte frivilligt deltar straffbeläggs 10
            </item>
            <item>
              10.2 Sexualbrottet rubriceras sexuellt utnyttjande 10
            </item>
            <item>
              10.3 Våld, hot eller annat tvång i samband med sex bestraffas
              enligt befintliga straffbud om sådana förfaranden, och den samlade
              brottsligheten betecknas i dessa fall våldtäkt. 10
            </item>
            <item>
              10.4 En särskild brottsrubricering, och straffskala, införs för
              grova fall av sexuellt utnyttjande 11
            </item>
            <item>
              10.5 Straffansvar införs för försök till sexuellt utnyttjande
              samt försök, förberedelse, stämpling och underlåtenhet att avslöja
              grovt sexuellt utnyttjande 11
            </item>
            <item>
              10.6 Straffnivån blir mer differentierad 11
            </item>
          </list>
        </div>
        <div type="motProposal" subtype="förslag">
          <head xml:id="i-ASqd66Queu8oxdyPyqT4p8">
            1 Förslag till riksdagsbeslut
          </head>
          <p xml:id="i-YaQMf45FTUyDnA3EUuRza8">
            Riksdagen beslutar om ändring av 6 kap. 1 § och 15 § brottsbalken
            i enlighet med vad som framgår av motionen.
          </p>
        </div>
        <div type="motContent">
          <head xml:id="i-7YGB7D55P7RjhDXuzFoD6V" type="h1">
            2 Inför samtyckeskrav i våldtäktsparagrafen
          </head>
          <p xml:id="i-X3TYFv3gR4bGgBxP4QJYAG">
            Miljöpartiet de gröna har efter 2005 års lagstiftningsärende
            1 starkt engagerat sig i frågorna om hur skyddet mot sexuella
            övergrepp kan stärkas. Diskussionen i partiet har utmynnat i en
            ståndpunkt att sexualbrottslagstiftningen behöver förbättras.
            De luckor i lagen som finns i dag gör att skyddet inte är tillräckligt
            för de offer som utsätts för våldtäkt.
          </p>
          <p xml:id="i-C1ENobqp5yqEF5VCUqLACt">
            Den främsta brist som har identifierats är att Sverige inte uppfyller
            det krav som ställs i Europeiska konventionen angående skydd för
            de mänskliga rättigheterna i fråga om upprätthållandet av rätten
            till privatliv enligt artikel 8 samt artikel 3 som stadgar förbud
            mot tortyr eller annan omänsklig eller förnedrande behandling.
            I fallet M.C. mot Bulgarien uttalade Europadomstolen att stater
            i skyddet för den personliga integriteten måste lagföra varje
            non-consensual sexualhandling, även där offret inte gör motstånd.
            Den nuvarande svenska våldtäktslagen, 6 kap. 1 §, brottsbalken
            omfattar inte alla påtvingade sexualhandlingar. Ett exempel är
            att: om en kvinna blir våldtagen av en man och hon inte gör fysiskt
            motstånd kan inte en åklagare åtala övergreppet som våldtäkt eftersom
            hon inte utsattes för våld, hot eller befann sig i ett hjälplöst
            tillstånd. Detta även om medicinsk expertis påpekar, och forskning
            visar, att det är en vanligt förekommande reaktion att kvinnan
            uppvisar ett frozen-fright pattern när en man avser att utnyttja
            henne sexuellt. Hon blir helt passiv, vill liksom gå ur sin kropp
            samt frysa fast i rädsla och uppgivenhet. Våld och hot i den nuvarande
            lagens mening täcker således inte in de verkliga reaktionerna
            hos en kvinna som är utsatt för vanmakt genom sexuellt utnyttjande.
          </p>
          <p xml:id="i-9ae3JVsRz1HZrZHpLgFXcS">
            Omfattningen eller graden av fysiskt våld varierar mycket kraftigt
            bland polisanmälda våldtäkter men är alltså i dagens lagstiftning
            avgörande för rättens bedömning.
          </p>
          <p xml:id="i-X7mtAB73DmduEUsgGTwxdv">
            Det är hög tid att lägga ansvaret där det bör ligga: på förövarna,
            inte på deras offer.
          </p>
          <p xml:id="i-8Jd4Ci2V4BK8HGRbtRMHLe">
            Miljöpartiet vill med detta förslag genom lagstiftning påverka
            attityder och skapa normer. Vi anser att det tillhör en förfluten
            tid att diskutera hur kvinnor bör begränsa sina fria val att gå
            ut på kvällen, dricka eller klä sig sexuellt utmanande.
          </p>
          <p xml:id="i-PjUhxDabtVB3nVAL6CaPWp">
            Mot bakgrund av de diskussioner som förts i partiet gav Miljöpartiet
            professor emerita i straffrätt, Madeleine Leijonhufvud, i uppdrag
            att se över lagtexten och komma med konkreta ändringsförslag.
            Efter detta initiativ har även regeringen tillsatt en utredning
            kallad 2008 års sexualbrottsutredning för att utvärdera den nuvarande
            våldtäktslagstiftningen. Utredningen överlämnades till regeringen
            oktober 2010 under beteckningen Sexualbrottslagstiftningen utvärdering
            och reformförslag (SOU 2010:71). Utredningen har remissbehandlats
            men har ännu inte lett till någon lagstiftningsåtgärd.
          </p>
          <head xml:id="i-3DYQ3C6y8mBrKghmNNeiEA" type="h1">
            3 Sexualbrottsutredningens förslag
          </head>
          <p xml:id="i-VhLYjuuMWkDwsoKBapZjxR">
            När det gäller frågan om samtyckets betydelse vid bedömningen
            av vad som är en tillåten respektive otillåten sexuell handling
            och om detta bör framgå direkt av lagen anför utredningen följande.
            Utredningen anser inte att en ren samtyckesreglering, det vill
            säga en reglering där bristande samtycke är det grundläggande
            och enda brottsrekvisitet, bör införas. Utredningen föreslår i
            stället att strukturen i den nuvarande regleringen av de mer kvalificerade
            sexuella kränkningarna av vuxna behålls men att lagstiftningen
            kompletteras. Brotten våldtäkt och sexuellt tvång ska enligt det
            förslag utredningen lägger fram även framöver utgå från medel
            (tvång) och omständigheter (utnyttjande). För att åtgärda brister
            i dagens kriminalisering av dessa brott och andra mer kvalificerade
            sexuella kränkningar av vuxna föreslår utredningen dels att det
            genomförs en utvidgning av 6 kap. 1 § andra stycket brottsbalken,
            dels att det införs en helt ny och samtyckesbaserad bestämmelse
            där brottet ska kallas sexuellt övergrepp.
          </p>
          <p xml:id="i-29bRQxRvEPfZWa1YQDm2ki">
            Utvidgningen av 1 § andra stycket innebär att det ska vara straffbart
            att otillbörligt utnyttja inte bara den som befinner sig i ett
            hjälplöst tillstånd utan också den som annars har särskilda svårigheter
            att värna sin sexuella integritet. Det kan till exempel vara fråga
            om en person som förs bort till en för honom eller henne okänd
            plats och där utnyttjas sexuellt. Ett annat exempel kan vara utnyttjande
            av en drog- eller alkoholpåverkad person som befinner sig i en
            hotfull eller utsatt situation. Avgörande ska vara om den utsatta
            personen befinner sig i en situation där möjligheterna att fritt
            avvisa sexuella handlingar av ett eller annat skäl är begränsade.
            Som en konsekvens av utvidgningen upphävs bestämmelsen om sexuellt
            utnyttjande av en person i beroendeställning (3 §). Gärningar
            enligt den bestämmelsen ska i stället omfattas av bestämmelserna
            om våldtäkt eller sexuellt tvång.
          </p>
          <p xml:id="i-XQxGU2AcrWL4WKAHS8Rn6">
            Genom brottet sexuellt övergrepp, införd i en ny 3 §, kriminaliseras
            att genomföra en sexuell handling med en person utan den personens
            tillåtelse. Bestämmelsen ska vara subsidiär till bestämmelserna
            om våldtäkt och sexuellt tvång, det vill säga tillämpas först
            om gärningen inte utgör våldtäkt eller sexuellt tvång. Straffskalan
            för brottet föreslås vara fängelse i högst fyra år. Förutom att
            bestämmelsen tydliggör samtyckets betydelse, säkerställs att det
            på ett adekvat sätt blir möjligt att bestraffa den som oavsett
            om tvång eller utnyttjande har förekommit eller inte genomför
            en sexuell handling med någon som inte tillåter det.
          </p>
          <p xml:id="i-EjNMntmBCdeg8EtpPc8rJv">
            Genomförs förslagen råder det enligt utredningens uppfattning
            ingen tvekan om att Sverige uppfyller sina internationella åtaganden.
            Utredningen valde således att inte lämna ett förslag om en ren
            samtyckeslagstiftning. Ett sådant förslag intogs emellertid som
            bilaga till utredningen. Utredningen har remissbehandlats men
            remissvaren har ännu inte sammanställts.
          </p>
          <head xml:id="i-FjKTeHz5b7KHnG2GJ7e7LM" type="h1">
            4 Miljöpartiets syn på sexualbrottsutredningen
          </head>
          <p xml:id="i-5DAL8V25pC6xuF3ifA1b1Z">
            Det är mycket glädjande att också regeringens utredare landade
            i ett förslag att kriminalisera sexuella handlingar mot en annan
            människa utan hennes samtycke (SOU 2010:71). Att gränsen för vad
            som är ok i dessa sammanhang dras där är oerhört viktigt. Det
            ger ett skydd för en grundläggande del av den personliga integriteten,
            den sexuella, ett område som vi vet är oerhört känsligt, där spåren
            av en kränkning ofta blir mycket djupa och långvariga. Vi vet
            också att många övergrepp kan komma till stånd utan att våld eller
            hot behöver användas. Människor reagerar som jagade djur när de
            inser att de inte kan komma undan frozen fright eller passive
            coping är de internationellt använda beteckningarna. Den insikten
            har lett till att land efter land valt en samtyckesreglering och
            till att Europadomstolen för mänskliga rättigheter slagit fast
            ( i fallet M. mot Bulgarien 4 dec. 2003) att människorättskonventionens
            art. 3 och 8 must be seen as requiring the penalisation and effective
            punishment of any non-consensual sexual act .
          </p>
          <p xml:id="i-Sw7K1CyTayq4ExoGERkhWY">
            Utredarens förslag innebär att en sexuell handling utan samtycke
            blir straffbar också utan våld eller hot men i form av ett sekundärt
            brott i förhållande till det som fortsatt ska vara huvudfallet
            av sexuellt övergrepp, nämligen våldtäkt. Kapitlet om sexualbrott
            i brottsbalken (6 kap.) ska fortfarande i första paragrafen reglera
            som ett särskilt brott kombinationen av sex och våld eller hot.
            Det ska liksom nu också reglera fall där någon som är i en särskilt
            utsatt situation utnyttjas för sex, och dessa fall blir enligt
            förslaget i vissa avseende fler än i dag.
          </p>
          <p xml:id="i-Ek2F9seaoiPXr8mxhwURu6">
            Miljöpartiets förslag, utvecklat i boken Samtyckesutredningen
            lagskydd för den sexuella integriteten (2008) och i motion 2008/09:Ju426
            Införande av samtyckeskravet, har en annan utformning. Där uppställs
            i 1 §, som huvudbrott mot sexuell integritet, att företa en sexuell
            handling mot eller utverka en sexuell handling av en person som
            inte frivilligt deltar däri. Brottet betecknas som sexuellt utnyttjande.
            Om våld eller hot används som medel för att utföra handlingen
            eller om handlingen medför skada (vid olika former av mycket våldsamt
            sex) ska dessutom tillämpas det eller de straffbud som redan finns
            i vår brottsbalk och reglerar våld eller hot. Straff utdöms gemensamt,
            enligt vanliga principer i vår straffrätt, och den sammanlagda
            brottsligheten ska då rubriceras våldtäkt.
          </p>
          <p xml:id="i-SHUJUt1y2cCY9cEQbupS27">
            Den regleringen har som bland annat Brottsoffermyndigheten framhållit
            i sitt remissyttrande flera fördelar framför förslaget från regeringens
            utredare. Viktigast är att den sexuella integriteten lyfts fram
            som det skyddsintresse som kapitlet om sexualbrott handlar om.
            Våldet och hotet är inslag som också är straffvärda men i ett
            annat hänseende. Att inleda kapitlet om sexualbrott med ett straffansvar
            just för brott mot den sexuella integriteten markerar egenvärdet
            av sexuellt självbestämmande. En sådan signal är av stor betydelse
            som riktmärke, inte minst för unga människor som i dag lämnas
            utan kompass i detta så viktiga avseende.
          </p>
          <p xml:id="i-KycLJn5DDX6Xdic6x3Yc9V">
            Att använda redan befintliga regler om våld och hot innebär vidare
            den fördelen att sedan länge etablerade principer om straffvärde
            m.m. kan användas också för våld och hot i samband med sexuella
            övergrepp. I dag är domstolarna inte sällan osäkra på hur man
            ska se på våld och hot vid sex. Det kan handla om hur en invändning
            om att offret har samtyckt till att bli inlåst och eller/slagen
            ska bedömas. Vi har på senare tid sett exempel på att domstolar
            haft att ta ställning till invändningar om detta, och de har uppenbarligen
            tvekat om vilka krav som ska ställas för att en person kanske
            mycket ung, ett barn i barnkonventionens mening ska anses vara
            kapabel att samtycka till våld och vilken grad och omfattning
            av våld som man kan samtycke till med straffbefriande verkan för
            den som utövar våldet.
          </p>
          <p xml:id="i-RfhzaXrEz5S2gs9E82MFJr">
            Att Sverige nu äntligen tar steget att skydda den sexuella integriteten
            oavsett om något våld kommit till användning är det absolut viktigaste,
            men det är också betydelsefullt att regleringen görs tydlig och
            blir till den signal om varsamhet och hänsyn på detta område som
            lagstiftaren kan och bör leverera. Därför är det angeläget att
            riksdagen väljer den utformning som Miljöpartiets utredare arbetat
            fram.
          </p>
          <head xml:id="i-AF1uSVb79ZmE2Ab5hREsjw" type="h1">
            5 Samhällsproblemet mäns sexualbrott mot kvinnor
          </head>
          <p xml:id="i-Rhsrbv3gXeHQzSrrxd93r1">
            Antalet polisanmälda våldtäkter fortsätter att öka markant. Anmälningarna
            har under de senaste 20 åren mer än fyrdubblats. men antalet dömda
            har knappt förändrats
          </p>
          <p xml:id="i-MSHfdUEFCyV8kQ2t6fbckD">
            1989-1999 varierade antalet dömda mellan 98181, år 20002010 mellan
            111262 dömda.
          </p>
          <p xml:id="i-4HPtTumq2hAqcm9JMoaA62">
            Sedan lagen ändrades 2005 ser siffrorna ut så här:
          </p>
          <table>
            <row xml:id="i-SGxFLYnB3RLT5V1gDZXKDM">
              <cell>
                År
              </cell>
              <cell>
                Antal dömda
              </cell>
              <cell>
                Antal anmälda
              </cell>
            </row>
            <row xml:id="i-KYawBoMGjnQVeteP16Up7o">
              <cell>
                2005
              </cell>
              <cell>
                216
              </cell>
            </row>
            <row xml:id="i-Vy4EGvmW19X8hKfcKbCCsc">
              <cell>
                2006
              </cell>
              <cell>
                227
              </cell>
            </row>
            <row xml:id="i-7Bp2xY8vkryxpMA7TiUcCz">
              <cell>
                2007
              </cell>
              <cell>
                217
              </cell>
              <cell>
                Drygt 4700
              </cell>
            </row>
            <row xml:id="i-NY6Z4nUHD8ZSrKUmvWPp9C">
              <cell>
                2008
              </cell>
              <cell>
                262
              </cell>
              <cell>
                5446
              </cell>
            </row>
            <row xml:id="i-HetbLQGBaniEysVCyEQRNK">
              <cell>
                2009
              </cell>
              <cell>
                256
              </cell>
              <cell>
                5837
              </cell>
            </row>
            <row xml:id="i-MdRHpcngFxZgG6gXwM49mq">
              <cell>
                2010
              </cell>
              <cell>
                204
              </cell>
              <cell>
                5 860
              </cell>
            </row>
          </table>
          <head xml:id="i-Ub2WvXit8nwHifakpxf79w" type="h1">
            Tabell 2 Antal anmälda våldtäkter efter kön och ålder under perioden
            20082009
          </head>
          <table>
            <row xml:id="i-fGZ6A1ftEiAxwDRkbgJgV">
              <cell>
                2008
              </cell>
              <cell>
                2009
              </cell>
            </row>
            <row xml:id="i-889iVF2VCN9snRwkradXsC">
              <cell>
                Mot flicka under 15 år
              </cell>
              <cell>
                1 278
              </cell>
              <cell>
                1 581
              </cell>
            </row>
            <row xml:id="i-5Xh8nYG5zozMuGpWAJrZKQ">
              <cell>
                Mot pojke under 15 år
              </cell>
              <cell>
                143
              </cell>
              <cell>
                377
              </cell>
            </row>
            <row xml:id="i-QA8sNAgaqpfoub2UREUvV5">
              <cell>
                Mot flicka 1517 år
              </cell>
              <cell>
                978
              </cell>
              <cell>
                920
              </cell>
            </row>
            <row xml:id="i-SJbniygn2AZxiG4QqvYX9S">
              <cell>
                Mot pojke 1517 år
              </cell>
              <cell>
                17
              </cell>
              <cell>
                23
              </cell>
            </row>
            <row xml:id="i-HYW1EdWnYpVG5T2QMuAnbt">
              <cell>
                Mot kvinna 18 år eller äldre
              </cell>
              <cell>
                2 946
              </cell>
              <cell>
                2 835
              </cell>
            </row>
            <row xml:id="i-Q697BuhKGXrqMZWPFfdinE">
              <cell>
                Mot man 18 år eller äldre
              </cell>
              <cell>
                84
              </cell>
              <cell>
                101
              </cell>
            </row>
          </table>
          <p xml:id="i-8AaXVJKaw5WBYC62bD5b4W">
            Källa: Brå
          </p>
          <head xml:id="i-6rtepTTUaUPzrbecBnXYoz" type="h1">
            I genomsnitt 90 våldtäkter i veckan
          </head>
          <p xml:id="i-9BBmwg8xLjpveKQRQBsfkC">
            Under 2007 anmäldes närmare 12 600 sexualbrott, vilket var en
            ökning med 3 procent jämfört med föregående år. Den största ökningen
            uppvisar de anmälda våldtäkterna, som ökade med 13 procent till
            drygt 4 700 brott 2 .
          </p>
          <p xml:id="i-FMmi9hAkfd9ncUgD5vWxVv">
            Endast 1020 procent av anmälningarna leder till åtal. Nio av
            tio sållas bort redan på ett tidigt stadium.
          </p>
          <p xml:id="i-6brTRuozD3QGQBSv3aLLki">
            Även om anmälningarna ökar är det endast ett litet antal av alla
            våldtäkter som polisanmäls. Enligt uppskattningar från Brottsförebyggande
            rådet uppgick antalet våldtäkter (mot personer mellan 16 och 79
            år) till närmare 30 000 i Sverige under 2006.
          </p>
          <p xml:id="i-4GDtrjfxLHoCRWMMZ1pgSj">
            Forskning från Stockholms universitet visar att lagändringarna
            från 2005 inte har haft någon preventiv effekt. Statistiken visar
            alltså att den nya lagstiftningen inte har lett till fler fällande
            domar. Att fall där förövaren utnyttjar att offret redan är i
            hjälplöst tillstånd redlös av alkohol och droger uppgraderades
            i lagstiftningen från 2005 till våldtäkt, har ändå inte lett till
            att fler sådana fall har blivit lagförda. Tvärtom har fällandefrekvensen
            bland våldtäktsanmälningar blivit lägre. 3 Detta trots att den
            största delen av anmälningarna inte handlar om överfallsvåldtäkter
            med en okänd förövare, utan om våldtäkter där gärningsmannen är
            känd av kvinnan. 4
          </p>
          <head xml:id="i-AyzCe51reDMDvv8cgJ2xUZ" type="h1">
            6 Miljöpartiets utredning
          </head>
          <p xml:id="i-Rrgb13DfNX2a9rj1xXEhTf">
            Miljöpartiet föreslog till riksdagen redan år 2007 att samtyckeskravet
            skulle införas i våldtäktslagen, 6 kap. 1 § brottsbalken. 5 Efter
            att regeringen uppenbart visat en ovilja att agera inom rimlig
            tid för att få fram förslag till en förändring tillsatte Miljöpartiet
            en utredning med en av Sveriges främsta experter på området, professor
            emerita i straffrätt Madeleine Leijonhufvud. Den 4 mars 2008 beslutade
            Miljöpartiets riksdagsgrupp att tillsätta utredningen.
          </p>
          <head xml:id="i-3T6XQsC13VbVfumijt8dyQ" type="h1">
            7 Samtyckesutredningens arbetsform
          </head>
          <p xml:id="i-CDU7qaHF4iRR257K6eqEms">
            Utredaren antog namnet Samtyckesutredningen lagskydd för den
            sexuella integriteten för sitt uppdrag. Professor i processrätt
            Christian Diesen tillkallades att biträda som expert rörande straffprocessuella
            frågor och statistiskt underlag. Forskaren Eva L. Diesen har likaså
            bidragit med statistiskt underlag. Från f.d. kammarrättspresidenten
            Elisabet Palm erhöll utredningen ett utlåtande om innebörden av
            Europadomstolen för de mänskliga rättigheternas dom i det s.k.
            Bulgarienfallet. Elisabeth Palm är tidigare ledamot av FN:s kommitté
            för de mänskliga rättigheterna och var under åren 19882003 domare
            vid Europadomstolen.
          </p>
          <p xml:id="i-5YE8VSeUWosWREKwTnoBsH">
            Av överläkare Lotti Helström vid akutmottagningen för våldtagna
            kvinnor vid Södersjukhuset i Stockholm har utredningen, i form
            av intervjusvar, erhållit redogörelser för de fysiska och psykiska
            skador som är vanliga vid sexuella övergrepp.
          </p>
          <p xml:id="i-V3BGkr2CHVeXs57gTU3x1q">
            Som underlag för prövningen av den norska modellen, med ett ansvar
            för grov oaktsam våldtäkt, erhöll utredningen en redogörelse av
            professor Ragnhild Hennum, Institutt for offentlig rett vid Oslo
            universitet.
          </p>
          <p xml:id="i-EMqCYsdKY4K3qE9EWwpmnz">
            Utredaren har därutöver refererat till nationell och internationell
            forskning samt undersökningar utförda inom ramen för examensarbeten
            på juristlinjen vid Stockholms universitet.
          </p>
          <head xml:id="i-JHiFkgLG2DcwVQhR1u5Xy1" type="h1">
            8 Utredningens direktiv
          </head>
          <p xml:id="i-MXGpethFeKk7GV9KGgHb32">
            Utredningsuppdraget var att se över dagens konstruktion av brottet
            våldtäkt i 6 kap. 1 § brottsbalken (BrB) och att därvid, med beaktande
            av rättssäkerheten för den tilltalade, särskilt överväga:
          </p>
          <list style="ul">
            <item xml:id="i-FJK98PkkXhWYpRfyb6LE9o">
              om dagens krav på våld, hot om brottslig gärning eller utnyttjande
              av offrets hjälplösa tillstånd bör ersättas med en samtyckesmodell,
              dvs. att det görs straffbart att ha samlag med eller utföra någon
              därmed jämförbar sexuell handling mot någon utan dennes samtycke
            </item>
            <item xml:id="i-ModZtvQwrwEM2kK5L36U4w">
              möjligheten att komplettera brottets subjektiva del med en oaktsamhetsvariant
            </item>
            <item xml:id="i-V6boq4AGPXWQ9jystSRtcF">
              om brottet ska omfatta också situationer då gärningsmannen otillbörligen
              utnyttjat att offret befunnit sig i en särskilt utsatt situation.
            </item>
          </list>
          <p xml:id="i-T1kEbaYiNXG2e3PqZY7wZ6">
            Uppdraget har således enbart berört straffansvar för sexuella
            gärningar som riktas mot någon som fyllt 15 år.
          </p>
          <head xml:id="i-6L57womkQPY8FBuzDPJA9f" type="h1">
            9 Vad krävs för att ge den sexuella integriteten fullgott lagskydd?
          </head>
          <p xml:id="i-SK4cfUBiDzTq4hLbTDyPgN">
            Europakonventionen är sedan år 1995 svensk lag och svensk lag
            måste alltid prövas mot de krav som konventionen uppställer till
            skydd för människor. Elisabet Palms utlåtande till Samtyckesutredningen
            klargör förhållandena ytterligare:
          </p>
          <p xml:id="i-B2kDA8ME7cHM8GfbTr48zN">
            Europakonventionen utgörs inte bara av konventionstexten. Den
            verkliga innebörden av konventionens bestämmelser definieras i
            domstolens avgöranden.
          </p>
          <p xml:id="i-HwR2snJPETjrrospDmp916">
            I fallet M.C. mot Bulgarien fällde Europadomstolen Bulgarien
            för sin utformning och tillämpning av sexualbrottslagstiftning
            eftersom inte varje ofrivillig sexuell handling var brottsbelagd.
            Enligt Elisabet Palm är det vanligt att medlemsländer avvaktar
            med att ändra sin lagstiftning tills de fått en fällande dom.
            Det finns anledning att erinra om det Johan Munck, tidigare ordförande
            i Högsta domstolen, uttryckte i ett betänkande från 2001, nämligen
            att Sverige inte bör balansera på gränsen till vad som kan tänkas
            strida mot de grundläggande mänskliga rättigheterna, i det fallet
            avseende Europa­konventionen. 6 Miljöpartiets slutsats är mot
            bakgrund av detta att Sverige snarast bör införa ett förbud mot
            sexuella handlingar som företas mot någon som inte deltar frivilligt,
            för att inte bryta mot Europakonventionen.
          </p>
          <head xml:id="i-HYCaiNK6sJPVohattpnkW6" type="h1">
            10 Miljöpartiets lagförslag
          </head>
          <p xml:id="i-TFmqJ5JqJQsqTzv1C4JbdK">
            Miljöpartiet föreslår följande förändring av 6 kap. 1 § och 15
            § brottsbalken:
          </p>
          <table>
            <row xml:id="i-F9hpTnnAtShAiuAJkM4XNy">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-2nWZ7BUACW23Zo9bw4nYpD">
              <cell>
                6 kap. 1 § Den som genom misshandel eller annars med våld eller
                genom hot om brottslig gärning tvingar en person till samlag eller
                till att företa eller tåla en annan sexuell handling som med hänsyn
                till kränkningens art och omständigheter i övrigt är jämförlig
                med samlag, döms för våldtäkt till fängelse i lägst två år och
                högst sex år . Detsamma gäller för den som med en person genomför
                ett samlag eller en sexuell handling som enligt första stycket
                är jämförlig med samlag genom att otillbörligt utnyttja att personen
                på grund av medvetslöshet, sömn, berusning eller annan drogpåverkan,
                sjukdom, kroppsskada eller psykisk störning eller annars med hänsyn
                till omständigheterna befinner sig i hjälplöst tillstånd . Är
                ett brott som avses i första eller andra stycket med hänsyn till
                omständigheterna att anse som mindre grovt, döms för våldtäkt
                till fängelse i högst fyra år . Är brott som avses i första eller
                andra stycket att anse som grovt, döms för grov våldtäkt till
                fängelse i lägst fyra och högst tio år . Vid bedömande av om brottet
                är särskilt grovt skall särskilt beaktas, om våldet eller hotet
                varit av särskilt allvarlig art eller om fler än en förgripit
                sig på offret eller på annat sätt deltagit i övergreppet eller
                om gärningsmannen med hänsyn till tillvägagångssättet eller annars
                visat särskild hänsynslöshet eller råhet .
              </cell>
              <cell>
                6 kap. 1 § Den som företar en sexuell handling mot eller utverkar
                en sådan handling av en person som inte frivilligt deltar däri
                döms för sexuellt utnyttjande till fängelse i högst fyra år. Är
                brottet grovt, döms för grovt sexuellt utnyttjande till fängelse
                i lägst två och högst åtta år . Vid bedömande av om brottet är
                grovt ska särskilt beaktas om handlingen varit av särskilt allvarlig
                art, om den riktats mot en person som befunnit sig i beroendeställning
                till gärnings-mannen, varit ur stånd att värja sig eller annars
                befunnit sig i en särskilt utsatt situation , om fler än en förgripit
                sig på offret eller på annat sätt deltagit i övergreppet eller
                om gärningen lett till graviditet eller överföring av allvarlig
                smitta eller sjukdom. Om ansvar ådöms också för brott enligt 3
                eller 4 kap. som medel för eller effekt av sexuellt utnyttjande
                ska den samlade brottsligheten betecknas våldtäkt .
              </cell>
            </row>
          </table>
          <table>
            <row xml:id="i-Uz5ACzE4Boje6QaArqEkUx">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-SidJiTs8nqA7fJVhn8fpri">
              <cell>
                15 § För försök till våldtäkt, grov våldtäkt, sexuellt tvång,
                grovt sexuellt tvång, sexuellt utnyttjande av person i beroende­ställning
                , grovt sexuellt utnyttjande av person i beroende ställning, våldtäkt
                mot barn, grov våldtäkt mot barn, sexuellt utnyttjande av barn,
                sexuellt övergrepp mot barn, grovt sexuellt övergrepp mot barn,
                utnyttjande av barn för sexuell posering, grovt utnyttjande av
                barn för sexuell posering, köp av sexuell handling av barn , köp
                av sexuell tjänst, koppleri och grovt koppleri döms till ansvar
                enligt vad som föreskrivs i 23 kap. Detsamma gäller i fråga om
                förberedelser till koppelri samt föreberedelse och stämpling till
                och underlåtande att avslöja våldtäkt , grov våldtäkt, våldtäkt
                mot barn, grov våldtäkt mot barn, grovt utnyttjande av barn för
                sexuell posering, och grovt koppleri .
              </cell>
              <cell>
                15 § För försök till sexuellt utnyttjande , grovt sexuellt utnyttjande
                , våldtäkt mot barn, grov våldtäkt mot barn, sexuellt utnyttjande
                av barn, sexuellt övergrepp mot barn, grovt sexuellt övergrepp
                mot barn, utnyttjande av barn för sexuell posering, grovt utnyttjande
                av barn för sexuell posering, köp av sexuell tjänst, koppleri
                och grovt koppleri döms till ansvar enligt vad som föreskrivs
                i 23 kap. Detsamma gäller i fråga om förberedelse och stämpling
                till grovt sexuellt utnyttjande , våldtäkt mot barn, grov våldtäkt
                mot barn, grovt utnyttjande av barn för sexuell posering och grovt
                koppleri samt underlåtenhet att avslöja sådant brott .
              </cell>
            </row>
          </table>
          <head xml:id="i-FU9BLoTovtyh8uFtrfsb4A" type="h2">
            10.1 Sex med någon som inte frivilligt deltar straffbeläggs
          </head>
          <p xml:id="i-5BiUQXh1tqQdK6ph7TF1vX">
            En sexuell handling som företas mot någon som inte frivilligt
            deltar i den, eller som utverkas av någon som inte frivilligt
            utför den, är ett brott mot den sexuella och kroppsliga integriteten.
            Varje sådant brott måste vara straffbelagt enligt svensk lag enligt
            de krav som följer av Europakonventionen och internationella brottsmålskonventionen.
            Det förutsätter att de krav på våld, hot eller annat tvång, alternativt
            hjälplöst tillstånd, som för närvarande uppställs för straffansvar
            i 6 kap. 1 och 2 §§ BrB, måste slopas. Istället bör det införas
            ett straffstadgande som enbart tar sikte på den otillåtna sexuella
            handlingen. På så sätt renodlas ansvaret för att kränka en annan
            människas sexuella integritet. Det är viktigt att detta genomförs
            såväl för normbildningen som för rättstillämpningen. Med förslaget
            elimineras den oklarhet som råder om straffansvarets omfattning.
          </p>
          <head xml:id="i-K3TfF2qGoCP5uc5LpmVfAN" type="h2">
            10.2 Sexualbrottet rubriceras sexuellt utnyttjande
          </head>
          <p xml:id="i-DAC5uiRNMMpLYq3pMjQDH8">
            Benämningen våldtäkt är inte lämplig för själva sexualbrottet
            när detta renodlas till att avse enbart själva sexualhandlingen.
            Ordet våld i dagens brottsrubricering våldtäkt problematiserar
            en vidgning av begreppet att innefatta handlingar som sker utan
            våld. Brottsrubriceringen bör istället vara sexuellt utnyttjande
            . Då markeras också tydligare att det är fråga om att utnyttja
            en annan människas kropp, mot denna människas vilja, vilket är
            det förfarande som särskilt beläggs med straff.
          </p>
          <head xml:id="i-6CpfmEfLnqTHxF9LMdsvit" type="h2">
            10.3 Våld, hot eller annat tvång i samband med sex bestraffas
            enligt befintliga straffbud om sådana förfaranden, och den samlade
            brottsligheten betecknas i dessa fall våldtäkt.
          </head>
          <p xml:id="i-4aBspXXcjvrboLACrzuaRP">
            Om våld eller hot har använts som medel för att genomföra det
            sexuella utnyttjandet ska för detta dömas särskilt ansvar. Det
            kan vara fråga om olaga tvång, enligt 4 kap. 4 § BrB. Om tvånget
            bestått i grovt våld ska dessutom dömas för grov misshandel enligt
            3 kap. 6 § BrB. Om sexualhandlingen orsakat fysisk och/eller psykisk
            skada ska detta bedömas som misshandelsbrott enligt tillämpligt
            straffbud i 3 kap. BrB. Grov miss­handel föreligger när kraftigt
            våld har använts, liksom ofta då våld har riktats mot en gravid
            kvinna. Skador i underlivet, som kan vara både smärtsamma, långvariga
            och kraftigt handikappande, grundar ansvar för misshandel som
            kan vara grov. Skadan kan också bestå i att det genom gärningen
            har överförts smitta eller sjukdom. Därtill kommer psykiska skador,
            som ofta kan och bör rubriceras som psykisk misshandel, för vilka
            ansvar ska följa enligt bestämmelserna i 3 kap. BrB. Gärningen
            kan också innefatta dödande enligt 3 kap. 1, 2 eller 7 § eller
            människorov, människohandel eller olaga frihetsberövande enligt
            4 kap. 1, 1 a eller 2 § BrB.
          </p>
          <p xml:id="i-A92U1eUjs3e4jKhDeyHbY3">
            Den samlade brottsligheten ska betecknas våldtäkt.
          </p>
          <head xml:id="i-6WadnC3SLodKnCSMwX7nG5" type="h2">
            10.4 En särskild brottsrubricering, och straffskala, införs för
            grova fall av sexuellt utnyttjande
          </head>
          <p xml:id="i-NKXGehdNRYU8dLAaf5JLKs">
            För att markera vissa särskilt straffvärda situationer införs
            ett särskilt stadgande om grovt sexuellt utnyttjande. Exempel
            på omständigheter som bör medföra att det sexuella utnyttjandet
            anses vara grovt är om handlingen är av särskilt allvarlig art,
            om handlingen riktats mot en person som befunnit sig i beroendeställning
            till gärningsmannen nuvarande 6 kap. 3 §, om personen varit ur
            stånd att värja sig motsvarande 6 kap. 1 § andra stycket, om det
            förekommer en patientsituation som den som förelåg i solariefallet
            NJA 1988 s. 40, eller om fler än en har förgripit sig på offret
            nu i 6 kap. 1 § tredje stycket. Att utnyttjandet gällt en person
            som varit i en särskilt utsatt situation anges som en omständighet
            som ska medföra ansvar för grovt sexuellt utnyttjande. Samtliga
            dessa omständigheter är sådana att de i sig ger sexualbrottet
            ett högt straffvärde.
          </p>
          <p xml:id="i-5B8YNrC1h3rGRzXPptNUPG">
            Även omständigheten att handlingen lett till graviditet eller
            att gärningsmannen överfört en smitta eller sjukdom anses särskilt
            allvarlig. Även om överförandet av smitta eller sjukdom bedöms
            som ett brott i sig, ska det sexuella utnyttjandet i sådana fall
            kunna bedömas som särskilt allvarligt.
          </p>
          <head xml:id="i-NYLuaVzSgtevxydfYmyyj1" type="h2">
            10.5 Straffansvar införs för försök till sexuellt utnyttjande
            samt försök, förberedelse, stämpling och underlåtenhet att avslöja
            grovt sexuellt utnyttjande
          </head>
          <p xml:id="i-SiTDnnCK8ar8eoD35SYhrp">
            Som följdkonsekvens av lagförslaget ändras även 6 kap. 15 § BrB.
          </p>
          <head xml:id="i-GAd2wqH8XatMLnvHqhQh1U" type="h2">
            10.6 Straffnivån blir mer differentierad
          </head>
          <p xml:id="i-SDqdxW2MzgVNz2W5zPq3JD">
            För sexuellt utnyttjande ska straffskalan vara den som i dag
            gäller för mindre grova fall av våldtäkt, fängelse i högst fyra
            år. Varje sexuellt utnyttjande är en integritetskränkning, men
            straffvärdet kan variera avsevärt, bl.a. med hänsyn till vilken
            typ av sexuell handling det varit fråga om. För grova fall av
            sexuellt utnyttjande föreskrivs samma minimum som i dag gäller
            för medelsvåra fall av våldtäkt, fängelse i två år. Maximum för
            grovt sexuellt utnyttjande sätts till fängelse i åtta år, något
            lägre än vad som i dag gäller för grov våldtäkt.
          </p>
          <p xml:id="i-7pia3Jemft63EEQUnrx4h2">
            Om våld eller hot har använts och straff således ska utdömas
            förutom för grovt sexuellt utnyttjande det även för olaga tvång
            blir enligt reglerna om gemensamt straffmaximum tio år, dvs. vad
            som i dag gäller för grov våldtäkt. Om sexualbrottet är grovt
            och har begåtts med olaga tvång blir straffmaximum fängelse i
            12 år, och om grov misshandel utdöms blir straffmaximum fängelse
            i 14 år. Ett så högt straffvärde kan vara klart befogat i mycket
            grova fall, exempelvis om en ung kvinna utsatts för grovt våld
            av sin far eller styvfar och utnyttjats sexuellt av denne samt
            även lämnats ut till andra som förgripit sig på henne.
          </p>
        </div>
        <div type="motSignatures">
          <list>
            <item xml:id="i-6kY3diUtaXCpvFyEjtUFtn" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-HRWqxXyZtwZZGPziNKTnmt" who="i-9BUsH2Bn1bGihptNC5r7uq">
              Peter Eriksson (MP)
            </item>
            <item xml:id="i-MtZn4XmxrqSBkGpvKFjrBX" who="i-Vx7eV6CLwK4q8nMYx4Sry4">
              Agneta Börjesson (MP)
            </item>
            <item xml:id="i-E1WXgCnJoDc6CVVbXZV945" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-T6qayPRZtSHnCvB9aj8WA" who="i-FfCiJc8kVZcwio9wsCvVkH">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
