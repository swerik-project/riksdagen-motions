<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-01499">
  <teiHeader>
    <fileDesc>
      <titleStmt>
        <title>Barns och ungas psykiska hälsa</title>
        <author corresp="i-AkuwGcT8kWAThsQcz1BS1e i-Gtf31xqX5J4dcpnV6st3EJ">av Lili André och Cecilia Engström (båda KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1499 av Lili André och Cecilia Engström (båda KD)</title>
          <idno type="rdwebb">HA021499</idno>
          <rs type="number">1499</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA021499/text</ref>
          <ref type="dokument_url_html">https://data.riksdagen.se/dokument/HA021499</ref>
          <ref type="dokumentstatus_url_xml">https://data.riksdagen.se/dokumentstatus/HA021499</ref>
          <ref type="pdf">https://data.riksdagen.se/fil/C085E7AA-B9FF-4CFC-8EB7-5C9F14EBE659</ref>
          <ref type="docx">https://data.riksdagen.se/fil/302FC68D-87E0-4C55-AB07-E55D9CB50027</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AkuwGcT8kWAThsQcz1BS1e</idno>
            <name>Lili André</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Gtf31xqX5J4dcpnV6st3EJ</idno>
            <name>Cecilia Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4QGb3d8iyLZPgKivp2Hcvd" type="signed"/>
        <correspContext corresp="i-4QGb3d8iyLZPgKivp2Hcvd">
          <note type="signatory" corresp="i-AkuwGcT8kWAThsQcz1BS1e"/>
          <note type="signatory" corresp="i-Gtf31xqX5J4dcpnV6st3EJ"/>
        </correspContext>
        <correspAction xml:id="i-H7R6ygjWVapktyG82xdiK2" type="submitted">
          <date when="2022-11-23"/>
          <time when="09:24:37"/>
        </correspAction>
        <correspAction xml:id="i-LjVvHJT7EAj2YqUusSe93U" type="reviewed">
          <date when="2022-11-23"/>
          <time when="11:36:41"/>
        </correspAction>
        <correspAction xml:id="i-WZe6ybQxCbAH1Vitbi4jF1" type="referred">
          <date when="2022-12-01"/>
        </correspAction>
        <correspAction xml:id="i-777V7ZQ886W2ZewyaRaXpL" type="assigned">
          <date when="2023-09-19"/>
          <time when="14:23:28"/>
        </correspAction>
        <correspContext corresp="i-777V7ZQ886W2ZewyaRaXpL">
          <ref type="assignedTo">Socialutskottet</ref>
        </correspContext>
        <correspAction xml:id="i-8P2gq6V4kgy3t893AKR8oV" type="behandlas_i"/>
        <correspContext corresp="i-8P2gq6V4kgy3t893AKR8oV">
          <ref type="uppgift">2022/23:SoU12</ref>
          <ref type="ref_dok_id">HA01SoU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU12</ref>
          <ref type="ref_dok_titel">Hälso- och sjukvårdens organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NqomaH3cVKjr9rpDKdNMh8" type="behandlas_i"/>
        <correspContext corresp="i-NqomaH3cVKjr9rpDKdNMh8">
          <ref type="uppgift">2022/23:UbU7</ref>
          <ref type="ref_dok_id">HA01UbU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU7</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-C8BqfpY14hz6w135wCdwYX" type="motHeader">
        <div xml:id="i-K2DCVeAQi5P3KUSfUeoKte" type="motTitle">
          Motion till riksdagen 2022/23:1499 av Lili André och Cecilia
          Engström (båda KD) Barns och ungas psykiska hälsa
        </div>
      </div>
      <div xml:id="i-2rQEb1yKVASLZhhFq5H6gX" type="motBody">
        <div xml:id="i-Py4RxipG8ARKT2ZQtfhoRX" type="motProposal" subtype="förslag">
          <head xml:id="i-PBZN33UqqX4asyC7E515tT">
            Förslag till riksdagsbeslut
          </head>
          <list xml:id="i-Amvqn5AFWV5XYoF16bRRJg">
            <item xml:id="i-M1w713SAhkuxa4eSNNQjJx" sortKey="Yrkande 1">
              Riksdagen ställer sig bakom det som anförs i motionen om en sammanhållen
              barn- och ungdomshälsovård och tillkännager detta för regeringen.
            </item>
          </list>
          <list xml:id="i-Xrna2s1zEFj8g1JBdosGG3">
            <item xml:id="i-FRdyhEJcCSJRdYtQU6NMdW" sortKey="Yrkande 2">
              Riksdagen ställer sig bakom det som anförs i motionen om en förstärkt
              elevhälsa och elevhälsogaranti och tillkännager detta för regeringen.
            </item>
          </list>
          <list xml:id="i-KvwuF6iec7rEX2D76KD7Pg">
            <item xml:id="i-5ZcpjK4aDuEpzES2YBwxbR" sortKey="Yrkande 3">
              Riksdagen ställer sig bakom det som anförs i motionen om en förbättrad
              övergång från bup till vuxenpsykiatrin och tillkännager detta
              för regeringen.
            </item>
          </list>
        </div>
        <div xml:id="i-5apn2PBju1i9B3oTsWd1H8" type="motContent">
          <head xml:id="i-RK4SmQAPpaDXVcHHDxRQse" type="h1">
            Motivering
          </head>
          <p xml:id="i-HsUNG5EtVQGCBkyS7htzYs">
            Att må bra är en självklarhet för många. För andra är det en
            ständig kamp att kunna må bra. Den psykiska ohälsan bland barn
            och unga ökar. Att må psykiskt dåligt kan innebära allt från att
            känna stark oro, nedstämdhet, sorg, rädsla, ångest eller depression
            till självmordstankar. När någon drabbas av en svår kronisk sjukdom
            försämras den psykiska hälsan och livskvaliteten påtagligt. Ohälsa
            kan drabba vem som helst samtidigt som det finns hälsoskillnader
            som beror på livsvillkor och levnadsvanor. De stora skillnaderna
            i livsvillkor kan vi påverka från det offentliga, och kunskap
            om goda levnadsvanor finns. Det som behövs är en uthållig strategi
            som gör att alla samhälls­sektorer medverkar till en god psykisk
            hälsa hos våra barn och unga.
          </p>
          <p xml:id="i-WuAQ2vExZEHbohaozmKUfK">
            Hälso- och sjukvården ska hjälpa oss att må bra och ge vård när
            vi blivit sjuka. Det innebär att den har både ett hälsofrämjande
            och ett vårdande uppdrag. Hälso- och sjukvården måste klara både
            det breda hälsofrämjande uppdraget och att ge vård till svårt
            kroniskt sjuka, såväl vid psykisk som vid somatisk sjukdom. Ska
            det fungera måste hälso- och sjukvården få fler medarbetare och
            patienterna måste få chans till en kontinuerlig relation till
            den vårdkontakt som de behöver.
          </p>
          <p xml:id="i-HLkR67do36SeCNdi9KDne6">
            Ökad psykisk ohälsa hos barn och unga är oroande. Enligt Socialstyrelsen
            uppger allt fler ungdomar psykiska besvär som oro eller ängslan.
            Det är framförallt depressioner, ångestsjukdomar och missbruk
            som ökar. Det har också skett en ökning bland ungdomar som behöver
            sjukhusvård på grund av psykisk sjukdom. Några säkra svar på vad
            som är orsak till utvecklingen med ökad psykisk ohälsa bland barn
            och unga finns inte idag. Men det finns saker som vi redan känner
            till för att kunna påbörja arbetet med att vända utvecklingen.
            All oro är dock inte i behov av sjukvårdens insatser. Det finns
            en risk i att medikalisera allt som tillhör livets svårigheter.
            Sådan oro och känsla av ohälsa måste mötas utanför sjukvården
            där det offentliga kan vara en stödjande part.
          </p>
          <p xml:id="i-6w21QWsYwnuJevCGUhP3Hp">
            Skolan är en stor och viktig del av barns liv och vardag. Barn
            och unga som har olika neuropsykiatriska sjukdomar, NPF, brottas
            med koncentrationssvårigheter, social fobi och ångest, vilket
            leder till stress och oro. Många föräldrar till skolbarn med NPF
            sliter hårt varje dag för att få allt att fungera kring sitt barn.
            Föräldrarna upplever att deras barn behöver extra stöd för att
            klara kunskapsmålen och att de får gå ner i arbetstid för att
            stödja sina barn och mycket tid går till extra läxläsning. Skolan
            är en viktig del i den kraftsamling som behöver göras för att
            förbättra den psykiska hälsan hos barn och unga. Ett rimligt antal
            elever per lärare, fler professioner (fysioterapeuter, arbetsterapeuter
            m.fl.) som bidrar vid sidan av det uppdrag lärarna har och en
            utbyggd barn- och ungdomshälsa som också inkluderar skolan är
            nödvändig.
          </p>
          <p xml:id="i-9MzghXZnKE7PqZA1brHB8B">
            Elever som mår bra lär sig bättre. En väl utvecklad elevhälsovård
            främjar det före­byggande arbetet mot psykisk ohälsa hos barn
            och unga och tidig upptäckt av neuro­psykiatriska funktionsnedsättningar.
            Elevhälsan måste rustas långsiktigt för att bättre kunna möta
            och stödja barn och unga med psykisk ohälsa. Mer än var tredje
            grundskola och nästan varannan gymnasieskola har fått ett påpekande
            från Skolinspektionen om brister som rör elevhälsan. Det har varit
            ett problem under flera år, trots försök med att åtgärda bristerna
            genom vägledningar.
          </p>
          <p xml:id="i-CEpswN3ErANZvr8UeVCjp6">
            Elevhälsan behöver stärkas långsiktigt bland annat genom att
            regionerna får ett samlat uppdrag för hela barn- och ungdomshälsovården.
            Det innebär att den medicinska elevhälsan inte längre ska ha skolan
            som huvudman. Skolsköterska, skolläkare, skolkurator och skolpsykologer
            bör finnas ute i verksamheterna men bör ha samma huvudman som
            övrig vårdpersonal för barn. En samlad barn- och ungdomshälsa
            ska syfta till att öka tillgängligheten till vårdcentralerna,
            elevhälsan och barn- och ung­domspsykiatrin (bup). Det är avgörande
            att i ett tidigare skede än idag fånga upp barn som mår dåligt.
            Vi bör införa en elevhälsogaranti som innebär att varje elev ska
            kunna komma i kontakt med elevhälsan varje dag.
          </p>
          <p xml:id="i-UgiSHUH5avg3Dvb7oDFecP">
            Vi välkomnar förslagen från SOU 2021:11 Bättre möjligheter för
            elever att nå kunskapskraven
            <ref xml:id="i-5qkhqoXwAGvHDYFPuB1q8f" target="i-WRPWmTnnR39uBJVfa7iagu">
              [1]
            </ref>
          </p>
          <p xml:id="i-5cwsRkLmS3uv5X4V6yg1zP">
            Det civila samhället bidrar till livskvalitet och ger många människor
            en meningsfull fritid och möjlighet till gemenskap. Det offentligas
            stöd till det civila samhället behöver vara starkt och förbättras
            så att fler får chansen att vara med. En påtvingad ensamhet påverkar
            hälsan. Goda relationer berikar livet. Familjen, skolan och civilsamhället
            får barn och unga att växa. Föräldrar och/eller vårdnadshavare
            har en viktig roll för barns och ungas psykiska hälsa. Där samtalen,
            gemenskapen och det sociala livet finns, där är den psykiska hälsan
            som störst.
            <ref xml:id="i-YJs4tCX9ypxKHVpvYAApkb" target="i-JijdxAfaFmLvg5enqfBdfL">
              [2]
            </ref>
          </p>
          <p xml:id="i-Tv6zh898S9Xd45Pe8wySvC">
            Familjecentraler, mödravårdscentraler, barnavårdscentraler, ungdomsmottagningar
            och elevhälsovården liksom det civila samhället spelar en viktig
            roll för att så tidigt som möjligt uppmärksamma och ge stöd till
            barn och unga och deras familjer kring psykisk ohälsa och neuropsykiatriska
            funktionsnedsättningar. Många vet idag inte vart de ska vända
            sig för att få hjälp, vilket i sig kan ge oro. Ett tidigt och
            uthålligt stöd till föräldrar är avgörande för att förebygga och
            stödja barns och ungdomars psykiska hälsa. En god utveckling sker
            dock runt om i landet när nya verksamheter växer fram.
          </p>
          <p xml:id="i-G5y6DGzyM4CeiDsyYbhRLJ">
            Det förebyggande arbetet mot självskadebeteende, självmordsförsök
            och självmord måste intensifieras. Det är därför viktigt att kunskap
            och metoder utvecklas för att identifiera riskgrupper och på det
            sättet kunna rikta särskilda förebyggande insatser till personer
            i dessa riskgrupper. Regeringen måste stärka sitt arbete i denna
            del.
          </p>
          <p xml:id="i-FiNKDYhovVCinkrsw13UWR">
            Övergången från barn- och ungdomspsykiatrin, bup, till den specialiserade
            vuxen­psykiatrin måste bli så smidig som möjligt för patienten
            så att inte hälsotillståndet riskerar att försämras. Vården måste
            också utformas så att den unga vuxnas behov kan tillgodoses, vilket
            inte alltid fungerar i den reguljära vuxenpsykiatrin. När en ung,
            sårbar person ska byta vårdmiljö måste personen alltid vara i
            centrum och utifrån det ska verksamheten samordnas. En ungdom
            som är i behov av hjälp och stöd ska slussas rätt oavsett vart
            han eller hon vänder sig vid sitt första besök. När ett barn eller
            en ung person har behandlats på bup försvåras ofta de följande
            insatserna på grund av att personen byter organisation när vederbörande
            fyllt 18 år. Om ungdomar inte kommer vidare till vuxenpsykiatrin
            trots att behov finns är det allvarligt. För att säkerställa att
            ungdomar får den vård de behöver och inte tappas bort mellan bup
            och vuxenpsykiatrin krävs det att överföring av kunskap och möjligheten
            att följa förloppet säkerställs. Detta görs på bästa sätt genom
            ökad samverkan mellan bup och vuxenpsykiatrin.
          </p>
          <p xml:id="i-UBm94BNRh7GYJv8pdDvbhE">
            Barns och ungas psykiska hälsa måste hamna högt upp på dagordningen.
            Det är en framtidsfråga för vårt välfärdsland.
          </p>
        </div>
        <div xml:id="i-GZyVzxuHJUAhSkrYKyWPrz" type="motSignatures">
          <list xml:id="i-9ijrdk98Q53GzFcqDDatcr">
            <item xml:id="i-6368xrbR6gW5Z4SnXwZZsf" who="i-AkuwGcT8kWAThsQcz1BS1e">
              Lili André (KD)
            </item>
            <item xml:id="i-23WFywzbj8cTK4qj3HaLmX" who="i-Gtf31xqX5J4dcpnV6st3EJ">
              Cecilia Engström (KD)
            </item>
          </list>
        </div>
        <div xml:id="i-9weUqvcq9HyLtCEuWuqF9z" type="motNotes">
          <noteGrp xml:id="i-4muTcsbtedsHetnmbkNhzp">
            <note xml:id="i-WRPWmTnnR39uBJVfa7iagu">
              [1] https://regeringen.se/492cd0/contentassets/77f91fad3fff4e9f85bc560b1e5c34d9/battre-mojligheter-for-elever-att-na-kunskapskraven-sou-202111.
            </note>
            <note xml:id="i-JijdxAfaFmLvg5enqfBdfL">
              [2]
            </note>
          </noteGrp>
        </div>
      </div>
    </body>
  </text>
</TEI>
