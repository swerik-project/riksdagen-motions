<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-01658">
  <teiHeader>
    <fileDesc>
      <titleStmt>
        <title>Riksdagsledamöters utrikesresor</title>
        <author corresp="i-LSGLGKPPdgKqe7pxwHn9sf i-XSuWURvcJRjSbVSYUBBuD2">av Lise Nordin och Stina Bergström (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1658 av Lise Nordin och Stina Bergström (båda MP)</title>
          <idno type="rdwebb">H5021658</idno>
          <rs type="number">1658</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5021658/text</ref>
          <ref type="dokument_url_html">http://data.riksdagen.se/dokument/H5021658</ref>
          <ref type="dokumentstatus_url_xml">http://data.riksdagen.se/dokumentstatus/H5021658</ref>
          <ref type="docx">http://data.riksdagen.se/fil/EBC69187-B953-4727-8EC2-3B38B2FCA31F</ref>
          <ref type="pdf">http://data.riksdagen.se/fil/37DC64FE-70B3-4EF1-B1B9-B51D6E633A18</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7Ku5D4CtYY64vuMQTH9GSQ" type="signed"/>
        <correspContext corresp="i-7Ku5D4CtYY64vuMQTH9GSQ">
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-XSuWURvcJRjSbVSYUBBuD2"/>
        </correspContext>
        <correspAction xml:id="i-FQKv2VW4WhAKxqcSd98tdZ" type="submitted">
          <date when="2017-10-03"/>
          <time when="12:42:47"/>
        </correspAction>
        <correspAction xml:id="i-VAhDhDCxJ4vvG5rM6dkBZA" type="reviewed">
          <date when="2017-10-03"/>
          <time when="14:12:26"/>
        </correspAction>
        <correspAction xml:id="i-73ohW9RPeer3NiniHfzrPx" type="referred">
          <date when="2017-10-13"/>
        </correspAction>
        <correspAction xml:id="i-CDJa4nRjZzCoHd7soGEVcc" type="assigned">
          <date when="2018-09-28"/>
          <time when="14:57:19"/>
        </correspAction>
        <correspContext corresp="i-CDJa4nRjZzCoHd7soGEVcc">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-YYe6CxCKGL3NpwYXzQTDGn" type="behandlas_i"/>
        <correspContext corresp="i-YYe6CxCKGL3NpwYXzQTDGn">
          <ref type="uppgift">2017/18:KU27</ref>
          <ref type="ref_dok_id">H501KU27</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU27</ref>
          <ref type="ref_dok_titel">Riksdagens arbetsformer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ATh8E8nXjpgSU8fr2qkJ2g" type="motHeader">
        <div xml:id="i-7YwZ8Pgara6g1XJPycSqwe" type="motTitle">
          Motion till riksdagen 2017/18:1658 av Lise Nordin och Stina Bergström
          (båda MP) Riksdagsledamöters utrikesresor
        </div>
      </div>
      <div xml:id="i-MstgLWX48vSufYsVCXB8xp" type="motBody">
        <div xml:id="i-8hcbSj4oRwX8fx18Z7JKKo" type="motProposal" subtype="förslag">
          <head xml:id="i-D2JS9qsAGpDPooZj4z2kht">
            Förslag till riksdagsbeslut
          </head>
          <list xml:id="i-TcudGhyzMrLRQ7rQ5VfH1u" style="ol">
            <item xml:id="i-RRPuW66ncoa6gD5wXzQC3j">
              Riksdagen ställer sig bakom det som anförs i motionen om att
              förtydliga föreskrifterna för utrikesresor så att resans innehåll
              prioriteras framför resmålet och tillkännager detta för riksdagsstyrelsen.
            </item>
            <item xml:id="i-5izKmiJ6bbY1DNasHH9UQM">
              Riksdagen ställer sig bakom det som anförs i motionen om att
              det verkligen är hög relevans för utskottens arbete som bör vara
              utgångspunkten för utskottens resor och tillkännager detta för
              riksdagsstyrelsen.
            </item>
            <item xml:id="i-K4SGjhFrXTqFsPA9wuHV2h">
              Riksdagen ställer sig bakom det som anförs i motionen om att
              återinföra kravet om reseberättelse efter resans slut och tillkännager
              detta för riksdagsstyrelsen.
            </item>
            <item xml:id="i-VUyQTYXbUmsF7hwkEn7MrX">
              Riksdagen ställer sig bakom det som anförs i motionen om att
              man bör eftersträva en allsidig information om studieämnet för
              utskottens resor, speciellt när man studerar frågor där det finns
              tydligt olika uppfattningar, och tillkännager detta för riksdagsstyrelsen.
            </item>
            <item xml:id="i-DRhgfL8o4hvC1kfnsevaXP">
              Riksdagen ställer sig bakom det som anförs i motionen om alkohol
              vid utskottens utrikesresor och tillkännager detta för riksdagsstyrelsen.
            </item>
            <item xml:id="i-EU3vczXGBFxMNhKvLTcZDA">
              Riksdagen ställer sig bakom det som anförs i motionen om att
              underlätta för riksdagsledamöter att välja tåg som transportsätt
              vid utrikes resor och tillkännager detta för riksdagsstyrelsen.
            </item>
          </list>
        </div>
        <div xml:id="i-QPbVLfPmMv36Jw1P4WDXRz" type="motContent">
          <head xml:id="i-EAkc2MrjSVFKzsuc7MZtYR" type="h1">
            Inledning
          </head>
          <p xml:id="i-ZJgpUYP4eDZ4rjX5Dv9Mf">
            Riksdagen har föreskrifter om utskottens utrikesresor som senast
            reviderades i mars 2012 (RFS 2012:1). Jämfört med den tidigare
            föreskriften gjordes flera strykningar och den nu gällande föreskriften
            innehåller inga närmare riktlinjer för val av resmål eller syfte.
            Kravet om reserapport har avskaffats. Vi menar att föreskrifterna
            behöver förtydligas och kompletteras ur ett par aspekter för att
            ta större hänsyn till miljö och ekonomi. Konstitutionsutskottet
            har tidigare avslagit flera av de här föreslagna ändringarna med
            hänvisning till bedömningar att tidigare regler inte tillämpades
            i praktiken. Att de tidigare reglerna inte efterlevdes tycker
            vi är ett tveksamt skäl att ta bort dom. Idag är det svårare för
            den riksdagsledamot som vill resa med tåg som transportmedel vid
            utrikes resor. Det miljövänligare alternativet bör vara enkelt
            att välja.
          </p>
          <head xml:id="i-HH68ZSH1cqKzKkqwkZTUu6" type="h1">
            Hänsyn till klimat och miljö
          </head>
          <p xml:id="i-BMgB5Sy7EQ7tPGMx1xmHK7">
            I riktlinjen för ledamöternas tjänsteresor står att resor i tjänsten
            ska planeras så att största möjliga hänsyn tas till miljön (2001:2).
            Vid planering av en utskottsresa anser vi att det är rimligt,
            bland annat ur miljösynpunkt, att först fråga sig vad man vill
            studera och sedan söka efter ett resmål där det kan studeras på
            ett bra sätt med hänsyn till både miljö och ekonomi. Ofta fungerar
            det tvärtom idag genom att man först funderar ut ett trevligt
            eller intressant land att åka till och sedan sätter ihop ett program
            för vad man vill studera. Resorna kan då bli både längre och dyrare
            än nödvändigt. Varför åka till Nya Zeeland om det man vill studera
            också finns i Danmark? I vissa fall kanske det inte ens är nödvändigt
            att resa över huvud taget. Syftet kanske kan uppnås genom att
            använda modern teknik, till exempel videokonferens.
          </p>
          <p xml:id="i-X9Qvm1WMZG4SK5bGjpocHi">
            Självklart kan det finnas goda motiv till längre resor som ger
            nya kunskaper och infallsvinklar och vi ifrågasätter därför inte
            principen om en resa utanför Europa per mandatperiod, men vi menar
            att varje resa måste övervägas och prövas så att det verkligen
            blir ett mervärde av att göra en längre och i många fall dyrare
            resa. För att bland annat minska miljö- och klimatpåverkan föreslår
            vi att riksdagen tillkännager för riksdagsstyrelsen att föreskriften
            för utskottens utrikesresor förtydligas så att resans innehåll
            prioriteras framför resmålet.
          </p>
          <p xml:id="i-8o1Svnf3cv2PaFxNSDUQL1">
            Utskotten genomför under mandatperioden minst en resa inom Europa.
            Vidare deltar enskilda ledamöter ofta på utskottens uppdrag på
            konferenser framför allt i Bryssel. I de fall där goda tågförbindelser
            finns, som till Bryssel, bör ledamöterna uppmanas att välja tåg.
            Tågresan kan ofta användas för arbete. Ett annat alternativ är
            att ta tåg en riktning och flyga den andra för att göra ett klimatsmartare
            val av resesätt. En flygresa genererar mångdubbelt högre utsläpp
            än motsvarande tågresa.
          </p>
          <head xml:id="i-D9avDMC9qCmt8vPvp3pd8G" type="h1">
            Resor för ökad kunskap och internationellt utbyte
          </head>
          <p xml:id="i-DN6sbxxc1WqzeWZmwV7SyS">
            I de reviderade föreskrifterna ströks 2 § om att resan ska ha
            hög relevans för utskottens arbete. Motiveringen var att det ansågs
            självklart. Vi delar inte bilden av att detta är självklart idag.
            Det finns exempel på utskottsresor där programmet till stor del
            handlat om att gynna svensk export eller svenska intressen i aktuella
            frågor.
          </p>
          <p xml:id="i-RRwZnM7aN1Avz6kz6v27BN">
            Resornas upplägg bör vara sådant att ledamöterna får en bred
            kunskapsinhämtning i de frågor som studeras. Vid en resa som studerar
            exempelvis den kontroversiella frågan om etanolproduktion är det
            rimligt att träffa flera centrala aktörer och inte enbart det
            största etanolföretaget och deras forskningsenhet. Vi anser att
            det bör göras tydligt för utskotten att olika synvinklar på det
            som ska studeras bör tas upp så att en allsidig bild av frågan
            ges.
          </p>
          <p xml:id="i-44e1TQeMWQ9B8DcKxaPDLs">
            För att utskotten i efterhand ska kunna följa upp resan förordar
            vi att föreskrifterna återigen förtydligar att en reserapport
            ska skrivas för att redovisa de mest väsentliga resultaten och
            vilka utskottet träffat. Detta skulle stärka öppenheten mot allmänheten
            och media. Det ökar också förutsättningarna för att utskottet
            ska ha nytta av den erfarenhet och kunskap som inhämtats under
            resan i sitt fortsatta arbete.
          </p>
          <head xml:id="i-7mMy5NfWdjazAgNSvdFe2Y" type="h1">
            Alkohol vid tjänsteutövning
          </head>
          <p xml:id="i-7t2of3mM3t5bWbD7mXvmAw">
            Det finns olika seder kring alkohol och till viss grad är det
            rimligt att vi anpassar oss till sederna i det land vi besöker.
            Det är också rimligt att ledamöter som åker på resor i uppdraget
            för skattepengar kan delta i programmet fullt ut. Vi menar därför
            att det vid reseplaneringen bör ses över så att bjudningar med
            alkohol hålls nere, även om totalförbud inte måste råda. En återhållsam
            tillgång på alkohol underlättar också för dem som bör eller vill
            undvika alkohol.
          </p>
          <head xml:id="i-DAsC41QT8afxEFQz49d463" type="h1">
            Underlätta tåg som transportsätt vid utrikes resor
          </head>
          <p xml:id="i-75EfBW2H8Z852WpoSv5488">
            Idag är riksdagens rutiner vid utrikes resor utformade med flyg
            som norm. Vid deltagande i de språkresor som erbjuds riksdagsledamöter
            finns endast flyg att fylla i på formuläret vid anmälan. Det finns
            exempel där skriftlig motivering av önskemålet att resa med tåg
            och båt har krävts av Riksdagsförvaltningen. Den av riksdagen
            upphandlade resebyrån saknar kompetens att boka tågresor i Europa.
            De har enligt egen uppgift inte tillgång till de sökfunktionerna.
            Många riksdagsledamöter tvingas idag vända sig till en privat
            resebyrå för bokning av tågresor utomlands. Förutsättningarna
            för ledamöter att välja tåg vid utrikes resor bör ses över. Att
            resa klimatsmart bör underlättas, inte motarbetas eftersom klimatet
            är vår tids ödesfråga.
          </p>
        </div>
        <div xml:id="i-KTTeA41ShdeXuG5tzHGCyc" type="signatureBlock">
          <list xml:id="i-Bn18xgbnwJZhHqyJ6tTyDC">
            <item xml:id="i-VJJDoTHNpw3d75HXyLAWoX" type="signature">
              Lise Nordin (MP)
            </item>
            <item xml:id="i-MtYaUXt33asKjXZD2FCFHu" type="signature">
              Stina Bergström (MP)
            </item>
          </list>
        </div>
      </div>
    </body>
  </text>
</TEI>
