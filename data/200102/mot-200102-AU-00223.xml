<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-AU-00223">
  <teiHeader>
    <fileDesc>
      <titleStmt>
        <title>En individuell utbildningsinvestering</title>
        <author corresp="i-DnTstrvT1jenyw6pdMxfZi">av Mikael Odenberg m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En individuell utbildningsinvestering</title>
          <idno type="rdwebb">GP02A223</idno>
          <rs type="number">A223</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GP02A223/text</ref>
          <ref type="dokument_url_html">http://data.riksdagen.se/dokument/GP02A223</ref>
          <ref type="dokumentstatus_url_xml">http://data.riksdagen.se/dokumentstatus/GP02A223</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DnTstrvT1jenyw6pdMxfZi</idno>
            <name>Mikael Odenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-FKLdFezw4jPcBcpexqvUyJ</idno>
            <name>Kent Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-chkH67XLutwmCnkuDo8pd</idno>
            <name>Patrik Norinder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7KBbQxMwamQ8aEQRXJRw1j</idno>
            <name>Henrik Westman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-CajxChHCyySL6R6AQNT1bF</idno>
            <name>Anna Kinberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-QobwepBp1UESUizVa8aqhL</idno>
            <name>Anna Åkerhielm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3TzUjUVop5GV6tpKYjGYGr</idno>
            <name>Rolf Gunnarsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GgyXv4xamqTouNVz7Tncke</idno>
            <name>Anna Lilliehöök</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Lchnf81FgDM966V8KDjs3f" type="signed"/>
        <correspContext corresp="i-Lchnf81FgDM966V8KDjs3f">
          <note type="signatory" corresp="i-DnTstrvT1jenyw6pdMxfZi"/>
          <note type="signatory" corresp="i-FKLdFezw4jPcBcpexqvUyJ"/>
          <note type="signatory" corresp="i-chkH67XLutwmCnkuDo8pd"/>
          <note type="signatory" corresp="i-7KBbQxMwamQ8aEQRXJRw1j"/>
          <note type="signatory" corresp="i-CajxChHCyySL6R6AQNT1bF"/>
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-QobwepBp1UESUizVa8aqhL"/>
          <note type="signatory" corresp="i-3TzUjUVop5GV6tpKYjGYGr"/>
          <note type="signatory" corresp="i-GgyXv4xamqTouNVz7Tncke"/>
        </correspContext>
        <correspAction type="referral" xml:id="i-Njy7njfYZdrB6EeZFSAM86">
          <date when="2001-10-11"/>
        </correspAction>
        <correspAction type="dismissal" xml:id="i-NGPC3AqAd1iMUj6T9WZogc">
          <date when="2001-10-11"/>
        </correspAction>
        <correspAction type="termination" xml:id="i-9FAAvQ2xiHwfnoDAcLkWbY">
          <date when="2001-10-05"/>
        </correspAction>
        <correspAction type="submission" xml:id="i-TPhTdH21gNM9y32SsY1Xhx">
          <date when="2001-10-05"/>
        </correspAction>
        <correspAction type="numbering" xml:id="i-ENVcJ6usvfLEeryACD3pQv">
          <date when="2001-10-05"/>
        </correspAction>
        <correspAction type="proposed_referral" xml:id="i-9cPj6aRZW5ytmL7FjUokZD">
          <date when="2001-10-05"/>
        </correspAction>
        <correspAction type="committee_proposal" xml:id="i-EuDp8KCpyifch1Mg9JKRWu">
          <date when="2001-10-05"/>
        </correspAction>
        <correspAction type="reviewing" xml:id="i-NZGS2SRCvzRcDHBKMMCeE2">
          <date when="2001-10-05"/>
        </correspAction>
        <correspAction type="registration" xml:id="i-XWLPHpyjm4MygMAcBUdJkM">
          <date when="2001-10-05"/>
        </correspAction>
        <correspAction type="assigned" xml:id="i-5C6bFUDo6nXwDYSLJtHLyC"/>
        <correspContext corresp="i-5C6bFUDo6nXwDYSLJtHLyC">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_A_0223/mot_200102_A_0223-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: A223 pnr: m118
          </p>
          <p>
            Motion till riksdagen 2001/02:A223
          </p>
          <p>
            av Mikael Odenberg m.fl. (m)
          </p>
          <p>
            En individuell utbildningsinvestering
          </p>
          <p>
            1 Sammanfattning
          </p>
          <p>
            Det är alldeles för få människor i Sverige som kontinuerligt
            vidareutbildar sig i syfte att förbättra sina kunskaper. För att
            fler människor skall kunna utbilda sig kontinuerligt krävs att
            den övergripande samhällsmiljön stimulerar kunskap och utbildning.
            Det råder ingen tvekan om att den förda skattepolitiken är den
            grundläggande orsaken till att för få människor kontinuerligt
            vidareutbildar sig. Utöver detta krävs det också ett antal särskilda
            åtgärder för att snabbt kunna stimulera fler människor att utbilda
            sig under hela livet. Skatten på utbildning och kunskap är hög
            och sänder ut fel signaler. Det är bland annat mot den bakgrunden
            som förslag om införande av ett individuellt sparande för vidareutbildning
            skall ses.
          </p>
          <p>
            Vi vill pröva möjligheten att ge den enskilde rätt till att göra
            avdrag på inkomst av tjänst för styrkta utbildningskostnader.
            Att införa rätt till avdrag för vidareutbildning kan medföra att
            fler människor har ekonomiska möjligheter att utbilda sig vidare.
          </p>
          <p>
            Vi vill pröva möjligheten för den enskilde individen att bygga
            upp ett individuellt utbildningskonto. Det skall gälla såväl alla
            arbetstagare som alla egna företagare. Det är den enskilde individen
            som ansvarar för och avgör när sparandet skall användas. För att
            stimulera arbetsgivare att bidra till den anställdes sparande
            bör en rätt till avdrag prövas för sociala avgifter vid avsättningar
            till den anställdes utbildningskonto. Detta kan jämföras med arbetsgivarens
            villkor för avsätt- ning till pensionssparande för den anställde.
            En särskild satsning på låginkomsttagare bör prövas. Ett redskap
            som skulle kunna användas är riktade studiestipendier. Alla individer
            har behov av kontinuerlig utbildning. Det är emellertid svårast
            för dem med små ekono- miska marginaler att bygga upp ett sparande.
          </p>
          <p>
            43
          </p>
          <pb facs="riksdagen-motions-pdf/data/200102/mot_200102_A_0223/mot_200102_A_0223-002.pdf"/>
          <p>
            2001/02:A223
          </p>
          <p>
            44
          </p>
          <p>
            2 Innehållsförteckning
          </p>
          <p>
            1 Sammanfattning... 2 Innehållsförteckning. 3 Förslag till riksdagsbeslut........
            4 En kontinuerlig vidareutbildning 4.1 Ökat behov av mer utbildning,
            4.2 Det behövs tydliga signaler. 5 Bilder av svensk arbetsmarknad.....
          </p>
          <p>
            5.1 Liten belöning för kunskap och utbildning 5.2 Brist på utbildad
            arbetskraft. 5.3 Minskad rörlighet på arbetsmarknade: 5.4 En internationell
            utblick. 6 En individuell utbildningsinvestering. 6.1 Skilj på
            verksamhets- och individrelaterad utbildnin; 6.2 Stärk den enskildes
            motivation............+....sssesssssssssss++ 6.3 Använd avtalsvägen.....................
            6.4 Arbetsgivarnas medverkan är viktig 6.5 Det skall vara enkelt
            och flexibelt 7 Ett individuellt utbildningssparande.. 7.1 Pröva
            avdrag för styrkta utbildningskostnader. 7.2 Pröva ett individuellt
            utbildningskonto............ 7.3 Pröva samma regler som för pensionsavsättning
            7.4 Pröva en särskild satsning på låginkomsttagare.....................
          </p>
          <pb facs="riksdagen-motions-pdf/data/200102/mot_200102_A_0223/mot_200102_A_0223-003.pdf"/>
          <p>
            2000/01:c999
          </p>
          <p>
            3 Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om betydelsen av att pröva möjligheten att införa ett individuellt
            utbildningssparande.
          </p>
          <p>
            4 En kontinuerlig vidareutbildning 4.1 Ökat behov av mer utbildning
          </p>
          <p>
            Det behövs mer av rörlighet och dynamik på den svenska arbetsmarknaden.
            I detta sammanhang har satsningar på grundläggande utbildning
            och vidareutbildning stor betydelse. Sambandet mellan utbildning
            som en investering och den ekonomiska nyttan för den enskilde
            individen måste stärkas. Det är alldeles för få människor i Sverige
            som kontinuerligt vidareutbildar sig i syfte att förbättra sina
            kunskaper. För att fler människor skall kunna utbilda sig kontinuerligt
            krävs att den övergripande samhällsmiljön stimulerar kunskap och
            utbildning. Skatten på utbildning och kunskap är hög och sänder
            ut fel signaler. Det är bland annat mot den bakgrunden som förslag
            om införande av ett individuellt sparande för vidareutbildning
            skall ses. Skatten på arbete måste sänkas och lönebildningen ske
            lokalt. Det råder ingen tvekan om att den förda skattepolitiken
            är den grundläggande orsaken till att för få människor kontinuerligt
            vidareutbildar sig. Utöver detta krävs det möjligen ett antal
            särskilda åtgärder för att snabbt kunna stimulera fler människor
            att utbilda sig under hela livet.
          </p>
          <p>
            Det finns två övergripande skäl som talar för detta: för det
            första är tidsfaktorn avgörande. Skall många människor, ur alla
            inkomstskikt, snabbt kunna vidareutbilda sig krävs det åtgärder
            som möjliggör detta. Det råder ingen tvekan om att den förda skattepolitiken
            är den stora stötestenen, men det tar för lång tid att enbart
            via ett sundare skattesystem möjliggöra för alla att finansiera
            sin egen vidareutbildning. För det andra måste den sammanlagda
            utbildningsnivån höjas så snabbt som möjligt. Detta medför i sin
            tur att det är bråttom med konkreta åtgärder. Föreliggande motion
            syftar till att lyfta fram och pröva lämpliga åtgärder.
          </p>
          <p>
            4.2 Det behövs tydliga signaler
          </p>
          <p>
            Det finns ett växande behov av förändring när det gäller vuxna
            människors incitament och möjligheter att kontinuerligt skaffa
            sig nya kunskaper. Detta
          </p>
          <p>
            45
          </p>
          <pb facs="riksdagen-motions-pdf/data/200102/mot_200102_A_0223/mot_200102_A_0223-004.pdf"/>
          <p>
            2001/02:A223
          </p>
          <p>
            46
          </p>
          <p>
            ställer krav på omfattande samhällsförändringar för att möjliggöra
            för alla individer att vidareutbilda sig. Tre avgörande skäl talar
            för att det krävs omfattande förändringar för att alla människor
            skall kunna delta. För det första är skatten på utbildning och
            kunskap för hög och sänder ut fel signaler. Det lönar sig inte
            i tillräcklig utsträckning att utbilda sig. Sambandet mellan utbildning
            och lön efter skatt måste stärkas. Det är rationella val, av människor
            vilka ser att utbildning inte lönar sig ekonomiskt, som gör att
            för få läser vidare efter gymnasiet. För det andra är förutsättningarna
            bristfälliga för många människor att på egen hand kunna finansiera
            sin vidareutbildning. Det handlar bland annat om att många människor
            inte har de ekonomiska förutsättningarna att regelbundet avsätta
            medel för att finansiera nödvändig vidareutbildning. För det tredje
            är utbildningsväsendet inte av tillräckligt hög kvalitet. I länder
            där utbildningen släpar efter kommer också den ekonomiska utvecklingen
            och människors levnadsstandard att göra det. De två första skälen
            pekar entydigt på skattepolitikens avgörande betydelse. Det sistnämnda
            skälet illustrerar att den svenska skolan och högre utbildningen
            inte håller den spetskvalitet som är nödvändig för att förstärka
            Sveriges internationella konkurrenskraft. Alla tre skälen visar
            att det är den enskilda människan som hamnar i kläm i stora offentliga
            system som inte
          </p>
          <p>
            fungerar som de var avsedda att göra. Det är i grunden fel att
            med konstlade medel och regler försöka få människor att höja sin
            kunskap genom vidareutbildning. Ett bra slutresultat börjar alltid
            med att den enskilde individen fattar ett individuellt beslut.
            Ett beslut som baserar sig på motivation, intresse och på att
            hon eller han kommer att få nytta av utbildningen, såväl mänskligt
            som ekonomiskt.
          </p>
          <p>
            5 Bilder av svensk arbetsmarknad 5.1 Liten belöning för kunskap
            och utbildning
          </p>
          <p>
            En rapport från SACO, ”En ljusnande framtid?”, visar att bruttolönerna
            utvecklats sämre för samtliga akademiska yrken än för industriarbetarna
            under perioden 1975-1998. Samtliga sju undersökta akademikeryrken
            hade en lägre ekonomisk standard än industriarbetarna när skatt,
            nödvändiga fasta utgifter och studiemedelsavgiften betalats. Trots
            relativt sett höga arbetskraftskostnader betalar sig långa studier
            dåligt i Sverige. Den högsta marginalskatten sänks i många av
            våra konkurrentländer medan Sverige fortfarande ligger bland de
            högsta i världen. Av tio undersökta länder har Sverige den minsta
            genomsnittliga löneskillnaden mellan personer som har en universitetsutbildning
            respektive enbart en gymnasieutbildning. Om marginalskatterna
            tas med i jämförelsen försämras situationen ytterligare för Sverige.
          </p>
          <pb facs="riksdagen-motions-pdf/data/200102/mot_200102_A_0223/mot_200102_A_0223-005.pdf"/>
          <p>
            5.2 Brist på utbildad arbetskraft
          </p>
          <p>
            Det blir alltmer tydligt att många företag har problem att rekrytera
            kunnig och utbildad arbetskraft. En av förklaringarna till bristen
            på arbetskraft är att Sverige lider brist på yngre högutbildade
            akademiker, inte minst inom teknik och naturvetenskap. Att jämföra
            Sveriges situation med Finland belyser de svenska problemen. Finland
            utbildar exempelvis årligen ca 7 000 civil- och högskoleingenjörer.
            Motsvarande siffra i Sverige är knappt 5 000. Finland utbildar
            30 procent fler ingenjörer inom en hälften så stor befolkning.
            Men även inom praktiska, tekniska yrken syns tydliga tecken på
            brist på utbildad arbetskraft. Inom verkstadsindustrin växer bristen
            på arbetskraft allt snabbare. Inom byggnadsbranschen uppger sex
            av tio företag att de har problem med rekrytering av utbildad
            respektive erfaren arbetskraft.
          </p>
          <p>
            5.3 Minskad rörlighet på arbetsmarknaden
          </p>
          <p>
            Närings- och teknikutvecklingsverket (NUTEK) visar i sin rapport
            ”Arbets- kraftens rörlighet — ett smörjmedel för tillväxt” att
            rörligheten på arbets- marknaden har minskat sedan mitten av 1980-talet.
            Det gäller såväl rörligheten geografiskt som mellan olika företag
            och branscher. Rörligheten på den svenska arbetsmarknaden har
            sjunkit under perioden 1987-1996. Mellan olika branscher har rörligheten
            minskat med 50 procent. Den geografiska rörligheten, d.v.s. andelen
            individer som flyttar till en annan ort, har minskat lika mycket.
            Andelen arbetslösa som har utbildat sig har också halverats.
          </p>
          <p>
            5-4 En internationell utblick
          </p>
          <p>
            Betraktar vi utvecklingen när gäller det s.k. livslånga lärandet
            kan ett antal tendenser i dagsläget fastslås: inom EU pågår ett
            långsiktigt arbete för att föra upp frågan om vuxnas lärande på
            dagordningen. I Storbritannien håller ett nationellt system med
            utbildningskonton på att byggas upp. I Frankrike finns ett antal
            olika former av stöd för kompetensutveckling. I Danmark har alla
            anställda och egenföretagare rätt att få ledigt för studier upp
            till ett år. Arbetstagaren ska ha fyllt 25 år och vara medlem
            i a- kassa samt ha rätt till arbetslöshetsersättning. I Norge
            finns ett förslag om en kompetensreform. Den ska införas stegvis
            och omfatta såväl grund- som vidareutbildningen av vuxna.
          </p>
          <p>
            2000/01:c999
          </p>
          <p>
            47
          </p>
          <pb facs="riksdagen-motions-pdf/data/200102/mot_200102_A_0223/mot_200102_A_0223-006.pdf"/>
          <p>
            2001/02:A223
          </p>
          <p>
            48
          </p>
          <p>
            6 En individuell utbildningsinvestering
          </p>
          <p>
            6.1 Skilj på verksamhets- och individrelaterad utbildning
          </p>
          <p>
            Det är viktigt att skilja på verksamhets- respektive individrelaterad
            utbildning. Det är genom avtal överenskommelser skall komma till
            stånd om lämplig tidpunkt för vidareutbildning och eventuell medfinansiering
            m.m. från arbetsgivarens sida. Dessa avtal kan vara antingen individuella
            eller kollektiva. Verksamhetsrelaterad utbildning skall inte bli
            föremål för särskilda insatser från skattebetalarnas sida. Det
            finns emellertid i många fall ett gemensamt intresse för arbetsgivare
            och arbetstagare att öka individens kvalifikationer och samlade
            kunskap. Inte minst inom det berörda yrkesområdet. Individrelaterad
            utbildning uttrycker den enskilde individens behov av såväl bred
            och allmän kunskap som specialiserad kunskap inom vitt skilda
            yrkesområden. Denna form av utbildning kan uppmuntras genom särskilda
            insatser, men framförallt genom individuella eller kollektiva
            avtal och överenskommelser på arbetsmarknaden.
          </p>
          <p>
            6.2 Stärk den enskildes motivation
          </p>
          <p>
            Den främsta orsaken till att den enskildes motivation att utbilda
            sig är så låg är den höga skatten på arbete och små löneskillnader.
            Inkomstskatten är hög och progressiv, vilket helt naturligt leder
            till minskat intresse för att vidareutbilda sig i syfte att nå
            en högre lön. Till detta tillkommer de avgifter som utgår över
            förmånstaket och som i praktiken utgör skatt på utbildning och
            kunskap. Att utbilda sig skall betraktas först och främst som
            en egen investering, men även som en investering i Sveriges framtid.
            Den enskilde skall enkelt kunna avgöra att det alltid lönar sig
            att utbilda sig vidare och arbeta hårdare. Lägre skatt på arbete
            är det viktigaste redskapet.
          </p>
          <p>
            6.3 Använd avtalsvägen
          </p>
          <p>
            Utformning av system som syftar till att stimulera vidareutbildning
            och individuell förkovran skall bygga på frivillighet och avtal.
            Det är den enskilde individens situation som skall sättas i centrum.
            Överlåt till den enskilde att enskilt eller med andra likasinnande
            komma överens med arbetsgivarna om eventuell medfinansiering och
            när utbildningen skall äga rum m.m. Det andra kan sköta bättre
            än staten skall staten låta bli att ta hand om.
          </p>
          <pb facs="riksdagen-motions-pdf/data/200102/mot_200102_A_0223/mot_200102_A_0223-007.pdf"/>
          <p>
            6.4 Arbetsgivarnas medverkan är viktig
          </p>
          <p>
            Arbetsgivarnas medverkan är värdefull. Den skall bygga på frivillighet
            och regleras genom avtal. Det bör ligga i arbetsgivarens intresse
            att medverka till en höjning av kunskapsnivån bland de anställda.
            Arbetsgivarna skall motiveras att delta i systemets finansiering.
            Detta kan exempelvis ske genom att arbetsgivaren får möjlighet
            att göra motsvarande avsättningar till den anställdes vidareutbildning
            som i dag sker när det gäller pensionen. Många anställda som inte
            trivs på sina jobb vågar ändå inte byta eftersom de då förlorar
            den anställningstrygghet som en lång anställning ger. Ett sätt
            att öka flexibiliteten skulle kunna vara att genom avtal växla
            nuvarande anställningsskydd mot att arbetsgivaren avsätter en
            summa varje månad till ett utbildningskonto. Detta sparande växer
            med anställningstiden och utgör på så sätt en fallskärm om man
            förlorar arbetet.
          </p>
          <p>
            6.5 Det skall vara enkelt och flexibelt
          </p>
          <p>
            Det skall finnas enkla, tydliga och raka regler när det gäller
            vidareutbildning. Att bygga på redan sunda och vedertagna principer
            är enklast. Det underlättar individernas förståelse av ett nytt
            system. Det finns en inneboende drivkraft hos alla individer att
            förbättra sin livssituation. Ett system som skall underlätta den
            drivkraften måste vara enkelt och flexibelt. Det är den enskilde
            individen som själv skall få förtroendet att avgöra vilken vidareutbildning
            hon eller han behöver för att öka sin kunskap och kompetens.
          </p>
          <p>
            7 Ett individuellt utbildningssparande 7.1 Pröva avdrag för styrkta
            utbildningskostnader
          </p>
          <p>
            Utbildning är en egen livslång investering. Vi vill pröva möjligheten
            att ge den enskilde möjlighet att göra avdrag från inkomst av
            tjänst för styrkta utbildningskostnader. Att införa rätt till
            avdrag för vidareutbildning kan medföra att fler människor har
            ekonomiska möjligheter att utbilda sig vidare. Ett sådant förslag
            torde dock kräva någon form av begränsningar gällande både belopp
            och val av utbildning. Detta för att undvika subvention av utbildningar
            som är att betrakta som rena fritidsintressen. Grundutbildning
            ingår inte i dessa förslag. Avdrag för utbildningskostnader skall
            kunna användas även om du inte har sparat, d.v.s. det är ett rent
            avdrag för styrkta kostnader. Det kan i princip jämföras med de
            avdragsgilla kostnader som ett företag har för personalens konferenser
            och utbildningar.
          </p>
          <p>
            2000/01:c999
          </p>
          <p>
            49
          </p>
          <pb facs="riksdagen-motions-pdf/data/200102/mot_200102_A_0223/mot_200102_A_0223-008.pdf"/>
          <p>
            2001/02:A223
          </p>
          <p>
            50
          </p>
          <p>
            Denna rätt till avdrag kan komma att medföra ett ökat utbud av
            utbildningsleverantörer, vilket kommer gynna såväl kvalitet som
            pris och valmöjligheter för den enskilde. Det öppnar också möjligheten
            för universitet och högskolor att i framtiden införa avgifter
            för vissa kurser, dock ej för grundläggande utbildning, som skall
            vara avgiftsfri.
          </p>
          <p>
            7.2 Pröva ett individuellt utbildningskonto
          </p>
          <p>
            Vi vill pröva möjligheten för den enskilde individen att bygga
            upp ett individuellt utbildningskonto. Det skall gälla såväl alla
            arbetstagare som alla egna företagare. Detta i avsikt att möjliggöra
            för alla människor att snabbare bygga upp ekonomiska resurser
            för utbildning under hela livet. Det är den enskilde individen
            som ansvarar för och avgör när sparandet skall användas. Tanken
            är att sparandet i många fall kommer att finansiera levnadsomkostnader
            under studietiden. Någon form av certifiering eller annat godkännande
            av utbildningen torde behövas om meningen är att sparandet skall
            gynna utbildning. Ett exempel på hur man skulle kunna utforma
            ett sådant system är att låta alla individer över 25 år få rätt
            att från sin inkomst dra av maximalt ett basbelopp per år vid
            sparande till ett individuellt utbildningskonto. Avkastningen
            på utbildningskontot skulle då beskattas enligt samma principer
            som gäller för pensionssparande. Det sparbelopp som inte använts
            till utbildning bör den enskilde få ta ut från och med att hon
            eller han går i pension, utan att skattekrediten behöver betalas
            tillbaka. Tas sparat belopp ut till annat ändamål än studier före
            pensionering skall kostnaden för skattekrediten dock betalas tillbaka.
            Om den enskilde avlider innan avsatta medel kunnat användas bör
            det sparade beloppet tillfalla de anhöriga. Det skall alltid vara
            frivilligt att spara i ett individuellt utbildningskonto.
          </p>
          <p>
            7.3 Pröva samma regler som för pensionsavsättning
          </p>
          <p>
            För att stimulera arbetsgivare att bidra till den anställdes
            sparande bör en rätt till avdrag prövas för sociala avgifter vid
            avsättningar till den anställdes utbildningskonto. Detta kan jämföras
            med arbetsgivarens villkor för avsättning till pensionssparande
            för den anställde. Val av tidpunkt för vidareutbildning och eventuell
            medfinansiering av arbetsgivaren bör ske genom individuella eller
            kollektiva förhandlingar. Av både praktiska och ekonomiska skäl
            kommer en betydande del av vidareutbildningen ske efter ordinarie
            arbetstid eller parallellt med deltidsarbete. Ett sätt att öka
            flexibiliteten skulle kunna vara att genom avtal växla nuvarande
            anställningsskydd mot att arbetsgivaren avsätter en summa varje
            månad till ett utbildningskonto.
          </p>
          <pb facs="riksdagen-motions-pdf/data/200102/mot_200102_A_0223/mot_200102_A_0223-009.pdf"/>
          <p>
            7.4 Pröva en särskild satsning på låginkomsttagare
          </p>
          <p>
            Alla individer har behov av kontinuerlig utbildning. Det är emellertid
            svårast för dem med små ekonomiska marginaler att bygga upp ett
            sparande. En sär- skild satsning på låginkomsttagare bör därför
            prövas. Ett redskap som skulle kunna användas är riktade studiestipendier.
            Ett exempel på hur man skulle kunna utforma ett sådant system
            är att låta alla individer mellan 25 och 60 år som genom heltids-
            eller deltidsarbete tjänar mindre än 40 procent av ett basbelopp
            per månad få möjlighet att söka ett skattefritt studiestipendium.
            Studiestipendium skulle då ges till den som uppfyller vissa specificerade
            krav och kan styrka sina utbildningskostnader. Stipendiets storlek
            skulle kunna utgå lika för alla och delas upp i två lika stora
            delar.
          </p>
          <p>
            Stockholm den 2 oktober 2001
          </p>
          <p>
            Mikael Odenberg (m) Kent Olsson (m) Patrik Norinder (m) Henrik
            Westman (m) Anna Kinberg (m) Ewa Thalén Finné (m) Anna Åkerhielm
            (m) Rolf Gunnarsson (m) Anna Lilliehöök (m)
          </p>
          <p>
            2000/01:c999
          </p>
          <p>
            Si
          </p>
        </div>
      </div>
    </body>
  </text>
</TEI>
