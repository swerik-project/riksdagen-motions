<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00009">
  <teiHeader>
    <fileDesc>
      <titleStmt>
        <title>med anledning av skr. 2012/13:33 Riksrevisionens rapport om statens försäljningar av apotek</title>
        <author corresp="i-D7mgFwiCKxywz1E18YrEuZ i-Xw3dNbwa4hjDiSrSfFCZsz">av Agneta Luttropp och Magnus Ehrencrona (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:33 Riksrevisionens rapport om statens försäljningar av apotek</title>
          <idno type="rdwebb">H002So9</idno>
          <rs type="number">So9</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So9/text</ref>
          <ref type="dokument_url_html">http://data.riksdagen.se/dokument/H002So9</ref>
          <ref type="dokumentstatus_url_xml">http://data.riksdagen.se/dokumentstatus/H002So9</ref>
          <ref type="doc">http://data.riksdagen.se/fil/3A69B1F1-0873-44DA-997B-9A1512F16B30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ke3qA4ApAiNBRfJaZPNwwL" type="basedOn"/>
        <correspContext corresp="i-Ke3qA4ApAiNBRfJaZPNwwL">
          <ref>Regeringsskrivelse 2012/13:33</ref>
        </correspContext>
        <correspAction xml:id="i-LxVf1F5GfYKnC9ZG7sKcTf" type="signed"/>
        <correspContext corresp="i-LxVf1F5GfYKnC9ZG7sKcTf">
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-Xw3dNbwa4hjDiSrSfFCZsz"/>
        </correspContext>
        <correspAction xml:id="i-TVqn1Xt5AXcpgQXsGcx5QR" type="referral">
          <date when="2012-12-12"/>
        </correspAction>
        <correspAction xml:id="i-QW3xoDcVz3LoEqT5Yfa7bb" type="referral">
          <date when="2012-12-12"/>
        </correspAction>
        <correspAction xml:id="i-PL5pKX1e2pJJiumgF9DP9L" type="dismissal">
          <date when="2012-12-11"/>
        </correspAction>
        <correspAction xml:id="i-CkTBGBmK3cETCDUaJhLsKw" type="dismissal">
          <date when="2012-12-11"/>
        </correspAction>
        <correspAction xml:id="i-VznZQ6SE2uvSwkV34ifkXg" type="submission">
          <date when="2012-11-20"/>
        </correspAction>
        <correspAction xml:id="i-WkpAddQhFK2dA6jGZZkbev" type="transfer">
          <date when="2012-11-20"/>
        </correspAction>
        <correspAction xml:id="i-EzK8vuLYQbc58We7ESKTcx" type="assigned"/>
        <correspContext corresp="i-EzK8vuLYQbc58We7ESKTcx">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Fw4uekmDXA1stBnERoBP4Q" type="motHeader"/>
      <div xml:id="i-WLhezy4ScnDM2LMgkWDt5k" type="motBody">
        <div xml:id="i-2zg44jS7cedGAWjQdqTmd7" type="motProposal" subtype="förslag">
          <head xml:id="i-F3b6SECQhsC74zNjdEEDcs">
            Förslag till riksdagsbeslut
          </head>
          <p xml:id="i-Ro5rtCqDoAU5CbHKqdpf1L">
            Riksdagen tillkännager för regeringen som sin mening vad som
            anförs i motionen om behovet av ökad transparens och tydlighet
            i regeringens rapportering till riksdagen om statens försäljning
            av apotek.
          </p>
        </div>
        <div xml:id="i-Em26g5Wg85GC5TArXkuWz5" type="motContent">
          <head xml:id="i-XP7w97QHh3oMnB5cAd7DcW" type="h1">
            Motivering
          </head>
          <p xml:id="i-TuNRXyXa8vr6L5FS15Cy7k">
            Miljöpartiet de gröna har ställt sig kritiska till den förändring
            av apoteksverksamheten som har skett. Den målformulering som regeringen
            gjorde såg vi snarare som en ideologiskt betingad utgångspunkt
            som inte byggde på en verklig problembild.
          </p>
          <p xml:id="i-XN1Bzr9aegoJECpMPRvar8">
            Vår uppfattning är att många människor i huvudsak har varit nöjda
            med apoteket och haft förtroende för det. De problem som fanns
            kunde enligt vår mening åtgärdas på andra sätt än genom den genomgripande
            och tungrodda förändring som regeringen nu genomfört.
          </p>
          <p xml:id="i-Mz8EMNPH6Px92tv18uB7uJ">
            Riksrevisionen har redovisat en rapport om statens försäljningar
            av apotek. I skrivelsen svarar regeringen på de iakttagelser som
            Riksrevisionen gjort och de rekommendationer den kommit med.
          </p>
          <p xml:id="i-WBZf9rQh8SYq3tj35ScioM">
            Målen för omregleringen var att konsumenterna skulle få ökad
            tillgänglighet till läkemedel, bättre service, bättre tjänsteutbud
            samt låga läkemedelskostnader. Riksrevisionens granskning omfattar
            i sig inte omregleringens resultat eller huruvida riksdagens mål
            med omregleringen uppfyllts. Däremot finns dessa bedömningar med
            indirekt.
          </p>
          <p xml:id="i-D4MKDygoUoeVDa7rPmLsAB">
            Regeringen bedömde att den konkurrens som skulle uppstå på grund
            av den omreglerade marknaden skulle vara ett tillräckligt effektivt
            medel för att uppnå omregleringens och försäljningens mål. Riksrevisionen
            pekar på att analysen av behov av särskilda åtgärder saknades.
          </p>
          <p xml:id="i-FmKXRwNhi6ojzozWCiEVyM">
            Riksrevisionen gör emellertid bedömningen att det hade varit
            ändamålsenligt att i förväg analysera i vilka avseenden och inom
            vilka områden det fanns risker för att marknaden inte skulle kunna
            leverera det önskvärda resultatet. 1
          </p>
          <p xml:id="i-6R8cFAvSkhGCgZAPeQu44A">
            Det fanns till exempel inte något i ägardirektiven till Apoteket
            Omstrukturering AB om att bedöma köparna ur ett kortsiktigt eller
            långsiktigt perspektiv. Riksrevisionen menar att ett sådant uppdrag
            hade kunnat ge ett underlag för att identifiera möjligheter och
            risker för måluppfyllelsen och hur dessa kunde hanteras inom ramen
            för statens relation till marknadsaktörerna.
          </p>
          <head xml:id="i-Ncr7mCVpbCsLhxUThyQezs" type="h2">
            Rapportering till riksdagen
          </head>
          <p xml:id="i-CbQjMMmvp5N8BqwboLRcoZ">
            Riksrevisionen påpekar att regeringens rapportering till riksdagen
            om hur försäljningen genomförts är knapphändig, otydlig och därmed
            inte ändamålsenlig. Vi instämmer i denna kritik. Regeringen svarar
            genom att räkna upp den spridda redovisning som gjorts utifrån
            olika aspekter och i olika sammanhang: delårsrapporter och årsredovisningar
            för Apoteksgruppen i Sverige Holding AB, verksamhetsberättelse
            för företag med statligt ägande 2010 och 2011 samt budgetpropositionerna
            20102013. Vi bedömer inte att rapporteringen lever upp till det
            som Riksrevisionen efterfrågar. Informationen behöver vara tydlig
            och begriplig och förhållandet till målet ska vara transparent.
            Det har sammantaget varit svårt att få en överblick över omregleringen
            av apoteksmarknaden, inte minst processen som helhet, hur utvärderingen
            ser ut, om utfallet blev det önskvärda samt risker framöver. Det
            saknas en samlad bild.
          </p>
          <p xml:id="i-GnKrBfsxt5rLdgo6mCYgEJ">
            Riksrevisionen rekommenderar att redovisningen till riksdagen
            blir mer omfattande och att redovisningen bör omfatta försäljningens
            affärsmässiga resultat, inklusive de totala kostnaderna samt resultatet
            av försäljningen i förhållande till målen. De efterlyser även
            en redovisning av den organisatoriska lösning som skapats vid
            försäljningen av enskilda apotek och konsekvenserna för staten,
            inklusive resursbehov och risker i verksamheten.
          </p>
          <p xml:id="i-3u6rMktQi3gE3iS9znW9wC">
            Vi instämmer i Riksrevisionens rekommendationer. Vi anser dessutom
            att utfallet av reformen ska beskrivas utifrån apoteksverksamhetens
            basfunktion, dvs. hur kunderna får tag i de läkemedel de behöver,
            under vilka premisser detta sker samt kundernas tillgång till
            behörig rådgivning gällande egenvård och enklare hälsoundersökningar.
            Vad som här anförts om behovet av ökad transparens och tydlighet
            i regeringens rapportering till riksdagen om statens försäljning
            av apotek, bör riksdagen som sin mening ge regeringen till känna.
            Även om vi inte har några formella yrkanden vill vi i detta ärende
            lyfta fram några aspekter av hanteringen och måluppfyllelsen som
            Miljöpartiet ser som viktiga. Vi avser att återkomma i frågorna
            i andra sammanhang.
          </p>
          <head xml:id="i-5GyaDaraYhtPCZzut2srA8" type="h2">
            Läkemedelssäkerhet
          </head>
          <p xml:id="i-DfGUWhSzVcPyxHHfw2uSPt">
            Läkemedel är inte vilken vara som helst. Omregleringen innebar
            att apotekens monopol på att sälja läkemedel avskaffades. Icke
            receptbelagda läkemedel säljs nu i vanliga mataffärer och bensinstationer,
            utan krav på utbildad personal. Statistiken från Läkemedelsverket
            och kommunerna (som sköter tillsynen) är mycket nedslående när
            det gäller dessa försäljningsställens efterlevnad av lagstiftningens
            krav. Enlig tidningen Svensk Farmaci (december 2011) följde enbart
            5 av 32 inspekterade försäljningsställen Läkemedelsverkets regler
            för försäljning av receptfria läkemedel i öppen handel. Vi anser
            att en utredning bör tillsättas för att utvärdera vilka effekter
            försäljningen av läkemedel på öppna marknaden har haft på läkemedelssäkerheten,
            patientinformationen och andra aspekter som är nödvändiga för
            patientsäkerheten.
          </p>
          <head xml:id="i-M8wZFJQM3rhviiMc4ZtheY" type="h2">
            Tillgänglighet till läkemedel
          </head>
          <p xml:id="i-EFjL5W22tW2jez6fTt7gtX">
            Enligt regeringens uppgifter har tillgängligheten till läkemedel
            förbättrats, såväl när det gäller antalet apotek som öppettider.
            Enligt budgetpropositionen ska 317 apotek ha tillkommit, en ökning
            med 34 procent. Ökningen märks mest i tätorterna. Regeringen menar
            att endast 1,4 procent av befolkningen har 20 minuter eller mer
            till sitt närmaste apotek, vilket är en minskning med 8 000 personer
            sedan 2009. Det låter bra, men att problem kvarstår har nyligen
            lyfts fram i delbetänkandet Pris, tillgång och service Fortsatt
            utveckling av läkemedels- och apoteksmarknaden (SOU 2012:75) av
            Läkemedels- och apoteksutredningen. Människor vet inte alltid
            var de ska kunna få tag i sina mediciner. När det är slut på ett
            apotek vet de inte var det kan finnas och regeln om att det ska
            finnas på det givna apoteket inom 24 timmar har inte uppfyllts.
            Vi välkomnar därför de förslag på förbättringar på detta område
            som utredningen har lagt fram. Inte minst flera handikapporganisationer
            har påpekat hur angeläget detta är. Det är angeläget att tillgängligheten
            till läkemedel förbättras genom exempelvis gemensam åtkomst till
            system för redovisning av var läkemedel finns, skyldighet för
            apotek att informera sina kunder om var läkemedel finns (således
            även hos konkurrenter) och åtgärder för att säkerställa kompetens
            hos all personal som hanterar läkemedel. Det är också angeläget
            att ställa högre krav på läkemedelsdistributörerna så att dessa
            lever upp till lagens krav om tillhandahållande av läkemedel.
          </p>
          <head xml:id="i-DASUPBDyBhBzNyyUNDw8TU" type="h2">
            Förtroende för apoteken
          </head>
          <p xml:id="i-HA9FZidxvZjTs197SNCQsq">
            Den kommersiella utvecklingen av reklam, bonuskort och andra
            säljargument på apoteket har ökat ytterligare i och med omregleringen.
            Det finns en risk att denna utveckling minskar förtroendet för
            läkemedel. Nyligen publicerade Dagens Nyheter (2012-11-09) en
            översyn av de självtester som säljs av Apoteket AB, till exempel
            test för glutenintolerans, klamydia- och mykoplasmatest, prov
            för urinvägs- och svampinfektion och borrelia. En del ger svar
            på några minuter, medan andra skickas in till laboratorium för
            analys. Testerna har fått kritik från läkare för att vara dyra,
            onödiga och ibland missvisande.
          </p>
          <p xml:id="i-LF1iX9SfMEovWnpfwp6923">
            Kunder ska inte bli uppmuntrade att köpa varor som de inte behöver
            på apotek. Det undergräver förtroendet liksom vikten av att människor
            blir bättre rustade när det gäller egenvård och får större kunskap
            om vad som är hälsofrämjande och inte. Vi anser att åtgärder behöver
            vidtas för att säkerställa att kunder har ett fortsatt högt förtroende
            för apoteken vid deras försäljning av läkemedel.
          </p>
          <head xml:id="i-J5oQd6t6bTs3qGZQZBk9Jt" type="h2">
            Apotek på landsbygden
          </head>
          <p xml:id="i-QeoVRQeKcjGzRh4MXY6ZK4">
            Vi är tveksamma till att reformen i realiteten har inneburit
            ökad tillgänglighet till apotek för människor i hela landet och
            således även utanför de större tätorterna. Vi anser att det behövs
            en särskild översyn när det gäller denna fråga och vad regeringen
            avser att göra åt de brister som fortfarande finns. Förutom tillgång
            till läkemedel gäller det också att se över personalsituationen.
            Den expansion av apotek som kan ses i vissa städer gör att konkurrensen
            om utbildade farmaceuter är stor. På mindre orter kan det vara
            svårt att få kvalificerad personal och det kan finnas skäl att
            se över antalet utbildningsplatser. Vi anser att regeringen bör
            återkomma med förslag om vad man vill göra för att tillgodose
            behovet av såväl apotek som utbildad personal för apotek, i hela
            landet.
          </p>
          <head xml:id="i-A7JdomfybTozrr41rX9JpF" type="h2">
            Situationen för personer med ekonomiska svårigheter
          </head>
          <p xml:id="i-Uf7WQm9AEcPCcTP6rvXUQB">
            Personer som har ekonomiska svårigheter kan få möjlighet till
            en avbetalningsplan på apoteket. När ett visst läkemedel inte
            finns kan dessa personer behöva vända sig till ett annat apotek.
            Det kan betyda stora svårigheter om avbetalningsplanen är kopplad
            till det första apoteket.
          </p>
          <p xml:id="i-4uC1iVL96K2g1mttJvdJg7">
            Regeringen bör återkomma med förslag på hur läkemedelstillgången
            för personer med ekonomiska svårigheter kan förbättras.
          </p>
          <head xml:id="i-WjDW964zuDKvZuKyCuXZjT" type="h2">
            Läkemedelskostnaden
          </head>
          <p xml:id="i-53TrKFgdzRKEk9xgm7GFMV">
            Prispress fanns med i det övergripande syftet med reformen, dvs.
            att apoteksvaror skulle bli billigare för konsumenterna. I budgetpropositionen
            konstaterar regeringen att när det gäller utbytbara läkemedel
            visar resultaten att reformen ser ut att vara kostnadsneutral
            vad gäller apotekens inköpspris för läkemedel. Sett till apotekens
            försäljningspris skriver regeringen att reformen däremot har lett
            till en viss prisökning. I vilken omfattning kommer Tillväxtanalys,
            myndigheten för tillväxtpolitiska utvärderingar och analyser,
            att presentera senare. Vi vill betona att vi anser att reformen
            inte bör leda till ökade kostnader för konsumenten.
          </p>
        </div>
        <div xml:id="i-Qx7R7GbmmZYmc1UQXQFu7F" type="signatureBlock">
          <list xml:id="i-HGTPa16djKu7K41yPXnKSo">
            <item xml:id="i-72goKUAbxM5GgMGG6hTKLA" type="signature">
              Agneta Luttropp (MP)
            </item>
            <item xml:id="i-Bd4JVWgtGBgfDjXNFgAxsn" type="signature">
              Magnus Ehrencrona (MP)
            </item>
          </list>
        </div>
      </div>
    </body>
  </text>
</TEI>
