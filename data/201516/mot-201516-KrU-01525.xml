<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KrU-01525">
  <teiHeader>
    <fileDesc>
      <titleStmt>
        <title>Främja läsandet genom böcker</title>
        <author corresp="i-3R1heWHR7nC9dtoPHWSMdB">av Peter Persson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1525 av Peter Persson (S)</title>
          <idno type="rdwebb">H3021525</idno>
          <rs type="number">1525</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H3021525/text</ref>
          <ref type="dokument_url_html">http://data.riksdagen.se/dokument/H3021525</ref>
          <ref type="dokumentstatus_url_xml">http://data.riksdagen.se/dokumentstatus/H3021525</ref>
          <ref type="docx">http://data.riksdagen.se/fil/D6C9B032-3C7D-4A91-AAF7-17C5ED877D9B</ref>
          <ref type="pdf">http://data.riksdagen.se/fil/D5D01DCA-5DBC-4164-BAB9-1E7B06548F9A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Uk4j8Frw5m7SjZz2Y1pzwf" type="signed"/>
        <correspContext corresp="i-Uk4j8Frw5m7SjZz2Y1pzwf">
          <note type="signatory" corresp="i-3R1heWHR7nC9dtoPHWSMdB"/>
        </correspContext>
        <correspAction type="submitted" xml:id="i-CkVhWeL2Fk5UFAMQMvys5w">
          <date when="2015-10-05"/>
          <time when="15:29:06"/>
        </correspAction>
        <correspAction type="reviewed" xml:id="i-NF7asQTiPT4N9xA21MeUTk">
          <date when="2015-10-05"/>
          <time when="20:02:28"/>
        </correspAction>
        <correspAction type="referred" xml:id="i-WuciysYVr8r1pzLEHTXavE">
          <date when="2015-10-13"/>
        </correspAction>
        <correspAction type="assigned" xml:id="i-5AyLmUUJ3MSRDzGqHGsCeG">
          <date when="2018-06-04"/>
          <time when="10:15:58"/>
        </correspAction>
        <correspContext corresp="i-5AyLmUUJ3MSRDzGqHGsCeG">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-Ez3T5brST5BHaEd8eoj6Dh"/>
        <correspContext corresp="i-Ez3T5brST5BHaEd8eoj6Dh">
          <ref type="uppgift">2015/16:KrU7</ref>
          <ref type="ref_dok_id">H301KrU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU7</ref>
          <ref type="ref_dok_titel">Konstarter och kulturskapares villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1525 av Peter Persson (S) Främja läsandet genom böcker</div>
      </div>
      <div type="motBody">
        <div type="motProposal" subtype="förslag">
          <head xml:id="i-2JJKEuzr4JMhnUibK8p1nc">
            Förslag till riksdagsbeslut
          </head>
          <list style="ol">
            <item xml:id="i-QCwTivWFFtJHao1XRa92Ti">
              Riksdagen ställer sig bakom det som anförs i motionen om att
              se över möjligheterna att starta en ny stor läs- och bokfrämjande
              verksamhet av modell En bok för alla eller En bok åt alla och
              tillkännager detta för regeringen.
            </item>
            <item xml:id="i-S8wXGWg2f8f5KL6uhuEXM3">
              Riksdagen ställer sig bakom det som anförs i motionen om att
              se över möjligheterna att hitta former och anslag för att stötta
              tillgången på fysiska bokhandlare och antikvariat på landsbygd
              samt i mindre och medelstora orter och tillkännager detta för
              regeringen.
            </item>
            <item xml:id="i-4yzw8zQV4BAEnRZc8wxson">
              Riksdagen ställer sig bakom det som anförs i motionen om att
              stärka bokutlåning på arbetsplatser och i läsande i LO-grupper
              och tillkännager detta för regeringen.
            </item>
            <item xml:id="i-4LEjDTSdkbCshdQiow6yyX">
              Riksdagen ställer sig bakom det som anförs i motionen om att
              främja biblioteksverksamhet och läsning bland personal, anhöriga
              och vårdtagare inom sjukvård och äldreomsorg och tillkännager
              detta för regeringen.
            </item>
            <item xml:id="i-J4nUnZHCvFRGzU9B3awYAm">
              Riksdagen ställer sig bakom det som anförs i motionen om att
              främja tillgången på böcker på våra främst större invandrarspråk
              och tillkännager detta för regeringen.
            </item>
            <item xml:id="i-M3iuE2fN7bszXpJJhF3f1N">
              Riksdagen ställer sig bakom det som anförs i motionen om att
              främja översättningar av svenska författare till våra främst större
              invandrarspråk samt översättning till svenska av författare från
              våra större invandrarspråk och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TskvAj11Ljq26WHqCywbJ2">
            Motivering
          </head>
          <p xml:id="i-6TSF8FbZsjCczkAN2nP6bp">
            Under den borgerliga regeringstiden skars viktiga statliga stöd
            till böcker och läsandet bort. Det främsta exemplet är kanske
            ”En bok för alla” som startades redan 1976 för att med statligt
            stöd ge ut kvalitetslitteratur till lågt pris. Från och med 2008
            drogs det statliga stödet in.
          </p>
          <p xml:id="i-NHyLf63DpLRKdCcaCymi67">
            Den kulturfientliga Reinfeldt-regeringens hädangång har öppnat
            möjligheter för en ny, progressiv kulturpolitik. Utmaningen är
            stor. Boken, förlagen, biblioteken, bokhandeln och läsandet har
            stora bekymmer.
          </p>
          <p xml:id="i-8JZtwBLXMFr329mHavrFhu">
            Mobiltelefonerna och datorerna håller på att radera ut det som
            kallats ”bokslukaråldern” hos många barn och unga. I en värld
            av Instagrambilder, sms, chatt med mera tycks både intresse för
            och förmågan att ta sig igenom större textmassor och böcker avta.
            Förlag, författare och böcker måste ta sig in på den digitala
            arenan. E-böcker och ljudböcker måste bli mer tillgängligt.
          </p>
          <p xml:id="i-9nM21c17Pee9Q5VAz1gPtT">
            Det talas och skrivs mycket kring hur privat och offentlig service
            försvinner på landsbygden samt på både mindre och medelstora orter.
            Det är uppenbart att både bokhandlare och antikvariat är med i
            denna utslagning. De bokhandlare som överlever tvingas ha ett
            ofta rätt tunt eller nischat sortiment där omsättningen också
            är snabb. En skönlitterär bok är mer än någonsin en färskvara,
            som snabbt reas ut. Det är möjligt att man borde införa någon
            form av lagerstöd som kunde förmå bokhandlare att längre tider
            ha kvar en titel. Även andra sätt att stödja lokal bokhandel borde
            diskuteras. Projektet ”En bok åt alla” visade på ett intressant
            samarbete mellan bokhandlare, bibliotek och skola i läs- och bokfrämjande
            intresse.
          </p>
          <p xml:id="i-77Fz76XoUtP96z6eKj6LsR">
            Arbetsplatsbiblioteksverksamheten har försummats av staten under
            de borgerliga åren liksom läsandet i LO-grupper. För lite har
            gjorts för att stödja fantastiska företeelser som vägbiblioteken
            och ”Läs för mig pappa”. Här behöver staten gå in med nya, friska
            tag och stödja bildningsförbund och fackliga organisationer i
            bok- och läsfrämjande åtgärder.
          </p>
          <p xml:id="i-AJk3GofCCH7e4s3rjtdUpQ">
            En annan miljö jag själv funderat över är sjukhus, vårdhem och
            äldreomsorg. Sjuka och gamla i Sverige, inte minst de som har
            svårt att läsa själva samtidigt som de kanske läst mycket tidigare,
            borde få hjälp med att fortsätta med detta intresse. Det skulle
            behövas personer som kunde ge tips om nya böcker, hjälpa till
            med att leta upp böcker och slutligen läste böcker för dem som
            inte orkar/klarar detta själva längre. Detta skulle också kunna
            kombineras med att hjälp gavs med ljudböcker så att vederbörande
            kanske delvis fick höra boken uppläst av någon, delvis hjälptes
            att lyssna på den själv. Även personal och anhöriga bör stimuleras
            till boklån och läsning.
          </p>
          <p xml:id="i-XuNwSruDzyPokfMdNnTeHh">
            Det kan finnas en risk för att våra fina bibliotek i framtiden
            blir en form av bokmuséer besökta av främst en äldre generation
            bunden till pappersboken. En del debattörer vill lösa bibliotekens
            kris genom att utveckla andra medier än böcker och annan verksamhet
            än bokutlåning. Många kommuner verkar redan nu lite i den andan
            genom att vilja flytta icke-biblioteksknuten verksamhet som konsumentvägledning
            och medborgarinformation in i bibliotekslokalerna.
          </p>
          <p xml:id="i-XmNXYfajdxeDANgcTJfck1">
            Att biblioteken utöver böcker ska ha även andra medier samt tillhandahålla
            datorer och internet för annat än biblioteksbruk är säkert bra.
            Det är också bra att bibliotek blir en mötesplats genom sina tidningsrum
            och inflyttning av andra servicefunktioner. Samtidigt tror jag
            att man bör hålla fast vid att boken och läsandet är den dominerande
            kärnan i biblioteksverksamheten. Biblioteken har också en roll
            att fylla som icke-kommersiella arenor och ”tysta rum” där man
            slipper mobilsignaler och högljudda samtal. Fysiska rum för ro
            och eftertanke.
          </p>
          <p xml:id="i-Hws5vmRsY6vUoNmw2xNyQM">
            Invandringen innebär en rad utvecklingsmöjligheter för biblioteken.
            Bland olika invandrargrupper finns stora möjligheter att skapa
            ett intresse för biblioteksverksamhet som också bidrar till integration
            och möten med svenskfödda. För detta behövs rejäla bokbestånd
            på olika invandrarspråk samt ömsesidig översättning av litteratur.
            Vi måste översätta bra svensk litteratur till våra viktigaste
            invandrarspråk samtidigt som invandringen öppnar dörren till intressanta
            utländska författare som i större utsträckning måste översättas
            till svenska. Den utländska litteraturen på våra bibliotek har
            dominerats av verk från den anglosaxiska världen och från de stora
            europeiska länderna som Frankrike och Tyskland. Vad vet vi egentligen
            om persisk, turkisk och arabisk litteratur? Vilka stora syrianska
            och kurdiska författare och poeter har översatts? Här finns mycket
            att göra för förlag och bibliotek.
          </p>
          <p xml:id="i-KmCji3VkwzrjDTJY2v4QKD">
            Det finns ett behov av att skapa en biblioteksidé i tiden, en
            som bär vidare bibliotekens grundläggande idé om kostnadsfri tillgång
            till böcker och att främja läsandet. Samtidigt måste den nya,
            digitala tiden fångas in och finnas med. Det är viktigt att dagens
            barn och unga fortsätter läsa böcker och långa texter samt upptäcker
            att poesin likt sms:et, i några korta rader försöker kommunicera
            ett budskap.
          </p>
          <p xml:id="i-XvWd6R5Wq64GCsEYJRppr5">
            En budget klär politisk vilja i pengar. Kulturen, biblioteken
            och bokläsandet behöver pengar. Hur mycket och till vad bör man
            föra en dialog med verksamhetsutövarna inom kultur, skola och
            folkbildning om. I dessa räknar jag också in privata aktörer som
            bokhandlare och förlag. I denna motion har jag dock gett några
            förslag som regeringen bör studera förutsättningarna för.
          </p>
        </div>
        <div type="motSignatures">
          <list>
            <item xml:id="i-Bo4PjYESeKVAefZ2ZmNYEz" who="i-3R1heWHR7nC9dtoPHWSMdB">
              Peter Persson (S)
            </item>
          </list>
        </div>
      </div>
    </body>
  </text>
</TEI>
