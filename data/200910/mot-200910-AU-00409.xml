<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00409">
  <teiHeader>
    <fileDesc>
      <titleStmt>
        <title>Vägar till bättre arbetsmiljö</title>
        <author corresp="i-Ty8QCuVFBPKpfBLfr6zVqn">av Berit Högman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vägar till bättre arbetsmiljö</title>
          <idno type="rdwebb">GX02A409</idno>
          <rs type="number">A409</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A409/text</ref>
          <ref type="dokument_url_html">http://data.riksdagen.se/dokument/GX02A409</ref>
          <ref type="dokumentstatus_url_xml">http://data.riksdagen.se/dokumentstatus/GX02A409</ref>
          <ref type="doc">http://data.riksdagen.se/fil/F3EFF6DE-2D73-40FC-8E82-41D2C866BEBA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TNGoE23iJfaY3bMVx88LYe</idno>
            <name>Sylvia Lindgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-D5W4KMbqzfAEfRXajZLt7z</idno>
            <name>Lars Lilja</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6FWkdbi2cqWfPGbVr2EAj1" type="signed"/>
        <correspContext corresp="i-6FWkdbi2cqWfPGbVr2EAj1">
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-TNGoE23iJfaY3bMVx88LYe"/>
          <note type="signatory" corresp="i-D5W4KMbqzfAEfRXajZLt7z"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-8WXKfVC5CVWBiV2pVhvraQ"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-LKQKWG3JJUBFg12z1vrFwt"/>
        </correspContext>
        <correspAction type="numbering" xml:id="i-4TQiEKaeZcar88PYo12Pxp">
          <date when="2009-10-08"/>
        </correspAction>
        <correspAction type="submission" xml:id="i-JQDbwVe72jPW4TstL3dQCc">
          <date when="2009-10-06"/>
        </correspAction>
        <correspAction type="transfer" xml:id="i-M4awQCUwSsyvtX1JW4Ts2Y">
          <date when="2009-10-06"/>
        </correspAction>
        <correspAction type="assigned" xml:id="i-W6ausFKuXVZa9GniV51aAE"/>
        <correspContext corresp="i-W6ausFKuXVZa9GniV51aAE">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BM68WUmCZBhR65zJoLCeW7">
            Förslag till riksdagsbeslut
          </head>
          <list style="ol">
            <item xml:id="i-HJbhNsnNDP5ye3UQzoU72T">
              Riksdagen tillkännager för regeringen som sin mening vad som
              anförs i motionen om fler inspektioner i branscher med många olyckor.
            </item>
            <item xml:id="i-MKku3WYuUBd2rHhqsQG3A6">
              Riksdagen tillkännager för regeringen som sin mening vad som
              anförs i motionen om att upptäcka och åtgärda brister i utsatt
              ensamarbete och en prioritering av inspektioner i småföretag.
            </item>
            <item xml:id="i-MsYHKMERQ3hx9kPvutRMs3">
              Riksdagen tillkännager för regeringen som sin mening vad som
              anförs i motionen om kompetensutveckling av regionala skyddsombud.
            </item>
            <item xml:id="i-EiHEPiJkA2UZ9YNMYzohuD">
              Riksdagen tillkännager för regeringen som sin mening vad som
              anförs i motionen om att ge Arbetsmiljöverket i uppdrag att utveckla
              metoder att identifiera risksituationer när det gäller stress
              i arbetslivet.
            </item>
            <item xml:id="i-G2zZAekno5psqsbCsKnWMW">
              Riksdagen tillkännager för regeringen som sin mening vad som
              anförs i motionen om kvinnors arbetsmiljö.
            </item>
            <item xml:id="i-W1hXZErfQ6Lr4rv2W6hFEg">
              Riksdagen tillkännager för regeringen som sin mening vad som
              anförs i motionen om mönsterarbetsplatser.
            </item>
            <item xml:id="i-24HNzKc8aWkkAzdGTut1Hk">
              Riksdagen tillkännager för regeringen som sin mening vad som
              anförs i motionen om ett stärkt antidiskrimineringsarbete.
            </item>
            <item xml:id="i-BCeEhk3qYwLx4WnQgFMn4n">
              Riksdagen tillkännager för regeringen som sin mening vad som
              anförs i motionen om att utveckla föreskrifterna kring hbt-personers
              psykosociala arbetsmiljö.
            </item>
          </list>
        </div>
        <div type="motContent">
          <head type="h1" xml:id="i-UBvCawtobBksHTJzCUoTK9">
            Ett hållbart och utvecklande arbetsliv
          </head>
          <p xml:id="i-SJnMK93i71tjPZohY8cQqL">
            En god arbetsmiljö är mer än skyddsglasögon i industrin. En god
            arbetsmiljö handlar också om delaktighet i beslut på arbetsplatsen,
            inflytande över arbetstidens förläggning, ett gott samarbete mellan
            medarbetare och chefer, en väl fungerande arbetsorganisation,
            utvecklingsmöjligheter och tillgång till utbildning. En god arbetsmiljö
            gör det möjligt för fler att jobba längre vilket bidrar till en
            starkare gemensam välfärd.
          </p>
          <p xml:id="i-68c67edU6wYWVapj5y2gNw">
            Vår gemensamma välfärd kräver en politik som förmår att skapa
            nya och utvecklande jobb för både kvinnor och män. Sverige ska
            vara en förebild med moderna arbetsplatser som erbjuder en kreativ
            och människovänlig arbetsmiljö. Men tyvärr går utvecklingen åt
            fel håll. Tre år med en borgerlig regering har inneburit att jobben
            har blivit både otryggare och osäkrare. För att den positiva trenden
            när det gäller anmälda arbetssjukdomar och arbetsolyckor ska fortsätta
            krävs ett kontinuerligt förebyggande arbete. Samtidigt som trenden
            i vissa delar ser positiv ut, ser det sämre ut med utvecklingen
            av den stressrelaterade ohälsan. Regeringens nedrustning av arbetsmiljöarbetet
            innebär att framtiden ser mörk ut.
          </p>
          <p xml:id="i-JHe7Dd4yZ8L8yHTzt3htkY">
            Vägen till ett uthålligt arbetsliv förutsätter att arbetsmarknadens
            parter tar ett gemensamt ansvar för utvecklingen och visar på
            möjligheterna att förena krav på lönsamhet, effektivitet och produktivitet
            med utvecklande arbetsuppgifter och goda arbetsmiljöer, kompetensutveckling
            och arbetstagarinflytande. Det är viktigt att parterna gemensamt
            förmår förmedla att arbetsmiljöer och arbetsorganisationer går
            att utveckla i positiv riktning och att parterna arbetar tillsammans
            med att utveckla metoder för detta.
          </p>
          <p xml:id="i-SLiG7hDphRhxX8rnziFDKk">
            Vi socialdemokrater anser att det behövs idéer, nytänkande, stimulans,
            engagemang etc. för att pröva och hitta nya vägar att utveckla
            arbetslivet med målet ett långsiktigt hållbart arbetsliv. Kostnaderna
            för arbetsskador och arbetsrelaterade sjukdomar är enorma, och
            det gör arbetsmiljöfrågorna viktiga också ur ett samhällsekonomiskt
            perspektiv. Det är en god investering att förbättra arbetsmiljön
            på våra arbetsplatser!
          </p>
          <p xml:id="i-Qs3JUBj6MNFDVhPhyKgYYc">
            Sverige har länge legat i framkant i arbetsmiljöarbetet. De investeringar
            som gjorts har bidragit till att göra arbetslivet tryggare och
            säkrare. Under de senaste åren har utvecklingen varit positiv
            när det gäller arbetsolyckor och arbetssjukdomar, medan utfallet
            när det gäller dödsolyckor ligger kvar på samma höga nivå. Under
            2008 avled 67 personer i arbetsolyckor. Dödsolyckor inträffar
            främst i mansdominerade branscher och bland egenföretagare. Särskilt
            hårt drabbade är industri-, bygg-, transport- och jordbrukssektorn.
            Under 2008 inträffade 28 000 arbetsolyckor med efterföljande sjukfrånvaro.
            Flest olyckor anmäls av unga män. Bland kvinnorna är det kvinnor
            över 55 år som drabbas mest. 1
          </p>
          <p xml:id="i-W4ceeGTVADxtv3vxqMSLbu">
            AFA Försäkring försäkrar tre miljoner arbetstagare inom privat
            och offentlig sektor. Den könsuppdelade arbetsmarknaden avspeglar
            sig i AFA:s statistik. Män drabbas ofta av olycksfall i samband
            med arbete vid maskiner, lyftanordningar och truckar samt vid
            arbete på höjd. Något fler kvinnor än män drabbas av skador till
            följd av hot och våld, rån eller av fall inomhus. En stor del
            av dessa fallolyckor drabbar kvinnor som arbetar inom vård och
            omsorg. Mellan 2005 och 2007 var var tionde arbetsolycka våldsrelaterad.
            Banktjänstemän, försäljare och kassapersonal inom detaljhandeln,
            mentalvårdare, väktare, poliser och yrkesförare uppvisar höga
            andelar allvarliga arbetsskador på grund av hot, våld eller rån.
            Så mycket som 70 procent av banktjänstemännens arbetsolycksfall
            hör ihop med hot, våld och rån. 2
          </p>
          <p xml:id="i-XyB5dkEFkX9XhT2N8x713X">
            Redan innan jobbkrisen var ett faktum försämrades villkoren för
            stora grupper arbetare och lägre tjänstemän. LO:s undersökning
            från hösten 2008 visar att möjligheten att påverka det egna arbetet
            är mindre idag och att andelen som arbetar på udda tider ökar.
            Arbetet blir mer pressat och fler har ett arbete där samma arbetsmoment
            ständigt upprepas. De som anger att de varje vecka är uttröttade
            blir samtidigt fler. Arbetsmiljön är både en klass- och en jämställdhetsfråga
            eftersom skillnaderna i kvalitén på arbetsmiljön fortsätter att
            öka mellan arbetare och högre tjänstemän. Villkoren för kvinnliga
            lägre tjänstemän har försämrats och närmar sig villkoren för arbetare.
            3
          </p>
          <p xml:id="i-Uw8J8YVUWWLRCmDGYAfg99">
            Den fysiska arbetsmiljön har förbättrats inom vissa områden.
            Samtidigt kan vi konstatera att arbetsmiljöproblemen vuxit inom
            det psykosociala området genom till exempel stress, utsatt ensamarbete,
            hot och våld. Besvär som trötthet, utbrändhet, sömnsvårigheter,
            oro och ängslan har också ökat under senare år. Tunga lyft, monotona
            arbetsuppgifter, buller, exponering av hälsovådliga ämnen bidrar
            också till en dålig arbetsmiljöutveckling.
          </p>
          <p xml:id="i-ET7vR2niZfyeML9wo8uDK1">
            Statistik från Arbetsmiljöverket visar att arbetsskador orsakade
            av stress ökar. Sedan 1997 har arbetssjukdomarna ökat med nästan
            fyra gånger, främst på grund av organisatoriska och sociala faktorer.
            60 procent av dessa arbetssjukdomar var orsakade av stress och
            stor arbetsbelastning. En undersökning som Arbetsmiljöverket gjort
            i samarbete med Statistiska centralbyrån (SCB) visar att stressrelaterade
            och psykiska besvär har fördubblats sedan 1997. Yrken som socialsekreterare,
            kuratorer och lärare är särskilt drabbade.
          </p>
          <head type="h2" xml:id="i-NNSkfvEX8mtoAtckqSF3Wn">
            Arbetsmiljöverket och resurser till tillsyn
          </head>
          <p xml:id="i-DUie3cXTa27Ft5zunCGyzF">
            Regeringen har skurit ner anslaget till Arbetsmiljöverket med
            nästan 160 miljoner kronor. Detta har tvingat verket till så kraftiga
            nedskärningar av verksamheten att det nu är svårt att ens genomföra
            inspektioner på de mest utsatta arbetsplatserna. Personalen har
            minskats med en tredjedel och drygt en tredjedel av de planerade
            inspektionerna har därmed fått ställas in. Enligt beräkningar
            från Arbetsmiljöverket skulle 109 inspektörer behöva nyanställas
            för att nå upp till ILO:s mål om 1 inspektör per 10 000 anställda.
            Om inte, kommer det endast att finnas 0,7 inspektörer per 10 000
            anställda 2010. Sedan 2006 har antalet förrättningar, uppföljningsbesök
            och antalet besökta arbetsställen minskat samtidigt som antalet
            förelägganden och förbud har ökat. 4 Sverige är avlångt och merparten
            av de kvarvarande regionala skyddsombudens tid riskerar att gå
            till resor istället för till information och inspektioner av arbetsmiljön.
          </p>
          <p xml:id="i-F4GoerLge1x1wqWUumRqGb">
            Den kraftiga neddragningen av inspektioner på landets skolor
            är ett otäckt exempel på effekten av resursbristen. Skolan är
            landets största arbetsplats. Det finns stora brister i elevernas
            och skolpersonalens arbetsmiljö. Ökade olycks- och ohälsorisker
            ger sämre studieresultat och en mindre attraktiv arbetsplats.
            Regeringens prat om kunskapsskola och resultatmätning klingar
            falskt.
          </p>
          <p xml:id="i-775Mm6UY69yNY9aA2iy68m">
            Regeringens enda åtgärd i budgeten för 2009 var att omfördela
            33 miljoner kronor inom anslaget till förmån för informationsinsatser.
            Vi socialdemokrater menar att det är intellektuellt ohederligt
            att först dra ned kraftigt på resurserna för att sedan hävda att
            man är oroad av det ökade antalet olyckor och dödsfall på jobbet.
            I årets budget drar regeringen in medlen för företagshälsovårdsutbildningar.
          </p>
          <p xml:id="i-GHjvfizgHmjoHWXmHT1kbG">
            Vår utgångspunkt är att alla har rätt till en bra och säker arbetsmiljö.
            För att det ska bli verklighet måste arbetet med det förebyggande
            arbetsmiljöarbetet stärkas och det måste finnas en tydlig strategi
            för hur antalet olyckor, dödsfall och arbetsrelaterade sjukdomar
            ska minskas. Sverige ska vara en förebild med moderna arbetsplatser
            och en bra arbetsmiljö.
          </p>
          <p xml:id="i-Tfj8GNVFnuEL2mHM3QGG76">
            Vi socialdemokrater vill göra en särskild investering i kvinnors
            arbetsmiljö med fokus på att upptäcka och åtgärda brister i utsatt
            ensamarbete och prioritera inspektioner i småföretag. För att
            förebygga olyckor och ohälsa måste Arbetsmiljöverket öka antalet
            inspektioner i branscher där det förekommer flest olyckor.
          </p>
          <p xml:id="i-QzuKx2TWtEcMPi6C3mJiBT">
            De regionala skyddsombudens arbete måste stärkas genom resurser
            till kompetensutveckling så att de kan utföra sina uppgifter på
            ett bra sätt. Vi vill också uppmärksamma att stress i arbetslivet
            är ett ökande problem genom att ge Arbetsmiljöverket i uppdrag
            att utveckla metoder att identifiera risksituationer när det gäller
            stress i arbetslivet.
          </p>
          <p xml:id="i-VgoiS7XzfVyMdxPaP3GAWn">
            Vi tillför Arbetsmiljöverket 100 miljoner kronor 2010, 90 miljoner
            kronor 2011 och 80 miljoner kronor 2012 för förebyggande arbetsmiljöarbete.
            Av dessa öronmärks 20 miljoner kronor för uppdraget att identifiera
            och utveckla metoder för att förebygga stress i arbetslivet.
          </p>
          <head type="h2" xml:id="i-HuhRKL53kqMjz8a7oS6X9Q">
            Kvinnors arbetsmiljö hot och våld
          </head>
          <p xml:id="i-JHPFrzV3BgbLPCHJJSdwiT">
            Nästan vart tionde av alla allvarliga arbetsolycksfall hör ihop
            med hot och våld. Förutom poliser och anställda inom kriminalvården
            drabbas även lärare, vårdpersonal och personal inom socialtjänsten.
            Kvinnor drabbas i något större utsträckning än män av hot, våld
            och rån. Det är den näst vanligaste skadeorsaken för kvinnor.
            Sannolikt finns också ett stort mörkertal där tillbud inte anmäls.
            Fler kvinnor än män anser att de utsätts för psykisk press av
            alltför hög arbetsbelastning. Dessutom anser sig många kvinnor
            ha mindre inflytande över sina arbetsuppgifter och inte samma
            möjligheter till vidareutbildning eller karriärutveckling som
            männen. Kvinnor är sjukskrivna i högre grad än män. Besvär i axlar,
            armar och händer och stressrelaterade besvär drabbar oftare kvinnor,
            vilket är en konsekvens av enformiga arbeten och hög arbetsbelastning.
            Det ökande antalet visstidsanställda, timanställda och det stora
            antalet behovsanställningar i de kvinnodominerande branscherna
            är ännu en faktor som påverkar kvinnors arbetsmiljö negativt.
            Neddragningarna runt om i landets kommuner och landsting ger också
            en ökad press på dem som är kvar, varav det stora flertalet är
            just kvinnor.
          </p>
          <p xml:id="i-9auPbLwAY9TFXCuHcivnAV">
            Vi socialdemokrater vill öka Arbetsmiljöverkets inspektionsverksamhet
            på kvinnodominerade arbetsplatser med syfte att upptäcka och åtgärda
            brister i utsatt ensamarbete och föreslå åtgärder.
          </p>
          <head type="h2" xml:id="i-PBm4r4u7wSWXdvbiW7njYX">
            Arbetslivsforskningen tappar mark
          </head>
          <p xml:id="i-TwEqeE2XbAnLuVL9ht6zrW">
            Vi socialdemokrater är starkt kritiska till nedläggningen av
            Arbetslivsinstitutet samt till hur regeringen har skött nedläggningen.
            Ett stort kunskapskapital har gått till spillo och regeringen
            har inte gjort någonting för att säkerställa de resurser och den
            kompetens som försvann i och med nedläggningen. Genom Arbetslivsinstitutet
            fanns tidigare goda möjligheter att föra över forskningsresultat
            till arbetslivet och därigenom bidra till bättre hälsa och högre
            produktivitet. Idag har överföringen avstannat och unga lovande
            forskare vågar inte satsa på arbetslivsforskning. Det saknas kunskapsöverblick
            och kunskapsförmedling. Den samlande kraft Arbetslivsinstitutet
            tidigare var finns inte längre. Detta innebär att Sverige nu backar
            när det gäller arbetslivsforskningen, såväl internationellt som
            i förhållande till de övriga nordiska länderna.
          </p>
          <p xml:id="i-6iRB32xjW2LhzjQS186wEs">
            Vi vill säkerställa en fortsatt forskning om arbetslivet genom
            ett tvåårigt forsknings- och utvecklingsprogram om kvinnors arbetsmiljö
            . Programmet ska genomföras i samverkan med arbetsmarknadens parter
            och inriktas mot de mest skadedrabbade branscherna och yrkesgrupperna.
            Målet ska vara att minska antalet arbetsskador med långvarig sjukfrånvaro
            för kvinnor samt föreslå lösningar på arbetsmiljöproblem och att
            bidra till kunskapsutveckling inom området kvinnors arbetsmiljö.
          </p>
          <head type="h2" xml:id="i-Wzj14oNsxzacXMyFsqTD61">
            Omställning för ökad rörlighet
          </head>
          <p xml:id="i-2JumKbaSg9dHLruqJLDsgy">
            Vi socialdemokrater är övertygade om att alla har förmåga att
            bidra till Sveriges utveckling. Vi vill skapa ett arbetsliv som
            utvecklas genom människors kraft och vilja, inte genom rädsla
            och otrygghet. En starkare arbetslinje handlar om att varje människas
            förmåga och vilja att arbeta tas till vara.
          </p>
          <p xml:id="i-Csw7SXD6JKXk6YLiEksyXp">
            Att utbilda sig och att byta jobb är en viktig del av vår utveckling
            i arbetslivet. Ett jobbyte innebär kompetensutveckling i sig och
            att man skaffar sig nya erfarenheter. Den som känner sig inlåst
            i ett jobb eller ett yrke löper större risk att drabbas av ohälsa.
            En ökad frivillig rörlighet är därför av stor vikt för både arbetstagare
            och samhälle. För den som blir uppsagd finns idag på större delen
            av arbetsmarknaden kollektivavtalade trygghetsförsäkringar, omställningsavtal,
            som bidrar till att de uppsagda får stöd att snabbare hitta ett
            nytt jobb eller att gå vidare till utbildning. Omställningsförsäkringarna
            leder sannolikt till minskad arbetslöshet genom att insatser sker
            tidigt, vilket ger stora samhällsekonomiska vinster.
          </p>
          <p xml:id="i-T5HUVnde7mumcp21q3TvDK">
            Även den som har ett jobb men vill byta kan behöva stöd med att
            hitta rätt. Därför vill vi socialdemokrater utveckla Arbetsförmedlingens
            uppdrag så att även ombytessökande kan få stöd.
          </p>
          <p xml:id="i-WQoNVzVwgnaaj7EX1Mnn7x">
            Tillgången till företagshälsovård fortsatte att minska 2007,
            mest för LO-kollektivet. Minst tillgång till företagshälsovård
            har kvinnliga arbetare inom privat service samtidigt som villkoren
            i arbetet försämras särskilt mycket för just denna grupp.
          </p>
          <p xml:id="i-2N5iFmrRSAZVsze9ihuBKg">
            Vi socialdemokrater menar att en fungerande och preventivt inriktad
            företagshälsovård skulle kunna vara en del av ett nytt omställningsavtal
            för hela arbetsmarknaden avseende rehabilitering och ökad hälsa
            i arbetslivet. Vi vill se över möjligheterna att göra det mer
            intressant för arbetsmarknadens parter att stödja sjukskrivnas
            väg tillbaka till arbete.
          </p>
          <head type="h2" xml:id="i-RAd7gTYQWtF3XV6hditXiq">
            Skyddsombuden behöver stärkas
          </head>
          <p xml:id="i-XtPvoNA7wtc8yFSQWzgUy5">
            De regionala skyddsombuden är de som bäst når fram till arbetsplatser
            med kunskap och information om arbetsmiljön. De regionala skyddsombuden
            inom LO, TCO och Saco gör cirka 60 000 besök om året på små företag,
            men behovet av nya skyddsombud är stort. Medlen till funktionsutbildning
            av skyddsombud, bolagsstyrelserepresentanter och för EU-bevakning
            togs bort när regeringen lade ner Arbetslivsinstitutet. I vakuumet
            efter nedläggningen av Arbetslivsinstitutet har marknaden för
            företag som säljer utbildningar vuxit. Men avgifterna är så höga
            att många som behöver kunskapen stängs ute. Tidigare var utbildningen
            subventionerad för dem som jobbar med arbetsmiljöfrågor på arbetsplatserna,
            men idag är avgifterna för höga. Priset på kunskap har höjts.
            Det resulterar i att skyddsombuden får sämre utbildning och därigenom
            svårare att ställa krav på arbetsmiljöförbättringar, vilket leder
            till ännu sämre arbetsmiljöer. År 2006 deltog 1 146 personer i
            LO:s arbetsmiljöutbildningar. År 2008 hade antalet sjunkit till
            399.
          </p>
          <p xml:id="i-7CDHcA9vjcaRYryUmBeUrA">
            Utbildning är en av hörnstenarna för att uppnå en bättre arbetsmiljö.
            LO:s undersökning Samverkan för bättre arbetsmiljö Skyddsombudens
            arbete och erfarenheter (2008) visar att knappt 40 procent av
            skyddsombuden inte har fått någon utbildning i arbetsmiljö de
            senaste 12 månaderna. Om man räknar in dem som bara fått utbildning
            på max en dag blir det drygt 60 procent.
          </p>
          <p xml:id="i-BuHdir2oCn6ByBLMhX4vQq">
            Psykosociala frågor blir allt viktigare att kunna identifiera
            och hantera för skyddsombuden. Bland ombuden efterfrågas utöver
            detta också kunskaper i kris- och konflikthantering. Det finns
            också ett stort behov av branschanpassad utbildning i arbetsmiljö.
            För att de regionala skyddsombuden ska kunna utföra sina uppgifter
            på ett bra sätt behöver de kompetensutveckling.
          </p>
          <head type="h2" xml:id="i-YJcKorNE4T3uv2Y5z79V2p">
            Den gemensamma sektorn som mönsterarbetsgivare
          </head>
          <p xml:id="i-7ckijXBpBaiRYxTVAWx9jj">
            Vi socialdemokrater vill att vår gemensamma sektor ska bli en
            mönsterarbetsgivare. Sjukfrånvaron ska inte vara högre än på den
            övriga arbetsmarknaden. De som jobbar inom välfärdssektorn ska
            ha samma sysselsättningsgrad som den övriga arbetskraften. Det
            betyder att den behöver öka från 80 till 85 procent och att antalet
            heltidsanställningar måste öka. Antalet tillfälliga anställningar
            ska reduceras till 10 procent. Alla ska ha rätt till en trygg
            anställning med ett kollektivavtal. De anställdas meddelarfrihet
            måste säkras. Kvaliteten på omvårdnaden ska höjas vilket kräver
            en bättre arbetsorganisation så att resurserna används effektivt.
            Då kan ökad arbetsglädje gå hand i hand med bättre vårdkvalitet.
            Välfärdssektorn kan bli ett föredöme att se upp till, med s.k.
            mönsterarbetsplatser.
          </p>
          <p xml:id="i-3mBPxgJEU5UJyGhZiQjuPC">
            Begreppet mönsterarbetsplatser innebär att arbetsgivare och anställda
            på en arbetsplats verkar tillsammans för en bättre arbetsplats.
            En gemensam värdegrund, möjlighet för alla att påverka och bra
            chefer är viktiga byggstenar i ett sådant arbete. En gemensam
            plattform har tagits fram som beskriver hur vi kan skapa goda
            arbetsplatser tillsammans. Kommuner och landsting är politiskt
            styrda organisationer som bör fungera som vägvisare i arbetet
            med att skapa fler mönsterarbetsplatser, inte minst då välfärdssektorn
            står inför stora generationsväxlingar de närmaste åren. De jobb
            som berörs måste bli så attraktiva att fler väljer dessa samtidigt
            som fler måste vilja och kunna jobba kvar. För att klara denna
            utmaning måste vår gemensamma sektor bli ett föredöme och erbjuda
            attraktiva arbetsvillkor. Det kräver inflytande över det egna
            arbetet, målsättningar att kunna erbjuda önskade sysselsättningsgrader,
            rätt till trygga anställningar samt utbildnings- och utvecklingsmöjligheter
            inom det egna yrket. Parternas roll för att skapa mönsterarbetsplatser
            är central.
          </p>
          <p xml:id="i-J9CLRfs86hN5uHUDDCUzDM">
            Vi avsätter 10 miljoner kronor under utgiftsområde 13 för att
            stödja det fortsatta arbetet med att skapa mönsterarbetsplatser.
            Syftet är att i projektform utveckla metoder och samla in och
            sprida goda exempel.
          </p>
          <head type="h2" xml:id="i-SMQYF6yUvrY8Lcp5QwUBmL">
            Diskriminering en arbetsmiljöfråga
          </head>
          <p xml:id="i-XoAc1B24Rt5QcUsTLb4oUj">
            Vi vill att Sverige byggs med mångfalden som grund. Alla människor
            kvinnor och män ska ha lika rättigheter, skyldigheter och möjligheter.
            Det är en mänsklig rättighet att inte bli diskriminerad. Alla
            har rätt till likabehandling oavsett kön, etniskt ursprung, trosbekännelse,
            funktionshinder eller sexuell läggning. Diskriminering är fortfarande
            ett problem i arbetslivet och i samhället. Vi menar att det kan
            finnas behov av att ge flera myndigheter i uppdrag att utbilda
            sin personal i diskrimineringsfrågor och upprätta antidiskrimineringsstrategier
            för sin verksamhet.
          </p>
          <p xml:id="i-F6RjwgnAtv1ZqwFyxCYrjV">
            Vi välkomnade den samlade diskrimineringslagstiftningen, men
            betonade samtidigt vikten av att utvärdering görs av den nya lagstiftningen
            en tid efter att den har trätt i kraft. Vår inställning är att
            ett bra diskrimineringsskydd måste innebära att individen inte
            bara har ett formellt lagstadgat skydd mot diskriminering utan
            också har möjlighet att driva sin sak. Vi menar också att skadeståndsnivåerna
            generellt är för låga inom arbetsrätten och sanktionerna i övrigt,
            i vissa fall, för svaga. Denna vår grundläggande inställning gäller
            brott mot all arbetsrättslig lagstiftning, således även diskrimineringslagstiftningen.
            Vi ser därför i princip positivt på att en diskrimineringsersättning
            införs som ska ersätta nuvarande skadestånd för kränkning.
          </p>
          <p xml:id="i-4fByjkdaHcrAxY5uVJhfHF">
            Att ansvara för att diskrimineringslagar, kollektivavtal och
            andra arbetsrättsliga regler efterlevs på de enskilda arbetsplatserna
            är en viktig och grundläggande uppgift för arbetsmarknadens parter.
            Särskilt den lokala fackliga organisationen och dess företrädare
            har här en viktig funktion för att motverka och beivra diskriminering
            av enskilda individer. Det aktiva förebyggande arbetet på arbetsplatserna
            är grundläggande och den viktigaste beståndsdelen i arbetet mot
            diskriminering. Arbetsmarknadens parter bör i större utsträckning
            än idag kunna ta del av de medel som avsätts för information och
            utbildning inom diskrimineringsområdet. Vi menar också att det
            kan finnas anledning att föreslå modeller för likabehandlingsplaner
            om lagstiftning inte ger önskad effekt.
          </p>
          <p xml:id="i-42RTwPVkCMd6mU8uASYrTn">
            Intolerans, fördomar och diskriminering får aldrig begränsa människors
            möjligheter och ska därför bekämpas. Den nya diskrimineringslagen
            innehåller förbud mot diskriminering i arbetslivet på grund av
            sexuell läggning och könsöverskridande identitet eller uttryck
            (prop. 2007/08:95). Diskriminering, mobbning och andra kränkningar
            som hbt-personer får utstå på sina arbetsplatser är i grunden
            en arbetsmiljöfråga. Ofta handlar det om att personer blir utfrysta,
            mobbade eller utsatta för mer subtila kränkningar på grund av
            sin sexuella läggning än vad som krävs för att lagstiftningen
            ska kunna göra nytta. Alla kränkningar som hbt-personer utsätts
            för i arbetslivet är därför inte möjliga att beivra genom den
            befintliga diskrimineringslagstiftningen. Vi anser därför att
            Arbetsmiljöverket bör utveckla föreskrifterna kring hbt-personers
            psykosociala arbetsmiljö.
          </p>
        </div>
        <div type="motSignatures">
          <list>
            <item xml:id="i-88bib8TqK8TofCiKkMxqTH">
              Berit Högman (s)
            </item>
            <item xml:id="i-XRXneyeKyPdobW4YR7HfDi">
              Sylvia Lindgren (s)
            </item>
            <item xml:id="i-GyPFCM1Nk5oSMZoya5jqdj">
              Lars Lilja (s)
            </item>
            <item xml:id="i-2kzwk6ReCLivsDtfS66HPv">
              Maria Stenberg (s)
            </item>
            <item xml:id="i-Guvit1PscZeDYYYeJ1jsiq">
              Luciano Astudillo (s)
            </item>
            <item xml:id="i-eGwnLXpHtMRDFE5W44uiW">
              Ann-Christin Ahlberg (s)
            </item>
            <item xml:id="i-RqBi6rs4br724cJPZkD4Ao">
              Patrik Björck (s)
            </item>
            <item xml:id="i-VPBm8CtFTF7MA12TpEv2LN">
              Jennie Nilsson (s)
            </item>
          </list>
        </div>
      </div>
    </body>
  </text>
</TEI>
