<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-03470">
  <teiHeader>
    <fileDesc>
      <titleStmt>
        <title>med anledning av skr. 2019/20:50 Riksrevisionens rapport om jämställd sjukfrånvaro</title>
        <author corresp="i-VFaAexqzCaq9JmKCfc1WJ9 i-Uq8cgRMrRNcxY3QYetppCT">av Julia Kronlid och Linda Lindberg (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3470 av Julia Kronlid och Linda Lindberg (båda SD)</title>
          <idno type="rdwebb">H7023470</idno>
          <rs type="number">3470</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H7023470/text</ref>
          <ref type="dokument_url_html">http://data.riksdagen.se/dokument/H7023470</ref>
          <ref type="dokumentstatus_url_xml">http://data.riksdagen.se/dokumentstatus/H7023470</ref>
          <ref type="docx">http://data.riksdagen.se/fil/A81C4683-F2D4-405B-B177-88F69EECDEDD</ref>
          <ref type="pdf">http://data.riksdagen.se/fil/16CAFA5E-4756-4EF0-8352-EDBE4A53AF1E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-2SU8MybcAGNQxhnv5cUF2S"/>
        <correspContext corresp="i-2SU8MybcAGNQxhnv5cUF2S">
          <ref>Skrivelse 2019/20:50</ref>
        </correspContext>
        <correspAction xml:id="i-53ZhPFcyEHDwaGxc2B8x3W" type="signed"/>
        <correspContext corresp="i-53ZhPFcyEHDwaGxc2B8x3W">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction type="submitted" xml:id="i-QS4K5LxrDzn7uVbS1wncLu">
          <date when="2020-01-17"/>
          <time when="15:25:06"/>
        </correspAction>
        <correspAction type="reviewed" xml:id="i-XTwjQJNeAmu2R9L2FP4rm8">
          <date when="2020-01-20"/>
          <time when="11:25:25"/>
        </correspAction>
        <correspAction type="dismissed" xml:id="i-3HL6tsgkS6aWEvXXQHDBQZ">
          <date when="2020-01-21"/>
        </correspAction>
        <correspAction type="referred" xml:id="i-7icUfAMEsDArBBs9SuCttH">
          <date when="2020-01-22"/>
        </correspAction>
        <correspAction type="assigned" xml:id="i-4LDcHiMTTqXSGJpbnRez7j">
          <date when="2020-02-19"/>
          <time when="17:22:25"/>
        </correspAction>
        <correspContext corresp="i-4LDcHiMTTqXSGJpbnRez7j">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-TewaxsjRgDKDVRLi11cuU1"/>
        <correspContext corresp="i-TewaxsjRgDKDVRLi11cuU1">
          <ref type="uppgift">2019/20:SfU13</ref>
          <ref type="ref_dok_id">H701SfU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU13</ref>
          <ref type="ref_dok_titel">Riksrevisionens rapport om jämställd sjukfrånvaro</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3470 av Julia Kronlid och Linda Lindberg (båda SD) med anledning av skr. 2019/20:50 Riksrevisionens rapport om jämställd sjukfrånvaro</div>
      </div>
      <div type="motBody">
        <div type="motProposal" subtype="förslag">
          <head xml:id="i-BevmJH9Ms4F6PpXARDVwgt">
            Förslag till riksdagsbeslut
          </head>
          <list style="ol">
            <item xml:id="i-KGqBTG9Cw4qj31c2mFoCLk">
              Riksdagen ställer sig bakom det som anförs i motionen om att
              tillsätta en utredning om de bakomliggande orsakerna till varför
              kvinnor är mer sjukskrivna än män och tillkännager detta för regeringen.
            </item>
            <item xml:id="i-WX2JhFjK4ij8LmCoAoonrg">
              Riksdagen ställer sig bakom det som anförs i motionen om förebyggande
              insatser och förbättrad arbetsmiljö i offentlig sektor och tillkännager
              detta för regeringen.
            </item>
            <item xml:id="i-AwhzpEmhaSWyvJSpaci25t">
              Riksdagen ställer sig bakom det som anförs i motionen om Riksrevisionens
              rekommendation till utredning och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-2fC1eQi2vsaxM29oygtYrG">
            Bakgrund och bakomliggande faktorer
          </head>
          <p xml:id="i-3PXksCgjzEWStd1qjG2yqT">
            Sverigedemokraterna anser att skillnaden i sjukfrånvaron mellan
            män och kvinnor är bekymmersam. Enligt Riksrevisionens rapport
            har skillnaden i sjukfrånvaro mellan män och kvinnor stadigt vuxit
            sedan 1980-talets första hälft fram till i dag, då kvinnor är
            sjukskrivna i nästan dubbelt så hög utsträckning som män. Vid
            utgången av 2018 var kvinnors sjukpenningtal 89 procent högre
            än mäns. Skillnaden mellan kvinnors och mäns sjukskrivning är
            särskilt påtaglig när det gäller psykisk ohälsa. Det är också
            vid psykisk ohälsa som det är särskilt svårt och komplext för
            läkaren att bedöma arbets­förmåga, och Riksrevisionen bedömer
            att det finns osakliga skillnader mellan mäns och kvinnors sjukskrivningar.
            Regeringen framhåller att detta kan förklaras av flera faktorer.
            Bland annat att arbetsmarknaden är könssegregerad, vilket innebär
            att män och kvinnor möter olika arbetsförhållanden. Höga prestationskrav,
            lägre resurser i arbetet och höga emotionella och psykologiska
            krav kännetecknar de s.k. kontaktyrken där många kvinnor arbetar
            och där det råder en överrisk för sjukskrivning med psykiatriska
            diagnoser. Ytterligare en faktor som bidrar till kvinnors högre
            sjukskrivningar är förekomsten av dubbelarbete, det vill säga
            kombinationen av att förvärvsarbeta och samtidigt ha huvudansvaret
            för barn och hem. Sverigedemokraterna ser mycket allvarligt på
            den växande psykiska ohälsan, och även om också vi tror att dessa
            faktorer kan påverka menar vi att det är dags att grundligt utreda
            de bakomliggande faktorerna till den ökande psykiska ohälsan kopplad
            till ett ökat antal sjukskrivningar där kvinnor är särskilt drabbade.
          </p>
          <p xml:id="i-6e2Cpjrhd7ELahisckKjYZ">
            Regeringen framhåller den ytterligare låsta månaden i föräldrapenningen
            som ett recept mot utbrändhet för kvinnor, trots att resultatet
            inte haft den önskvärda effekten. Regeringen säger emot sig själv
            när den beskriver att en orsak till hög sjukfrånvaro kan vara
            dubbelarbete med både förvärvsarbete och ansvar för hus och hem
            samtidigt som den vill sätta käppar i hjulet för småbarnsfamiljer
            och tvångskvotera i stället för att låta varje familj avgöra vad
            som fungerar bäst för deras familjepussel. I stället kan vi se
            att sjukfrånvaron fortsatt är obalanserad och att kvinnor i stället
            tvingas att ta ut obetald ledighet för att vara hemma med barnen.
            Vi föreslår därför att regeringen tillsätter en utredning som
            specifikt kommer till botten med orsakerna till att kvinnor i
            högre grad är sjukskrivna än män, i synnerhet när det kommer till
            psykisk ohälsa som i dag står för runt hälften av alla sjukskrivningar.
            Möjligheten att kombinera familjeliv med arbetsliv och kopplingen
            mellan ökad risk för utbrändhet, familjebildning och ansvar för
            hem och familj bör beaktas i en sådan utredning. Detta för att
            kunna vidta åtgärder som verkligen underlättar för familjers livspussel
            och minskar stressen.
          </p>
          <head type="h1" xml:id="i-KXaPkjGcswJBYQjMMFg4hF">
            Förebyggande arbete och arbetsmiljön
          </head>
          <p xml:id="i-9M2uYe8HNbukVYcq6sxK1k">
            För att komma till rätta med det höga antalet sjukskrivningar
            både generellt och vid psykisk ohälsa räcker det inte med att
            titta på kvaliteten på de läkarbedömningar som görs, utan man
            behöver också titta på vilka förebyggande åtgärder som krävs för
            att människor inte ens ska behöva må så dåligt att de vänder sig
            till en läkare för sjuk­skrivning för utbrändhet exempelvis. Regeringen
            nämner att höga prestationskrav, lägre resurser i arbetet och
            höga emotionella och psykologiska krav kännetecknar de s.k. kontaktyrken
            där många kvinnor arbetar och där det råder en överrisk för sjukskrivning
            med psykiatriska diagnoser. Att sjukskrivningarna ökar kraftigt
            inom offentlig sektor, särskilt bland kvinnor och på grund av
            psykisk ohälsa, måste tas på stort allvar. Det är dock regeringen
            genom sin politik som är ansvarig för dessa dåliga arbetsförhållanden
            som ofta förekommer inom just offentlig sektor och kvinnodominerade
            yrken. En alltför stor arbetsbörda inom vård och omsorg kombinerat
            med små möjligheter till karriär, löneutveckling och möjlighet
            att påverka arbetstider m.m. kan vara faktorer som påverkar. Brister
            i arbetsförhållanden inom bl.a. hälso- och sjukvården, förskolan,
            skolan och socialtjänsten måste åtgärdas skyndsamt. De mest utsatta
            yrkesgrupperna inom offentlig sektor finns på regional och kommunal
            nivå, som naturligtvis har ett ansvar för arbetsmiljön inom berörda
            yrken. Samtidigt som ökade resurser och förutsättningar för en
            bättre arbetsmiljö måste åtgärdas, behöver också kraven på uppföljningen
            av och incitamenten till förebyggande hälsoarbete stärkas. En
            tydlig strategi behövs för att tidigt upptäcka risktecken och
            göra insatser som kanske kan vara till hjälp för individen innan
            en sjukskrivning är ett faktum. Eftersom kommuner och regioner
            redan är så hårt belastade behöver regeringen i kommande budgetförslag
            öka stödet till dessa för att skapa förutsättningar för ett förebyggande
            hälsoarbete. Det borde även vara en självklarhet att regeringen
            tillser att Arbetsmiljöverket får de resurser de efterfrågar för
            att kunna fullfölja sitt uppdrag. Grunden måste vara att skapa
            goda och likställda förutsättningar i arbetsmiljön oavsett om
            man arbetar inom privat eller offentlig sektor samt att ge likställda
            förutsättningar för att få familjepusslet att gå ihop. Att kunna
            kombinera familjebildning och arbete med framför allt barnens
            bästa i fokus där också föräldrarna kan få må bra och inte drabbas
            av utbrändhet och psykisk ohälsa borde vara en självklarhet.
          </p>
          <p xml:id="i-SdKNc9KeiakBjU6phATUQB">
            Gällande behandlingen av utbrändhet och psykisk ohälsa visar
            studier att det är det preventiva arbetet som är det viktigaste
            och mest långsiktigt framgångsrika när det kommer till att förhindra
            att människor hamnar i långvarig utbrändhet och/eller psykisk
            ohälsa och därmed förblir sjukskrivna. Därför anser vi att regeringen
            bör sätta upp ett tydligt mål om förebyggande insatser för att
            minska den psykiska ohälsan i Sverige och utöver de åtgärder som
            redan görs stärka åtgärderna för att komma till rätta med den
            psykiska ohälsan. Ökad tillgång till lättare psykiatrisk vård
            inom primärvården är ett bra och viktigt steg på vägen, men fler
            insatser behövs. Sverigedemokraterna anser även att kompetensen
            inom myndigheter angående psykisk ohälsa måste stärkas.
          </p>
          <head type="h1" xml:id="i-EsHowuxFygMid6S9EHZy3Y">
            Riksrevisionens förslag på utredning
          </head>
          <p xml:id="i-AACqMjiumTexteifGJyb7h">
            Även om likställda villkor i arbetsmiljön, likställda förutsättningar
            att kombinera familjebildning och arbete samt likställd tillgång
            till psykiatrisk vård i ett tidigt skede kan vara några faktorer
            som minskar skillnaderna i sjukskrivning mellan män och kvinnor
            ska det naturligtvis också alltid eftersträvas att inga osakliga
            skillnader ska göras i bedömning av arbetsförmåga och behov av
            sjukskrivning om det är ett faktum att en person har drabbats
            av psykisk eller fysisk ohälsa och behöver en sjukskrivning.
          </p>
          <p xml:id="i-V5oo7HyRZtNSMBRgsbxrHw">
            Därför anser vi att även Riksrevisionens rekommendation till
            regeringen som lyder: ”att tillsätta en utredning som ska komma
            med förslag på hur hälso- och sjukvården ska få incitament att
            minska utrymmet för osakliga könsskillnader i sjukfrånvaron, hur
            kvaliteten och enhetligheten i läkarintygen kan öka, och hur läkarnas
            kunskaper om patienternas arbetssituation ska kunna förbättras”
            är intressant och något som regeringen utöver våra övriga förslag
            borde följa upp. Vi anser inte att regeringens nuvarande åtgärder
            är tillräckliga.
          </p>
          <p xml:id="i-3ysBAQQbVxw7szvLQVRFuD">
            I Riksrevisionens rapport framkommer det att Försäkringskassan
            publicerade tre rapporter på temat om könsskillnader inom socialförsäkringen
            under 2015 som en följd av arbetet med jämställdhetsintegrering.
            Där framkom att det i vissa fall förekom skillnader i bedömning
            för män och kvinnor även inom Försäkringskassan. Vi anser därför
            att en sådan utredning även bör komma med förslag på hur Försäkringskassan
            kan få incitament att minska utrymmet för osakliga könsskillnader
            i sin bedömning av sjukskrivning och rätt till ersättning.
          </p>
        </div>
        <div type="motSignatures">
          <list>
            <item xml:id="i-5aefq4XMT77iwY3BxAHeo2">
              Julia Kronlid (SD)
            </item>
            <item xml:id="i-BxroQV86dd68awLbqnLuDF">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
