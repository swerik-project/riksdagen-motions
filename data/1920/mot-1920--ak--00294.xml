<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__ak__294/mot_1920__ak__294-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, Nr 294.
          </p>
          <p>
            Nr 294.
          </p>
          <p>
            Av herr Olsson i Mora m. fl., om skrivelse till Kungl. Maj:t
            i fråga om beredande åt behövande änkor av understöd utav allmänna
            medel utan fattigvårds verkan för under- håll och uppfostran av
            deras barn.
          </p>
          <p>
            Genom en i andra kammaren väckt motion, nr 200, påkallades i
            fjol riksdagens uppmärksamhet på angelägenheten av att bereda
            understöd utan fattigvårds verkan åt obemedlade änkor med oförsörjda
            barn. Då motionen avlämnades, hade det framförda kravet under
            det gångna året fått en särskild aktualitet genom den förödande
            spanska sjukan, som bortryckt så många familjefäder i sina bästa
            år, men det framhölls, att även utan hänsyn härtill den i motionen
            berörda angelägenheten vore synnerligen väl värd lagstiftarnas
            uppmärksamhet. Änkorna måste ofta, erinrades det i motionen, på
            sina axlar bära hela bördan av barnens och familjens försörjning,
            en börda så mycket tyngre som de nästan undantagslöst äro hänvisade
            till det sämst betalda arbetet. Om de trots den mest hjältemodiga
            kamp digna under denna börda, är deras hårda lott att hänvisas
            till ett med njugg hand utdelat, förödmjukande fattigunderstöd.
            De ryckas från sin egentliga uppgift, från hemmets vård och barnens
            uppfostran, och kastas helt uti förvärvsarbetet. På det nödtvungna
            försummandet av hemmet följer ej sällan dess full- ständiga upplösning,
            och om de barn, som sålunda berövats hemmets hägn och moderns
            vård, alltför ofta hamna i våra tvångsuppfostringsanstalter eller
            på våra fängelser, är det knappast ägnat att förvåna utan snarare
            att betrakta som en naturlig följd av samhällets försummelse mot
            de värnlösa. För att även efter familjefaderns frånfälle trygga
            hemmets bestånd och barnens uppfostran, borde, yttrades det vidare
            i motionen, behövande änka med barn, utan fattigvårds verkan eller
            andra förödmjukande villkor, beredas understöd eller pension av
            statsmedel. Efter en sådan reform skulle modern endast behöva
            att genom egen arbetsförtjänst skaffa ett
          </p>
          <pb facs="riksdagen-motions-pdf/data/1920/mot_1920__ak__294/mot_1920__ak__294-002.pdf"/>
          <p>
            Motioner i Andra kammaren, Nr 294. 3
          </p>
          <p>
            mindre tillskott för att få sin familjs ekonomi hållbar, och
            hon finge tid och krafter över att fylla sin främsta och naturligaste
            moderliga plikt. Uppenbart skulle barnen vinna härpå. Men finge
            de den vård, som de ha rätt att kräva, skulle stora vinster skördas
            även av samhället. Frågan om beredande av statshjälp av här antydd
            art, påpekades det slut- ligen i motionen, är icke något löst
            hugskott. Danmark har genom en änkelag, om vars verkningar endast
            gynnsamma erfarenheter föreligga, tillerkänt hehövande änka rätt
            att av det offentliga, utan fattighjälps verkan, uppbära ett årligt
            understöd som bidrag till utgifter för underhåll och uppfostran
            av sina inom äktenskapet födda eller under detsamma adopterade
            barn. Ett flertal av Amerikas Förenta stater lämna även änkorna
            av allmänna medel understöd, vilka ej synas ha karaktär av fattighjälp.
            Tanken på beredande av sådan änkehjälp har även fått några uttryck
            i svensk opinion. Socialdemokratiska kvinnogressen uttalade sig
            sålunda härför redan år 1914. Landsföreningens för kvinnans politiska
            rösträtt verkställande ut- skott har vidare den 18 januari 1918
            uttalat sig för att principen om bi- drag av det allmänna utan
            fattigvårds verkan måtte utsträckas att gälla även änkor, vilka
            ej ensamma kunna försörja sina barn, samt att sådant förskott
            eller bidrag vid behov måtte utgå, ända tills barnet uppnått vuxen
            ålder. Ett liknande uttalande gjordes slutligen i februari 1918
            till fattig- vårdslagstiftningskommittén av de socialdemokratiska
            kvinnornas central- styrelse, ävensom den 10 januari 1919 av ett
            möte i Stockholm med fri- sinnade kvinnor från landets skilda
            delar. På grund av det anförda yrkades i motionen, &gt;att riksdagen
            måtte besluta att i skrivelse till Kungl. Maj:t anhålla, att Kungl.
            Maj:t måtte utreda, på vilket sätt och efter vilka grunder understöd
            av allmänna me- del må utan fattigvårds verkan beredas behövande
            änkor till underhåll och uppfostran av deras inom äktenskapet
            födda och under detsamma adop- terade barn, samt för riksdagen
            framlägga de förslag, vartill utredningen kan giva anledning.»
            Motionen remitterades till andra kammarens fjärde tillfälliga
            utskott, som i ärendet inhämtade yttranden från pensionsstyrelsen,
            Stockholms stads barnavårdsinspektör och Svenska fattigvårdsförbundet.
            Pensionsstyrelsen och Stockholms stads barnavårdsinspektör tillstyrkte
            härvid motionen, och Svenska fattigvårdsförbundet uttalade sitt
            gillande av motionens syfte, men syntes anse en särskild hemställan
            till Kungl. Maj:t om utredning obe- hövlig, alldenstund, enligt
            förbundets mening, en dylik utredning med sannolikhet skulle komma
            till stånd utan en riksdagsskrivelse i ämnet. Förbundet förklarade
            sig nämligen ha anledning förmoda, att frågan om tilldelande av
            understöd av offentliga medel åt ensamstående mödrar
          </p>
          <pb facs="riksdagen-motions-pdf/data/1920/mot_1920__ak__294/mot_1920__ak__294-003.pdf"/>
          <p>
            4 Motioner i Andra kammaren, Nr 294.
          </p>
          <p>
            (alltså även änkor med barn) komme under övervägande vid den
            behand- ling fattigvårdslagstiftningskommittén komme att ägna
            åt lagstiftningen om den offentliga barnavården. Utskottet fann
            i avgivet enhälligt utlåtande motionen i hög grad be- hjärtansvärd.
            Omotsägligen föreligger här, yttrade utskottet, ett allmän- intresse
            av betydelsefullaste slag, såvisst som statens framtid beror på
            den omvårdnad och fostran, som komma det uppväxande släktet till
            del. Det synes fördenskull vara en tvingande nödvändighet, att
            staten i detta hän- seende, där så behöves, träder hjälpande emellan,
            och att denna hjälp läm- nas icke som en nådegåva, utan som en
            skyldighet fullgjord i statens eget intresse. Danmark är det enda
            europeiska land, där sådan änkehjälp före- komnier. Den infördes
            där genom den s. k. Enkebörnsloven av den 29 april 1913. Det torde,
            särskilt med hänsyn till nu rådande ekonomiska förhållanden, vara
            av vikt, att en sådan lagstiftning snarast möjligt kom- mer till
            stånd även i Sverige. Huruvida ifrågavarande understöd bör ske
            i form av pensionsförsäkring eller på annat sätt, är en fråga,
            som enligt utskottets mening lämpligast bör överlåtas åt en blivande
            utredning att avgöra. Vidkommande Svenska fattigvårdsförbundets
            mening, att en skrivelse till Kungl. Maj:t i ärendet skulle vara
            obehövlig, framhöll utskottet, dels att den fråga, som motionen
            avsåge, icke nödvändigtvis sammanhänger med den, som fattigvårdslagstiftningskommittén
            har att utreda, dels att dessa frågor äro så nära förbundna med
            ekonomiska frågor av stor räck- vidd, att en särskild utredning
            väl må anses behövlig, om en tillfreds- ställande lösning skall
            vinnas. Utskottet hemställde om bifall till det i motionen framförda
            yrkandet, och andra kammaren beslöt enhälligt i överensstämmelse
            härmed. Ärendet överlämnades härefter till första kammaren, som
            hänvisade det till förberedande behandling av sitt första tillfälliga
            utskott. Detta ansåg, lika med andra kammarens utskott, motionen
            såsom berörande ett samhällsintresse av största betydelse synnerligen
            behjärtansvärd. Frågan om utsträckning av rätten till pensionstillägg
            för barn vore emellertid före- mål för pensionsstyrelsens uppmärksamhet,
            och fattigvårdslagstiftningskom- mittén komme i sammanhang med
            dess behandling av lagstiftningen om den offentliga barnavården
            att taga under övervägande möjligheten att be- reda den i motionen
            avsedda hjälpen genom direkt understödsverksamhet. Vid sådant
            förhållande hemställde utskottets majoritet, att första kamma-
            ren icke måtte biträda andra kammarens i ärendet fattade beslut.
            Tre reservanter ansågo, att, då andra kammaren genom sitt beslut
            om skrivelse till Kungl. Maj:t understrukit vikten av en allsidig,
            skyndsam
          </p>
          <pb facs="riksdagen-motions-pdf/data/1920/mot_1920__ak__294/mot_1920__ak__294-004.pdf"/>
          <p>
            Motioner i Andra kammaren, Nr 294. d
          </p>
          <p>
            och effektiv utredning av föreliggande viktiga fråga i hela dess
            omfatt- ning, utskottet icke bort motsätta sig avlåtande av en
            skrivelse i motio- nens syfte. Vid ärendets behandling i kammaren
            framhölls, att saken, utan av- låtande av riksdagsskrivelse i
            ämnet, väl komme att i vissa delar utredas, men att denna utredning
            dock icke gällde den föreliggande frågan i sin helhet. Första
            kammaren biföll likväl utskottets hemställan, varigenom saken
            för det dåvarande förföll. Då den nu återupptages, sker det närmast
            med hänsyn till den för- ändrade sammansättningen av första kammaren.
            Den i fjol anförda motiveringen för framställningen åberopas fort-
            farande. Följande erinringar må nu dessutom göras i anledning
            av de anmärkningar, som riktats mot det i motionen framförda yrkandet.
            Fattigvårdslagstiftningskommittén, som fått i uppdrag att avgiva
            för- slag rörande revision av barnavårdslagstiftningen, har visserligen
            under behandling frågor, vilka beröra de i motionen avhandlade
            spörsmål. Till kommittén har sålunda hänskjutits riksdagens skrivelse
            den 11 juni 1917 (nr 239) angående möjligheten att bereda förskott
            av allmänna medel åt barn utom äktenskap samt i vissa fall åt
            barn inom äktenskap. Det över- vägande, som inom kommittén ägnas
            denna skrivelse, måste dock komma att omfatta blott en del av
            den nu ifrågavarande motionen. Och skulle kommittén, i anslutning
            till framställningar, som från enskilda håll in- givits till kommittén,
            i vidare mån upptaga det i motionen framförda yr- kandet, så stannar
            dock under alla förhållanden kommitténs utredning vid en prövning
            av möjligheten att genom direkt understödsverksamhet bereda den
            i motionen avsedda hjälpen. Andra utvägar komma icke under över-
            vägande inom kommittén. Flera möjligheter äro emellertid tänkbara,
            och därför påyrkas också i motionen utredning om, på vilket sätt
            och efter vilka grunder den ifrågavarande änkehjälpen lämpligen
            må kunna beredas. Första kammarens första tillfälliga utskott
            yttrade i fjol vid sin behand- ling av motionen, att dess syfte
            syntes kunna nås »antingen genom an-. ordnande av en änke- eller
            barnpensionering anknuten till den allmänna folkförsäkringen eller
            ock genom en direkt understödsverksamhet». Be- träffande det förra
            alternativet anförde utskottet, att det redan vore före- mål för
            uppmärksamhet inom pensionsstyrelsen. Därmed förhöll sig så, att
            styrelsen vid den utredning, som påginge rörande en del ändringar
            i pensionsförsäkringslagen, ansåge sig böra tillse, huruvida lämpligen
            en ut- sträckning av rätten till pensionstillägg för barn bör
            äga rum. Utan en &gt;mycket vidlyftig utredning» måste emellertid
            styrelsen ställa sig reser-
          </p>
          <pb facs="riksdagen-motions-pdf/data/1920/mot_1920__ak__294/mot_1920__ak__294-005.pdf"/>
          <p>
            6 Motioner i Andra kammaren, Nr 294.
          </p>
          <p>
            verad till lämpligheten av att föra under pensionsförsäkringen
            en del fall, som måhända med större fördel skulle kunna omhändertagas
            av andra samhällsorgan. Och vidkommande speciellt frågan om beredande
            av un- derstöd åt efterlevande änka, som ej är invalid och har
            minderåriga barn, förklarade styrelsen uttryckligen, att den borde
            närmare utredas, och att styrelsen följaktligen icke hade något
            att erinra mot bifall till det i mo- tionen framställda yrkandet.
            Av det anförda framgår, att frågan om beredande av änkehjälp vis-
            serligen i begränsad omfattning är föremål för utredning, men
            att denna utredning näppeligen kan resultera i något svar på den
            i motionen fram- ställda frågan, på vilket sätt denna angelägenhet
            lämpligast bör ordnas. Fattigvårdslagstiftningskommittén prövar
            frågan från en synpunkt, pen- sionsstyrelsen från en annan. De
            olika synpunkterna vägas icke mot var- andra, och några andra
            möjligheter komma icke under övervägande än en understödsverksamhet,
            ingående som ett led i barnavårdslagstiftningen, och en utbyggnad
            av den allmänna folkpensioneringen. Den förevarande frågan är
            emellertid av den betydelsefulla innebörd, att den synes påkalla
            en fristående, allsidig och skyndsam utredning. Genom lagen om
            införsel har lagstiftningen med kraftigare medel än som förut
            erbjudits velat tillförsäkra de ogifta mödrarna och de övergivna
            eller frånskilda hustrurna underhållsbidrag utan fattighjälps
            karaktär. Då det förstärkta stöd, som genom denna lag lämnats,
            icke heller det utgör någon under alla förhållanden betryggande
            garanti, att underhållsbidrag verkligen inflyta, har inom riksdagen
            begärts utredning angående lämplig- heten av att utav allmänna
            medel tilldela dessa mödrar understöd. I Dan- mark, där sådant
            understöd beviljats genom den s. k. alimentationslagstift- ningen,
            där har man varit så konsekvent, att man beviljat understöd även
            åt de mödrar, som genom döden berövats sitt stöd. I Sverige ha
            änkorna i stort sett lämnats utanför diskussionen i detta sammanhang.
            Men så sant statens framtid beror på hemmens bestånd och på den
            vård och fost- ran, som ägnas det uppväxande släktet, måste de
            i sin betydelsefulla gär- ning för barnens och sin egen del vara
            berättigade till verksammare stöd från det allmännas sida än ett
            med njugg hand givet fattigunderstöd. För erhållande av en enhetlig
            lagstiftning torde för syftets vinnande samarbete med fattigvårdslagstiftningskommittén
            vara önskvärt, men eljest bör denna fråga få prövas på ett annat
            plan än blott som ett led i fat- tigvårdslagstiftningskommitténs
            barnavårdsutredning. Kvinnorna, som på det innerlig: aste beröras
            av denna angelägenhet, böra i större utsträckning, än vad fallet
            är inom fattigv årdslagstiftningskommittén, få taga del i den
            blivande utredningen, och det synes icke för mycket begärt, att
            de olyck-
          </p>
          <pb facs="riksdagen-motions-pdf/data/1920/mot_1920__ak__294/mot_1920__ak__294-006.pdf"/>
          <p>
            Motioner i Andra kammaren, Nr 294. 7
          </p>
          <p>
            liga hustrur, som genom döden berövats sitt manliga stöd, få
            genom en representant göra sin röst hörd redan under ärendets
            förberedande be- handling. Vördsamt yrkas alltså,
          </p>
          <p>
            att riksdagen måtte i skrivelse till Kungl. Maj:t anhålla, att
            Kungl. Maj:t måtte utreda, på vilket sätt och efter vilka grunder
            understöd av allmänna medel må utan fattigvårds verkan beredas
            behövande änkor till underhåll och uppfostran av deras inom äktenska-
            pet födda och under detsamma adopterade barn, samt för riksdagen
            framlägga de förslag, vartill utredningen kan giva anledning.
          </p>
          <p>
            Stockholm den 31 januari 1920.
          </p>
          <p>
            A. Olsson i Mora. Bernh. Eriksson. And. Karlsson. P. Bergström
            Bäckland. Gust. Skagerberg. O. L. Johansson J. A. Ander. ittinge.
            Ant. Wikström. Oscar Osberg. Nils Svensson.
          </p>
          <p>
            Albert Mossberg.
          </p>
          <pb facs="riksdagen-motions-pdf/data/1920/mot_1920__ak__294/mot_1920__ak__294-007.pdf"/>
        </div>
      </div>
    </body>
  </text>
</TEI>
