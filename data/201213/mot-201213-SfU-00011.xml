<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00011">
  <teiHeader>
    <fileDesc>
      <titleStmt>
        <title>med anledning av prop. 2012/13:125 Genomförande av direktivet om sanktioner mot arbetsgivare</title>
        <author corresp="i-45Ku79yUMEXGE2zwpUReMK">av David Lång (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:125 Genomförande av direktivet om sanktioner mot arbetsgivare</title>
          <idno type="rdwebb">H002Sf11</idno>
          <rs type="number">Sf11</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf11/text</ref>
          <ref type="dokument_url_html">http://data.riksdagen.se/dokument/H002Sf11</ref>
          <ref type="dokumentstatus_url_xml">http://data.riksdagen.se/dokumentstatus/H002Sf11</ref>
          <ref type="doc">http://data.riksdagen.se/fil/2770F432-D928-44CB-B018-D721974E9DC8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CCVADZq1ioUqeTVuiL27Xo" type="basedOn"/>
        <correspContext corresp="i-CCVADZq1ioUqeTVuiL27Xo">
          <ref>Proposition 2012/13:125</ref>
        </correspContext>
        <correspAction xml:id="i-LJ9ZWrntGWLnoULkif3foq" type="signed"/>
        <correspContext corresp="i-LJ9ZWrntGWLnoULkif3foq">
          <note type="signatory" corresp="i-45Ku79yUMEXGE2zwpUReMK"/>
        </correspContext>
        <correspAction xml:id="i-2i5A8sAwcK8MVhXfADmFVc" type="referral">
          <date when="2013-05-13"/>
        </correspAction>
        <correspAction xml:id="i-KgMgUD5PiyHjNSPbdmfSy4" type="referral">
          <date when="2013-05-13"/>
        </correspAction>
        <correspAction xml:id="i-HBkMg1nAR7CNAvmvuXGQGL" type="dismissal">
          <date when="2013-05-03"/>
        </correspAction>
        <correspAction xml:id="i-MnM8eAjaSkHNwaRarUq3jJ" type="dismissal">
          <date when="2013-05-03"/>
        </correspAction>
        <correspAction xml:id="i-Y9czxWqigPZ75Gu2chLcDa" type="submission">
          <date when="2013-05-02"/>
        </correspAction>
        <correspAction xml:id="i-9E3NFXhDH9CHH9CnCJvbtG" type="transfer">
          <date when="2013-05-02"/>
        </correspAction>
        <correspAction xml:id="i-FzoFq7PzjopWEkX26TSLjN" type="assigned"/>
        <correspContext corresp="i-FzoFq7PzjopWEkX26TSLjN">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-MwxyYSebW6K9J8YsRmneUe">
            Förslag till riksdagsbeslut
          </head>
          <list style="ol">
            <item xml:id="i-Da2mB2if3o9UkT5CCHxfpg">
              Riksdagen tillkännager för regeringen som sin mening vad som
              anförs i motionen om nivån på de ekonomiska sanktionerna.
            </item>
            <item xml:id="i-Grna2HwTgmZN7yyEEJUeFh">
              Riksdagen tillkännager för regeringen som sin mening vad som
              anförs i motionen om fängelsestraff.
            </item>
            <item xml:id="i-CorwRVQCyv5faVeEn4xE3H">
              Riksdagen begär att regeringen ändrar sina ställningstaganden
              när det gäller fråntagande av rätten till offentligt stöd, bidrag
              och andra förmåner om arbetaren har tillstånd att vistas i landet
              men inte har arbetstillstånd.
            </item>
            <item xml:id="i-PN2LcUnwkEBS7zRdowPqek">
              Riksdagen tillkännager för regeringen som sin mening vad som
              anförs i motionen om fråntagande av rätten att delta vid offentliga
              upphandlingar under en femårsperiod.
            </item>
            <item xml:id="i-VPonudxXV9ascK9DWSy8yC">
              Riksdagen tillkännager för regeringen som sin mening vad som
              anförs i motionen om återkallad F-skatt och förbud mot tillståndspliktig
              verksamhet vid lagöverträdelser enligt sanktionsdirektivet.
            </item>
            <item xml:id="i-QKfEHGZBDCqYWE7TpQp66h">
              Riksdagen tillkännager för regeringen som sin mening vad som
              anförs i motionen om solidariskt ansvar mellan arbetsgivaren och
              arbetsgivarens uppdragsgivare.
            </item>
            <item xml:id="i-Q2ZZDxPH16LMUTaKbL33cU">
              Riksdagen avslår regeringens förslag om en presumtion för ett
              arbetsförhållande om tre månaders heltidsanställning.
            </item>
            <item xml:id="i-XSA49hvRrigiNKDt6g11f3">
              Riksdagen tillkännager för regeringen som sin mening vad som
              anförs i motionen om lagen om lönegaranti.
            </item>
            <item xml:id="i-Sjq1Mmy5AVcrgXHL4uMcWZ">
              Riksdagen tillkännager för regeringen som sin mening vad som
              anförs i motionen om tillfälligt uppehållstillstånd då de för
              utredningen relevanta illegala arbetarna samarbetar med polisen.
            </item>
            <item xml:id="i-EjdLmMgBCZdtAC8ZPzomQL">
              Riksdagen tillkännager för regeringen som sin mening vad som
              anförs i motionen om kostnaderna för den illegala arbetarens återvändande.
            </item>
            <item xml:id="i-U7JaCdfmG88QPDEAJSkiy7">
              Riksdagen tillkännager för regeringen som sin mening vad som
              anförs i motionen om inspektioner.
            </item>
            <item xml:id="i-WgYLM5uKmkx9tBbKjCJTRm">
              Riksdagen tillkännager för regeringen som sin mening vad som
              anförs i motionen om inrättandet av ett register för lagförda
              i enlighet med sanktionsdirektivet.
            </item>
            <item xml:id="i-5Nwff67Y5M4SNqfw24iXKp">
              Riksdagen tillkännager för regeringen som sin mening vad som
              anförs i motionen om att Rikspolisstyrelsen bör få ökade anslag
              för att kunna bedriva inspektioner i riskbranscher och hantera
              anmälningar från Skatteverket.
            </item>
          </list>
        </div>
        <div type="motContent">
          <head xml:id="i-NYsdkP5rv4nfq6XcZWuUuz" type="h1">
            Inledning
          </head>
          <p xml:id="i-6YfTBdMhSQbb5BKZrbeDv6">
            EU har ålagt samtliga medlemsländer att följa ett minimidirektiv
            gällande sanktioner mot företag som utnyttjar olaglig arbetskraft
            från tredjeländer. Direktivet riktar sig mot både sanktioner och
            inspektioner, och det är upp till vart och ett av EU:s medlemsländer
            att integrera detta i enlighet med landets lagar. Med denna motion
            vill Sverigedemokraterna klargöra sin ståndpunkt. Som ett demokratiskt
            parti är vår inställning att det inte bara är Sverige som nation
            vi vill skydda från detta missbruk, utan även individen samt naturligtvis
            våra rättsregler. Ofta uppdagas det i media hur mer eller mindre
            oseriösa företag lockar hit människor från länder utanför EU,
            mot löfte om rimliga löner. När individerna sedan är här ändrar
            företagen lönevillkoren. Detta kan de göra relativt enkelt eftersom
            företagen agerar på en arbetsmarknadens bakgård, utan hänsyn till
            kollektivavtal eller minimilöner. Individerna kan (eller vågar)
            i sin tur heller inte vända sig till myndigheterna för att få
            hjälp. De befinner sig i en för dem rättslös del av världen, med
            endast varandra som sällskap och stöd. Detta fenomen berör dock
            inte bara relationen mellan anställda och företag, utan även samhället
            i sig. Människor som vid ett eller annat tillfälle tvingas vända
            sig till Sveriges omsorg, t.ex. vid sjukdom, blir då en ekonomisk
            belastning för samhället. Grunden för vårt svenska välfärdssamhälle
            är att alla genom skatter och engagemang bidrar. Sverigedemokraterna
            vill med denna motion försöka stävja de problem som detta problem
            ger, inte bara för företaget och individen, utan även för hela
            vårt samhälle. För att lyckas med detta måste våra lagar i enlighet
            med sanktionsdirektivet vara anpassade på ett sådant sätt att
            risken för att bli påkommen är mer kostsam än de vinster företaget
            kan skapa med olaglig arbetskraft. Så länge sanktionerna inte
            överväger möjligheten till vinster kommer detta problem aldrig
            att försvinna.
          </p>
          <head xml:id="i-MuBMKoGct9Nx5oD5YhQuy5" type="h1">
            Sanktioner och straffnivåer
          </head>
          <p xml:id="i-PG446ahfuNvYHZeEoPBJYc">
            1. Det huvudsakliga syftet med sanktionsdirektivet är att avskräcka
            ohederliga företagare från att med slavlöner anställa och i vissa
            fall importera illegal arbetskraft. För att uppnå detta syfte
            måste sanktionerna vara betydligt strängare än de som regeringen
            har föreslagit. Vår utgångspunkt är att vi måste göra den upplevda
            risken för sanktioner större än chansen till förtjänst genom svart
            billig arbetskraft. Sverigedemokraterna anser i stället att en
            nivåtrappa med tre steg bör införas. Företagare som har illegal
            arbetskraft i upp till 3 månader ska erhålla en sanktionsavgift
            motsvarande 1 prisbasbelopp. Upp till 12 månader ska företagaren
            betala motsvarande 2 prisbasbelopp och längre än 12 månader 3
            prisbasbelopp. Dessa summor räknas i likhet med regeringens förslag
            per arbetare och är samma oavsett om det gäller en företagsbot,
            särskild avgift eller sanktioner till fysiska personer.
          </p>
          <p xml:id="i-LP5Hums1CeydpLAdk61T8W">
            2. Likaså måste detta kompletteras med fängelsestraff som avskräcker.
            I Sverige är det inte olagligt att gömma illegala invandrare.
            Företaget gör därför egentligen inget olagligt så länge individen
            inte arbetar och erhåller ersättning för detta. Då undanhåller
            företagaren ersättning till staten i form av sociala avgifter
            såväl som utbetalar svart lön till arbetstagaren. Regeringens
            förslag är att företagare som anställer illegal arbetskraft i
            allvarliga fall kan dömas till fängelse i upp till 1 år. I skattebrottslagen
            står det angivet att den som på annat sätt än muntligen uppsåtligen
            lämnar oriktig uppgift till myndighet eller underlåter att till
            myndighet lämna deklaration kan dömas för skattebrott till fängelse
            i högst 2 år.Om brottet är att anse som grovt, döms för grovt
            skattebrott till fängelse, lägst sex månader och högst sex år.
            Sverigedemokraternas inställning gällande straffnivåerna är mot
            bakgrund av ovanstående resonemang betydligt högre än regeringens
            förslag. Medan regeringen förespråkar ett straffvärde på fängelse
            i upp till ett år, ser inte vi någon anledning till att straffet
            ska vara lägre endast för att den svarta arbetskraften är från
            ett tredjeland. Fängelse i upp till sex år, dock minst sex månader,
            är i stället att rekommendera i linje med skattebrottslagen då
            det i stor omfattning handlar om ekonomisk brottslighet. I normalfallet
            bör fängelsedomen uppgå till två år.
          </p>
          <p xml:id="i-JCWFJdGWVBbfDRoDUpBfbN">
            3. En annan aspekt på sanktionerna är fråntagandet av rätten
            till offentligt stöd, bidrag och andra förmåner. Regeringen menar
            att det i direktivet föreskrivs att åtgärder som dessa ska tillämpas
            mot arbetsgivare i lämpliga fall. Detta, menar regeringen, legitimerar
            inställningen att åtgärderna inte ska användas då någon har anställt
            en utlänning som vistas här lovligt men som inte har ett föreskrivet
            arbetstillstånd. För Sverigedemokraterna har ett sådant scenario
            samma innebörd som om individen även inte hade haft tillstånd
            att vistas i landet generellt då den största risken med illegal
            arbetskraft är en svart lönedumpningspolitik som vi menar kommer
            att inträffa oavsett om individen har tillstånd att vistas i Sverige
            eller ej. Så fort en individ arbetar utan arbetstillstånd, drabbas
            individen av ett underläge gentemot arbetsgivaren. Detta öppnar
            upp för slavliknande löner och orimliga arbetsförhållanden. Vi
            vill därför att arbetstillståndet ska avgöra om sanktioner ska
            utdömas eller ej.
          </p>
          <p xml:id="i-TnD1qnAwXkvYyNsWFERdiJ">
            Vidare framgår det av regeringens proposition att möjligheterna
            att effektivt blockera offentligt stöd efter en utdelad sanktionsavgift
            är ytterst begränsade. Vi förespråkar en modell i enlighet med
            vad som anförs nedan om offentlig upphandling. En arbetsgivare
            som får en sanktionsavgift registreras i ett offentligt register
            och vid utdelning av offentligt stöd ska den beslutande myndigheten
            ex officio kontrollera mot registret för att se om bidragstagaren
            har rätt att uppbära offentligt stöd, bidrag eller andra förmåner.
            Som anförs nedan bör en gallring av registret ske efter fem år,
            varvid systemet blir konsekvent.
          </p>
          <p xml:id="i-Xa5c3BJDokgYUZNjAaAHZ2">
            4. Gällande lagen om offentlig upphandling så anser alla parter
            att dagens möjlighet att utesluta någon från att delta i upphandlingar
            täcker brott som olaglig arbetskraft. De nuvarande skälen till
            uteslutning ter sig dock inte självklara som grund för att detta
            skulle vara möjligt med illegala arbetare. Sverigedemokraterna
            föreslår därför mot bakgrund av vår utformning av sanktionsavgifterna
            att ett tillägg görs till lagen om offentlig upphandling enligt
            följande.
          </p>
          <list style="ul">
            <item xml:id="i-GZqZEqdppjy9XLskJzNDoU">
              10 kap. 2 §: att den leverantör som någon gång de senaste fem
              åren har belagts med en sanktionsavgift för anställning av olagligt
              vistandes arbetskraft eller inte fullgjort sina åligganden avseende
              kostnader för återsändande får uteslutas från att delta i en upphandling.
            </item>
            <item xml:id="i-2TUt9CHxhWqyUv8G5DRGxW">
              10 kap. 1 §: när det gäller leverantör som fällts för brott mot
              20 kap. 5 § UtL.
            </item>
            <item xml:id="i-8rMkQB2ypEjs5UEG7rvQTJ">
              Både dessa bestämmelser bör förtydligas så att detsamma även
              ska gälla om en företrädare för en leverantör som är en juridisk
              person har gjort sig skyldig till något av det ovanstående.
            </item>
          </list>
          <p xml:id="i-WhVUfznh5jCFx1yb54QCt">
            Enligt lagen om offentlig upphandling finns det i dagsläget vissa
            uppgifter som den upphandlande myndigheten själv ska inhämta.
            När ett offentligt register inrättas bör lämpligen även myndigheten
            ha en ex officio skyldighet jämte 10 kap. 4 § att inhämta uppgifter
            om överträdelse av direktivets förbud.
          </p>
          <p xml:id="i-SysFkjUfEYM1knPXsru58z">
            Att Sverigedemokraterna, till skillnad från regeringen, vill
            ha en tydlig femårsgräns beror på rättssäkerhetsskäl. En leverantör
            ska dock efter fem utgångna år återigen kunna delta i en offentlig
            upphandling. I praktiken innebär det här att efter att en sanktionsavgift
            har meddelats finns uppgiften i en offentlig förteckning i fem
            år. Under den tiden är det, liksom vid skatteskulder, inte troligt
            att leverantören tillåts delta i upphandlingar.
          </p>
          <p xml:id="i-SqZxBjVJzZJRSHot1KRPgq">
            5. Sverigedemokraterna föreslår att en näringsidkare som träffats
            av sanktioner enligt bestämmelserna i detta förslag ska kunna
            få sitt tillstånd att bedriva tillståndspliktig verksamhet återkallat
            av en relevant tillsynsmyndighet. Skatteverket ska även kunna
            återkalla en F-skattsedel vid överträdelser samt kunna vägra att
            godkänna en fysisk eller juridisk persons ansökan om F-skatt.
            Det måste också klargöras att sanktionerna i fråga även ska omfatta
            juridiska personer fullt ut.
          </p>
          <p xml:id="i-RvUbkdefRysLVCcwrxNWRr">
            6. Enligt regeringens proposition ska uppdragsgivare ta ett subsidiärt
            ansvar då båda leden har genomfört otillräckliga kontroller. Detta
            menar vi undergräver hela tanken bakom sanktionsdirektivet. Sanktionerna
            måste avskräcka solidariskt, och båda leden i en företagsaffär
            måste ansvara för att genomföra tillräckliga kontroller. Företaget
            ansvarar för att kontrollera sina anställda, och uppdragsgivaren
            kontrollerar företaget (underentreprenören). Om ingen har gjort
            dessa kontroller så ska samma sanktioner delas ut till båda parter.
            Om uppdragsgivaren har gjort tillräckliga kontroller och företaget
            inte, så blir däremot endast företaget sanktionsskyldigt.
          </p>
          <head xml:id="i-AFDvbQU8AQ3Fo8YSZSbfMG" type="h1">
            Tvister och återresa
          </head>
          <p xml:id="i-NXBXrifF7EzvXLLw3eiiw2">
            7. I regeringens proposition anges som förslag en presumtion
            på tre månader om en tvist mellan en utlänning och en arbetsgivare
            skulle uppstå kring ersättning. Detta anser vi vara orimligt.
            Sannolikt är många riskbranscher säsongsbaserade, och det ter
            sig också sannolikt att en majoritet av de gripanden som kan komma
            att ske inte endast sker i slutet av säsongen, utan utspritt.
            I de fall ett gripande görs i början av säsongen, erhåller då
            arbetaren lön som denne inte har intjänat. Därför vill vi avslå
            regeringens förslag om presumtion.
          </p>
          <p xml:id="i-FFhZwnJxC7jL1zomA2rreb">
            8. Vi vill också betona att i händelse av att företaget som har
            fått sanktioner utdömda mot sig skulle hamna på ekonomiskt obestånd
            och därigenom gå i konkurs, så måste statens krav på sanktionsavgifter
            m.m. ges allmän förmånsrätt. Denna består av en prioriteringstrappa,
            där vi menar att sanktionsavgifter ska prioriteras. Vidare bör
            det klargöras att en illegalt anställds krav inte omfattas av
            lagen om lönegaranti, eftersom avtalet mellan arbetsgivaren och
            arbetstagaren har slutits på osedliga grunder.
          </p>
          <p xml:id="i-LEBwscTBsPoUYiH6Y5c1Es">
            9. Regeringen föreslår också i propositionen en möjlighet att
            bevilja ytterligare förlängt tidsbegränsat uppehållstillstånd
            för de illegalt anställda som efter ansökan från en förundersökningsledare
            samarbetar med polisen i bevisningssyfte. Detta anser vi vara
            positivt då det är av största vikt att dessa oseriösa företag
            stoppas. Dock vill vi att regeringen återkommer till riksdagen
            med ett förslag på en maxgräns för det förlängda uppehållstillståndet.
            Sverigedemokraternas inställning är att en maxgräns bör sättas
            på en månads tid. Åklagaren kan sedan efter behov för rättsprocessen
            begära att denna period förlängs, dock max en månad i taget. När
            utredningsledaren anser att förhör har hållits och bevisning blivit
            dokumenterad i tillräcklig omfattning ska utlänningen återföras
            till sitt hemland.
          </p>
          <p xml:id="i-kfR1T6wkL8xhUpggbzHFX">
            10. Eftersom det i många fall är företagen själva som lockar
            hit arbetstagarna är det naturligtvis rättmätigt de som ska stå
            för återvändandekostnaden. I de fall företagen bevisligen inte
            själva har lockat hit dem, är det ändå företagen som genom arbete
            håller dem kvar i Sverige och bidrar till deras olagliga uppehälle.
            Även då bör företagarna stå för utresekostnaderna. Regeringens
            förslag är att kostnaderna för utresan antas uppgå till 60 % av
            sanktionsbeloppet och därför är inräknade i avgiften. Men Rikspolisstyrelsen
            har lämnat ett remissyttrande angående den faktiska kostnadsnivån
            för detta. I Kriminalvårdens årsredovisning 2008 framkom det tydligt
            att den samlade genomsnittliga kostnaden för dessa människors
            återvändande är mellan 60 000 och 66 000 kronor beroende på om
            det är Kriminalvården eller Migrationsverket som hanterar ärendet.
            Detta är en avsevärd skillnad mot regeringens uträkning, och det
            är anmärkningsvärt att regeringen som uttryckligen beställer dessa
            siffror från Rikspolisstyrelsen bortser från dem. Sverigedemokraterna
            anser att företagaren bör åläggas att utöver sanktionsbeloppet
            även stå för återvändandekostnader för både arbetaren och eventuella
            familjemedlemmar och släktingar som har följt den illegala utlänningen
            till Sverige. Detta kanske inte tillhör normalfallet, även om
            risken finns att detta sker.
          </p>
          <head xml:id="i-UUjBs26G2AUR4XM44MtVWN" type="h1">
            Kontroller och anmälningsskyldighet
          </head>
          <p xml:id="i-ATd666FQv524iBzNCW4Px2">
            11. Utöver ekonomiska sanktioner och andra kostnader, fängelsestraff
            och hantering av själva arbetarna, måste Sverige även ha en omfattande
            inspektionsinsats. Enligt regeringen bör lämpliga inspektioner
            utföras av polisen. I dag måste dock inspektioner vara misstankebaserade.
            Rikspolisstyrelsen anser därför att de i dagsläget inte har befogenheter
            att utföra arbetsplatsinspektioner. Sverigedemokraternas inställning
            är att Skatteverkets kontrollanter bör få befogenheter att utföra
            allmänna arbetsplatskontroller. De bör även få befogenhet att
            på plats utdela de ekonomiska sanktionerna. Polisen bör främst
            fokusera på undersökningar av vissa riskbranscher. I dag genomför
            skattemyndigheten redan ca 32 000 kontroller av bl.a. kassaregisterlagen.
            Dessa kontroller bedrivs till största delen genom fysiska besök
            på arbetsplatsen. Vi anser att det är lämpligt att dessa kontrollanter
            även får rätt att undersöka huruvida arbetskraften får betalt
            svart eller vitt och om den anställde är beviljad arbetstillstånd
            i Sverige eller ej.
          </p>
          <p xml:id="i-MqgWgMx1pu9pKwvVgTTb79">
            12. Det är också lämpligt att Sverige inför en förteckning över
            arbetsgivare som är juridiska personer och som begått någon överträdelse
            enligt direktivet. Möjligheten att införa ett sådant register
            framgår av artikel 12.2. En dylik förteckning skulle kunna utgöra
            underlag vid deltagande i en offentlig upphandling här eller i
            andra EU-länder och dessutom kunna utgöra underlag vid ansökan
            om offentliga förmåner, stöd eller bidrag. Rimligen bör en gallring
            ske av uppgifterna i den förteckningen efter fem år. Sverigedemokraterna
            föreslår att antingen Kronofogdemyndigheten ges i uppdrag att
            utforma förteckningen, varvid den skulle kunna inlemmas i deras
            befintliga register, eller att Skatteverket ges i uppdrag att
            införa uppgifterna i sitt register. Sverigedemokraterna menar
            dock att Kronofogdemyndighetens register lämpar sig bäst med anledning
            av hur förteckningen är tänkt att användas och att gallringsreglerna
            torde bli likartade de som finns för betalningsanmärkningar.
          </p>
          <p xml:id="i-RjbA7KWw8BYQRmRajbuGEi">
            13. Vi vill också begära att regeringen ger polisen större ekonomiska
            resurser så att de har möjlighet att ta över ärenden som Skatteverket
            lämnar över till dem i enlighet med kontrollverksamheten. Även
            om vi vill att Skatteverket sköter en stor del av kontrollerna
            och utdelningen av sanktionerna så har polisen fortfarande en
            viktig roll i exempelvis hanteringen av utlänningarna, gripanden
            samt utredningar. De måste också få ekonomisk möjlighet att bedriva
            egna undersökningar av riskbranscher. Regeringen anför i det nuvarande
            förslaget inga ökade anslag eftersom de beräknar att det räcker
            med sex till åtta årsarbetskrafter, vilket vi anser vara en grov
            underskattning. Sverigedemokraterna vill sammanlagt öka anslaget
            till polisorganisationen med 3,12 miljarder kronor för budgetåren
            20132016, vilket också finns redovisat i vår senaste höstbudgetmotion.
          </p>
        </div>
        <div type="motSignatures">
          <list>
            <item xml:id="i-PNwJJzhaRtMijzwKM12J84">
              David Lång (SD)
            </item>
          </list>
        </div>
      </div>
    </body>
  </text>
</TEI>
