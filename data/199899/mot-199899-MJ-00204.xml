<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0204/mot_199899_MJ_0204-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ204 MJ204
          </p>
          <p>
            Motion till riksdagen
          </p>
          <p>
            1998/99:MJ204
          </p>
          <p>
            av Gudrun Lindvall (mp) Ekologisk äggproduktion
          </p>
          <p>
            Citat från Lantmannens uppslagsbok från 1923: ”Skötseln av hönsen
            går ut på att bereda dem så mycken trevnad som möjligt.”
          </p>
          <p>
            1 Intresset ökar
          </p>
          <p>
            Intresset för ekologiskt framtagna produkter ökar hela tiden.
            Det gäller även ägg. Allt fler vill ge sina höns ett gott liv
            och allt fler vill ha ägg från höns som slipper buren och som
            kommer ut på sommaren.
          </p>
          <p>
            2 100 000 ekohöns idag
          </p>
          <p>
            I februari 1997, då burdebatten var som hetast, fanns ca 13 000
            höns i ekologisk produktion. För ett år sedan var ca 46 000 ekohöns.
            Idag är siffran betydligt högre. Nu finns ca 100 000 höns som
            är KRAV-godkända. Därtill kommer ca 15 000 höns under karens.
            Karenstiden är 6 veckor, så även dessa höns producerar ekoägg
            inom en och en halv månad. Den 12 mars 1997 tog riksdagen det
            olyckliga beslutet att upphäva burförbudet. Två år senare kan
            ca 115 000 höns producera KRAV-godkända ägg. Det är en mycket
            glädjande utveckling. Fem av de konventionella packerierna packar
            och säljer idag ekoägg. Många producenter säljer allt deras höns
            kan få fram lokalt. De ekologiska hönsen får inte bara ekologiskt
            foder. De får, liksom alla ekologiskt hållna djur, också vistas
            ute på sommaren. Att de har det betydligt bättre än de ca 5 miljoner
            höns som fortfarande sitter i bur är solklart och var och en som
            sett en höna ute inser att just fodersök ute ökar livskvaliteten
            betydligt för hönsen.
          </p>
          <p>
            (Föreningen Ekologisk Fjäderfäproduktions logo)
          </p>
          <pb facs="riksdagen-motions-pdf/data/199899/mot_199899_MJ_0204/mot_199899_MJ_0204-0002.pdf"/>
          <p>
            3 Hönan nyfiken och aktiv
          </p>
          <p>
            Alla som hållit höns i frihet vet att hönans främsta egenskap
            är nyfikenhet och vilja att undersöka och röra sig. Det är just
            nyfikenheten och den stora förmågan att anpassa sig som gjort
            att det finns höns över nästan hela världen. Man vet att hönan
            har hållits som tamdjur i 4 000 år. I Sverige har det funnits
            höns i ca 2 000 år. De har fått klara näringssöket själva och
            fått matrester och lite spill när sådant funnits. Ändå har bidragen
            till hushållet varit betydelsefulla och mycket näringsriktiga
            i form av ägg och kött. Det sägs att det i det antika Aten var
            ingen så fattig att hon inte kunde hålla en höna. Hönan har bevarat
            sina biologiska beteenden och att ge hönan utlopp för dessa är
            att ta 4 8 i djurskyddslagen på allvar. Den paragrafen säger att
            varje djur skall beredas möjlighet till naturliga beteenden. Burhållandet
            är en förhållandevis ny företeelse i hönans historia — förhopp-
            ningsvis en snart avslutad parentes. Burarna erbjuder enbart en
            torftig och trång miljö, oavsett inredning eller inte. De kan
            aldrig tillfredsställa de mest centrala behoven: rörelsebehovet
            och att ge den mentala stimulans som nyfikenheten ger uttryck
            för att hönan har behov av. I undersökningar visar det sig att
            många tror att alla höns numer går fritt. Äggkartongers förföriska
            framsida med gröna gräsmattor och namn som Lantägg visar ju inte
            tydligt hur äggen produceras, utan tycks mer handla om att få
            konsumenten att tro att verkligheten är vackrare än den är. Tyvärr
            förhåller det sig inte så. Visst sker mycket positivt. Handeln
            har satsat en del och framför allt Hem- köps beslut att sluta
            sälja burägg var mycket välkommet. Miljöpartiet föreslog i samband
            med behandlingen i riksdagen av regeringens proposition 1996/97:64
            Alternativ till traditionell burhållning av höns liksom i motion
            hösten 1997 att riksdagen skulle anta som delmål att 10 26 av
            antalet värphöns i landet skall klara kraven för ekologisk äggpro-
            duktion år 2000. Tyvärr fick vi inte stöd för det förslaget, men
            anser fortfarande att ett sådant mål är viktigt och återkommer
            därför med det nu.
          </p>
          <p>
            4 Informationsbehovet stort
          </p>
          <p>
            Intresset för ekologisk hönshållning märks inte minst på behovet
            av information. Sådan ges idag av föreningen Ekologisk fjäderfäproduktion
            såväl till lantbrukare som till handeln och andra organisationer.
            Medel till en del av detta beviljas av Jordbruksverket inom miljöstödet,
            men medlen förslår inte. Behovet av information till lantbrukare
            ökar hela tiden. Någon ersättning för till exempel information
            till handel ges inte inom miljöstödet eftersom det kallas marknadsföring
            och sådant inte ersätts. Miljöpartiet anser att detta måste ändras.
            Det är viktigt att den efterfrågan på kunskap som finns idag kan
            tillgodoses. På väg mot det ekologiskt lång- siktigt hållbara
            samhället måste den ekologiska maten ges stöd även för marknadsföringen.
          </p>
          <p>
            Mot. 1998/99MJ204
          </p>
          <pb facs="riksdagen-motions-pdf/data/199899/mot_199899_MJ_0204/mot_199899_MJ_0204-0003.pdf"/>
          <p>
            Mot. 10 5 Hemställan
          </p>
          <p>
            1998/99MJ204 a Med hänvisning till det anförda hemställs
          </p>
          <p>
            1. att riksdagen som sin mening ger regeringen till känna vad
            i motionen anförts om stöd till rådgivning för ekologisk äggproduktion,
            2. att riksdagen som sin mening ger regeringen till känna vad
            i motionen anförts om behovet av stöd till marknadsföring även
            för de ekologiskt producerade äggen.
          </p>
          <p>
            Stockholm den 22 oktober 1998
          </p>
          <p>
            Gudrun Lindvall (mp)
          </p>
        </div>
      </div>
    </body>
  </text>
</TEI>
