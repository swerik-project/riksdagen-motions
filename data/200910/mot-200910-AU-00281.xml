<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00281">
  <teiHeader>
    <fileDesc>
      <titleStmt>
        <title>Fortsatt reformering av Arbetsförmedlingen</title>
        <author corresp="i-Fa75ePV6JC2wN91aE4xcYD i-Ybw8JnrmHGCsqpipBke8a7">av Stefan Attefall och Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fortsatt reformering av Arbetsförmedlingen</title>
          <idno type="rdwebb">GX02A281</idno>
          <rs type="number">A281</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A281/text</ref>
          <ref type="dokument_url_html">http://data.riksdagen.se/dokument/GX02A281</ref>
          <ref type="dokumentstatus_url_xml">http://data.riksdagen.se/dokumentstatus/GX02A281</ref>
          <ref type="doc">http://data.riksdagen.se/fil/D00761D2-6F4B-4A21-A957-F514C5213319</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <name>Stefan Attefall</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9GMxcE3zGbCXR2dZRN789a" type="signed"/>
        <correspContext corresp="i-9GMxcE3zGbCXR2dZRN789a">
          <note type="signatory" corresp="i-Fa75ePV6JC2wN91aE4xcYD"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction type="numbering" xml:id="i-CmcSAJ98E2H2sDUAQ17Yh2">
          <date when="2009-10-06"/>
        </correspAction>
        <correspAction type="submission" xml:id="i-Dj8JE9aVjZ9qu2Vd7vaxPf">
          <date when="2009-10-02"/>
        </correspAction>
        <correspAction type="transfer" xml:id="i-GjdmjBe45bhm34yABzmU6i">
          <date when="2009-10-02"/>
        </correspAction>
        <correspAction type="assigned" xml:id="i-JEMSNoXqgXk8DDieMyP38u"/>
        <correspContext corresp="i-JEMSNoXqgXk8DDieMyP38u">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QrnMYXbsJKpH5BEwsoJjez">
            Förslag till riksdagsbeslut
          </head>
          <list style="ol">
            <item xml:id="i-8wZ98m3rYY4ef8oy8fdiG2">
              Riksdagen tillkännager för regeringen som sin mening vad som
              anförs i motionen om införande av en jobbpeng för arbetssökande.
            </item>
            <item xml:id="i-DbPtJ8nsuja4Btr1WnHH5D">
              Riksdagen tillkännager för regeringen som sin mening vad som
              anförs i motionen om betygssättning av och öppna jämförelser mellan
              arbetsförmedlingar.
            </item>
            <item xml:id="i-5RRR4n7gWMrsNHtojXacq8">
              Riksdagen tillkännager för regeringen som sin mening vad som
              anförs i motionen om fri etableringsrätt för arbetsförmedlingar.
            </item>
          </list>
        </div>
        <div type="motContent">
          <head type="h1" xml:id="i-A26RKrmd3pJh8F4aXuabD9">
            Motivering
          </head>
          <p xml:id="i-6E7G9RwVR8KckTRgw8YNy8">
            Svensk arbetsmarknadspolitik har genomgått stora förändringar
            sedan regeringsskiftet 2006. I regeringens nya politik har Arbetsförmedlingen
            fått förändrade förutsättningar. Fler aktörer än den offentliga
            Arbetsförmedlingen har involverats i arbetet att få fler människor
            i arbete genom upphandling inom bl.a. jobb- och utvecklingsgarantin.
            De förändringar som hittills har genomförts är dock inte tillräckliga
            utan bara en bit på vägen mot en större reformering.
          </p>
          <head type="h1" xml:id="i-8rA5sssrFhoszssVm6CszB">
            Arbetsförmedlingens nya organisation
          </head>
          <p xml:id="i-U7F4rubVLXFNQR9YTCfNm5">
            Arbetsmarknadspolitiken ska bidra till målet om full sysselsättning
            och minskat utanförskap. Arbetsmarknadspolitiken är särskilt viktig
            för att bekämpa ungdomsarbetslösheten, hjälpa långtidsarbetslösa
            och nyanlända invandrare att etablera sig på arbetsmarknaden och
            få fler sjukskrivna och personer med sjuk- eller aktivitetsersättning
            att övergå till arbete.
          </p>
          <head type="h2" xml:id="i-XH3XKExVcGpjN5HVGABsVt">
            Kompletterande aktörer
          </head>
          <p xml:id="i-JQpUUjSdjFRiDSC9odRvCR">
            Regeringen har gjort det möjligt för Arbetsförmedlingen att upphandla
            jobbcoachning från s.k. kompletterande aktörer. Kompletterande
            aktörer är ett samlingsbegrepp för de företag som samverkar med
            Arbetsförmedlingen för att förbättra matchningen på arbetsmarknaden
            och för att motverka utanförskapet.
          </p>
          <p xml:id="i-5Jmvn23b3NQFC65BrhNtPb">
            De kompletterande aktörernas förmåga att pröva nya angreppssätt
            och nya lösningar att jobba med individens behov ökar den arbetssökandes
            möjligheter att få ett arbete. Samverkan med kompletterande aktörer
            gäller för:
          </p>
          <list style="ul">
            <item xml:id="i-C9pmXrnZqXkkfyZFkMSAHp">
              långtidsarbetslösa inom jobb- och utvecklingsgarantin.
            </item>
            <item xml:id="i-AUUjzsvJR9brCf8TVbUqzF">
              arbetslösa ungdomar inom jobbgarantin för ungdomar.
            </item>
            <item xml:id="i-VXkAS5R7NSDnrTkdKB2rhM">
              nyanlända flyktingar och invandrare.
            </item>
            <item xml:id="i-MyMYYPKREjmLzf8ST59jij">
              personliga coacher för nya arbetslösa och korttidsarbetslösa.
            </item>
          </list>
          <p xml:id="i-X4kAg4GcVqPabZUEjDS44g">
            Priset för ett förmedlande av en anställning är fastställt till
            högst 11 000 kr per deltagare. Leverantören får betalt i två steg.
          </p>
          <list style="ol">
            <item xml:id="i-WSad9nMRChvgZ5b7KJ7tJT">
              82 procent utbetalas när en deltagare har påbörjat aktiviteten
              hos leverantören. Avbryts aktiviteten inom två veckor måste ersättningen
              återbetalas.
            </item>
            <item xml:id="i-5iKdxu8mSFRyDrHCyY7HWb">
              Om deltagaren under den tiden den deltar i aktiviteten får arbete,
              utgår en bonus på 18 procent i samband med att arbetet påbörjas.
            </item>
          </list>
          <p xml:id="i-C7Tb48UansJSG7z5AJWRZr">
            Som arbete räknas en anställning hos en arbetsgivare på den reguljära
            arbetsmarknaden och anställningen ska innebära att deltagaren
            övergår i en egen försörjning.
          </p>
          <head type="h2" xml:id="i-Nn6pEET374h4eaWbKw6cQC">
            Betalningsmodell för aktiviteter inom jobb- och utvecklingsgarantin
          </head>
          <p xml:id="i-Sbw78fVJW9FzwLSugQCEN1">
            Inom jobb- och utvecklingsgarantin sker betalning för varje deltagare
            enligt överenskommet pris i avtal mellan Arbetsförmedlingen och
            den kompletterande aktören. Betalningen är uppdelade i tre steg:
          </p>
          <list style="ol">
            <item xml:id="i-PNZpRvwDK4NjjBCcU5yGBi">
              Efter två veckors placering betalas 30 procent av överenskommet
              pris.
            </item>
            <item xml:id="i-MeYjv5wtwVZCcUYazAU28V">
              När individen har fått en heltidsanställning eller en anställning
              motsvarande det egna arbetsutbudet, hit räknas också nystartsjobb,
              som har en varaktighet på minst tre månader utbetalas 30 procent
              av totalpriset.
            </item>
            <item xml:id="i-P4cWk6sZCm8e3vVVsmw3fK">
              När anställningen har upprätthållits i tre månader utgår en betalning
              från Arbetsförmedlingen till den kompletterande aktören på 40
              procent av totalpriset.
            </item>
          </list>
          <p xml:id="i-LwdgK5NEFMKNJ3JWHQQBW8">
            Utöver ovan nämnda betalningsmodeller finns ytterligare modeller
            för nyanlända och för ungdomar.
          </p>
          <head type="h1" xml:id="i-3WMG9nkjL32ihNM3CbK64W">
            Australien som förebild
          </head>
          <p xml:id="i-EAmSjU45BSgtJoJy2ngFz8">
            Det är inte bara Sverige som genomfört intressanta arbetsmarknadspolitiska
            reformer. Det land som genomfört den kanske mest intressanta omläggningen
            är Australien. År 1996 började Australien genomföra en genomgripande
            arbetsmarknads- och socialförsäkringspolitisk reform. Den bygger
            på i huvudsak tre steg.
          </p>
          <list style="ol">
            <item xml:id="i-HcUEY5GTZ89RNXbxgGdfMp">
              En gemensam ingång till samtliga inkomstersättningar oavsett
              politikområde.
            </item>
            <item xml:id="i-P6Ek9S65QLMohi73q9sLo6">
              En noggrann kartläggning av varje persons ställning på arbetsmarknaden
              som sedan avgör vilka stödinsatser som ska sättas in.
            </item>
            <item xml:id="i-2NBxwwiGDKmzbNX3jcNVN6">
              Staten har låtit andra aktörer ta hand om det operativa ansvaret
              för arbetsförmedlingsverksamheten. Olika aktörer får utföra förmedlingsverksamheten
              där ersättning utgår efter resultat och vissa förbestämda kriterier.
            </item>
          </list>
          <p xml:id="i-U1QMVkWedC5vrSR1yQ7gMi">
            Om en person i mötet med myndigheten visar sig vara arbetsför,
            slussas personen vidare till någon av alla de arbetsförmedlingar
            som finns. Den första kontakten med en arbetsförmedling ska ske
            inom två dagar från det att registrering har skett. Arbetsförmedlingarna
            kan drivas av såväl offentliga som privata och ideella aktörer.
            Förmedlingsverksamheten är alltså konkurrensutsatt och förmedlingarna
            får ersättning efter prestation och de sökandes bakgrund. Efter
            vissa bestämda perioder av arbetslöshet intensifieras insatserna
            och ersättningsgrunden räknas om efterhand. Arbetsförmedlarna
            får också högre ersättning ju längre anställning de lyckas få
            fram.
          </p>
          <p xml:id="i-J56G1nwHANrvsXbxNN1Nzz">
            Arbetsförmedlingarnas resultat offentliggörs i en femskalig betygsskala,
            vilket gör att en arbetssökande kan jämföra olika arbetsförmedlingar
            och välja den som presterat bäst. Konkurrensutsättningen har enligt
            de arbetssökande lett till ökad service och tillgänglighet. Också
            arbetsgivarna tycks i huvudsak vara nöjda med det arbete som arbetsförmedlingarna
            utför. De program som idag erbjuds har visat sig vara betydligt
            mer kostnadseffektiva än före reformens genomförande samtidigt
            som en större andel av de sökande hade arbete efter tre månader.
          </p>
          <p xml:id="i-4Z1JUcgZJSZEuHDFi4Mca9">
            Utöver arbetsförmedlingarna finns organisationer som letar vakanser
            och fyller dem med arbetslösa. De får ersättning per vakans de
            lyckas fylla och viktas beroende på hur lång arbetslöshetsperiod
            den arbetslöse har haft samt individuella bakgrunder och längden
            på vakansen.
          </p>
          <p xml:id="i-MQMo43UyftXk1iHXHFPTS1">
            Reformen har fått stor internationell uppmärksamhet och flera
            länder har följt den australiensiska modellen. Norge, Storbritannien
            och Holland har genomfört reformer som liknar den i Australien.
            Även reformen i Sverige med kompletterade aktörer har inspirerats
            av det australiensiska systemet.
          </p>
          <head type="h1" xml:id="i-PzBwi6YUKXS7ahFs2s3Fpu">
            Ett nytt svenskt system
          </head>
          <head type="h2" xml:id="i-H8hUxgfp2nPGvWGyDm8B4E">
            Jobbpeng
          </head>
          <p xml:id="i-AT5eWvS3hLzN1Z4tpdQZfu">
            Regeringens reformer av Arbetsförmedlingen och möjliggörandet
            av upphandling från tidigare nämnda kompletterande aktörer, är
            ett steg i rätt riktning. Det kan nämligen inte vara ett självändamål
            att staten ska bedriva förmedlingsverksamhet. Staten ska sätta
            upp ramarna och finansiera verksamheten, sedan ska den som kan
            leverera bästa resultat få uppdraget. Krisdemokraterna vill gå
            vidare med reformarbetet och utreda ett system med så kallad jobbpeng.
          </p>
          <p xml:id="i-KZSy2cp6k1Bd35W5RgAuSY">
            Den arbetssökande ska få en jobbpeng som han eller hon kan betala
            valfri arbetsförmedling med. Därigenom ökar konkurrensen mellan
            arbetsförmedlingarna. Den stora invändningen mot ett system med
            jobbpeng är att arbetsförmedlare kan komma att lägga merparten
            av sina insatser på grupper som redan är attraktiva på arbetsmarknaden.
            Flera länder som har liberaliserat arbetsmarknaden, till exempel
            Australien, har dock kommit runt detta problem genom att skapa
            incitament för att hjälpa de mest utsatta.
          </p>
          <p xml:id="i-5ffQ1tu3egHbkTCa5FyvZo">
            Kristdemokraterna föreslår att jobbpengens storlek ska bestämmas
            utifrån förutbestämda kriterier. En person som står längre från
            arbetsmarknaden får en större jobbpeng än en person som bedöms
            ha lättare att hitta ett nytt jobb. En del av jobbpengen betalas
            till förmedlingen vid inskrivning, en andra del när nytt jobb
            kan förmedlas och en tredje del då personen får en tillsvidareanställning.
            På det sättet kan arbetsförmedlingar, om de så önskar, rikta in
            sig på en viss typ av sökande, exempelvis personer med funktionsnedsättning,
            sjukskrivna eller ungdomar.
          </p>
          <p xml:id="i-81w2kwwxekyAsAU6Jkowsm">
            I och med att jobbpengens storlek blir större ju svårare den
            arbetssökande bedöms ha att hitta ett nytt jobb uppmuntras arbetsförmedlingar
            att satsa på människor långt i från arbetsmarknaden.
          </p>
          <head type="h2" xml:id="i-JuF7duuxEeQ8LUpvczjCLx">
            Ökad konkurrens
          </head>
          <p xml:id="i-GVmcxTUZUsbcYiTzY6aJ8F">
            Det bör finnas en mångfald av aktörer: privata arbetsförmedlingar,
            ideella organisationer, sociala företag och fackföreningar som
            konkurrerar på samma villkor. I princip ska vem som helst som
            uppfyller vissa villkor kunna starta en arbetsförmedling och konkurrera
            på lika villkor. Fri etableringsrätt ska alltså råda.
          </p>
          <p xml:id="i-YEjdVUxEu4jWHwx4hWvWVK">
            Med tanke på den kompetens som finns upparbetad på landets arbetsförmedlingar
            är det fullt möjligt att personal kommer att vilja vill ta över
            en hel förmedling eller vissa specifika uppgifter inom en förmedling.
            En sådan utveckling vore välkommen.
          </p>
          <head type="h2" xml:id="i-6MGsRVWesDQymhxDDuyEvk">
            Betygssättning och öppna jämförelser
          </head>
          <p xml:id="i-JDvi5F6mhCVJsPwkGAzwMC">
            För att skapa en fungerande konkurrens och för att den arbetssökande
            ska kunna välja rätt förmedling bör olika arbetsförmedlingars
            prestation och resultat objektivt betygssättas. Betygen ska redovisas
            öppet och vara tillgängliga för allmänheten. Dels skapar det incitament
            att prestera bättre för enskilda förmedlingar, dels blir det lättare
            för den arbetssökande att välja en förmedling som utifrån hennes
            eller hans specifika behov och förutsättningar väljer rätt förmedlare.
          </p>
          <p xml:id="i-CBWrTdEYtPQN7J223qvEU5">
            Ett sådant system skulle betyda mycket för svensk arbetsmarknad
            och förmodligen bidra till att bryta utanförskapet för fler som
            står långt ifrån arbetsmarknaden. Vi måste involvera alla goda
            krafter som finns som kan bidra till en sådan utveckling. Regeringen
            bör utreda möjligheten att införa ett system som föreslås i motionen.
          </p>
        </div>
        <div type="motSignatures">
          <list>
            <item xml:id="i-W2DKbz7Gt8guX1QEMAfdYV">
              Stefan Attefall (kd)
            </item>
            <item xml:id="i-WPGg1ZAbcepi4qK7yfnnkQ">
              Mikael Oscarsson (kd)
            </item>
          </list>
        </div>
      </div>
    </body>
  </text>
</TEI>
