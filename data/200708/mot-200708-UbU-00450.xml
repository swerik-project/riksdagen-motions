<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00450">
  <teiHeader>
    <fileDesc>
      <titleStmt>
        <title>Politik för lycka</title>
        <author>av Max  Andersson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för lycka</title>
          <idno type="rdwebb">GV02Ub450</idno>
          <rs type="number">Ub450</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub450/text</ref>
          <ref type="dokument_url_html">http://data.riksdagen.se/dokument/GV02Ub450</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub450</ref>
          <ref type="doc">http://data.riksdagen.se/fil/E5FE0BF8-CED0-47E0-B8B9-DF3180ACFE17</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AKLpUcBxbe9wdiuMdajq4b" type="signed"/>
        <correspContext corresp="i-AKLpUcBxbe9wdiuMdajq4b">
          <note type="signatory" corresp="i-Q6UywURdDfH4kXfTm7hwEb"/>
        </correspContext>
        <correspAction type="referral" xml:id="i-Q4ZcnZGWXRHjttnJ6PeYS6">
          <date when="2007-10-16"/>
        </correspAction>
        <correspAction type="dismissal" xml:id="i-RfQvFNE8wkFik8zqsFiFg2">
          <date when="2007-10-16"/>
        </correspAction>
        <correspAction type="numbering" xml:id="i-L4c7hBLie3LqTyCrC8v7kH">
          <date when="2007-10-08"/>
        </correspAction>
        <correspAction type="submission" xml:id="i-Fq5oZFkjRLLffS7VFrKkwM">
          <date when="2007-10-04"/>
        </correspAction>
        <correspAction type="transfer" xml:id="i-2atXvsfR9Eq4qbgZPQ1c8Z">
          <date when="2007-10-04"/>
        </correspAction>
        <correspAction type="assigned" xml:id="i-L4wQZZxqi4BAbnazQx84i8"/>
        <correspContext corresp="i-L4wQZZxqi4BAbnazQx84i8">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Bhrf9866U5ijMRUTrEqExP">
            Förslag till riksdagsbeslut
          </head>
          <list style="ol">
            <item xml:id="i-G8rFKenGofDr4PaCBs6p8c">
              Riksdagen tillkännager för regeringen som sin mening vad som
              anförs i motionen om behovet av att utveckla svensk lyckoforskning.
            </item>
            <item xml:id="i-Gs4j79hasRRqCVmvxamRx4">
              Riksdagen tillkännager för regeringen som sin mening vad som
              anförs i motionen om en utredning om hur lyckan i samhället ska
              kunna mätas regelbundet och att lyckoindex redovisas i likhet
              med BNP och övriga välfärdsindex.
            </item>
          </list>
        </div>
        <div type="motContent">
          <head type="h1" xml:id="i-HrPmtAvpwCqfSvVk5mJ1e9">
            Lyckoforskningen har gjort stora framsteg
          </head>
          <p xml:id="i-BeQdEw9PBx4f7juhN7Xw7A">
            Allt mer tyder nu på att den samlade lyckan i ett samhälle kan
            ökas genom politiska beslut. Redan på 1700-talet argumenterade
            den engelske filosofen Jeremy Bentham för att målet för den offentliga
            politiken borde vara att maximera summan av lycka i samhället.
            Idag är det just vad grön politik i stora delar leder till.
          </p>
          <p xml:id="i-K4DGqhc2ir4eoJTNFFiex6">
            Olika individer kan finna lyckan på delvis olika sätt. Det enklaste
            sättet att genom politiken öka lyckan är förmodligen att se till
            att alla har sina grundbehov tillfredsställda.
          </p>
          <p xml:id="i-UyDWuKoYGXsJ12s3AKssXA">
            Politikens överordnade mål har dock länge i praktiken varit att
            ensidigt stimulera materiell tillväxt. Detta har varit ett effektivt
            sätt att öka människors lycka fram till en period mellan 1950-
            och 1970-talen i den rika delen av världen, eftersom många här
            tidigare inte hade sina materiella grundbehov tillfredsställda.
          </p>
          <p xml:id="i-HDJnfaMxaVBJ3atyLLAo73">
            Därefter har den materiella tillväxten fortsatt, medan den upplevda
            lyckan lämnats kvar på 1970-talets nivå. Lyckan i studerade befolkningar
            har till och med minskat något sedan 1970-talet i västvärlden.
            Detta framgår av en rapport som den brittiska regeringen publicerade
            2002,Life Satisfaction: the state of knowledge and implications
            for government. I Storbritannien har både regering och opposition
            sedan några år tillbaka anammat målet att öka befolkningens lycka.
            Man arbetar målmedvetet med detta på många sätt på både nationell
            och lokal nivå.
          </p>
          <p xml:id="i-7ubvR8HYkbAMUBWumrUSZL">
            Lyckoforskning är ett tvärvetenskapligt område som innefattar
            psykologi, sociologi och nationalekonomi. Tidigare har många betvivlat
            möjligheten att mäta och jämföra lyckan i olika befolkningar,
            men nu anser forskarsamhället att det både är möjligt och relevant.
            En vanlig metod är att i enkäter be människor uppskatta hur nöjda
            de är med livet, på en skala 110.
          </p>
          <p xml:id="i-5LeRVKfAtVza22DidDiZgy">
            De lyckoförstärkande och lyckominskande faktorer som kan påverkas
            genom politiska beslut har sammanfattats bland annat i en serie
            föreläsningar vid London School of Economics av professor Richard
            Layard. Det är inga större överraskningar, men det riktigt intressanta
            är att man nu kvantifierat faktorerna och att de har vetenskapligt
            stöd. De bör därför beaktas i den politiska diskussionen.
          </p>
          <head type="h1" xml:id="i-HwYBq2SkE2nbdFx1n3bXMh">
            Några slutsatser
          </head>
          <p xml:id="i-CyzW3u3ffKqGg1fzoCA2fX">
            Det är viktigt att komma ihåg att politiken och samhället inte
            kan göra människor lyckliga, men väl, utifrån kunskap om vad som
            krävs, skapa så goda förutsättningar för lycka som möjligt. Det
            bör också särskilt framhållas att det ofta är lättare att lindra
            olycka än att öka lycka genom samhälleliga insatser.
          </p>
          <p xml:id="i-Dpwz1P4kCGTfoTDmrxYRKA">
            Forskning måste alltid tolkas innan den omsätts i politik, och
            det gäller förstås även lyckoforskningen. Även om det finns ett
            betydande utrymme för tolkningar när det gäller lyckoforskningens
            slutsatser såsom det brukar vara i samhällsvetenskapliga sammanhang
            så kan ändå forskningen ge vägledning i viktiga frågor. Här är
            några exempel på politiskt intressanta slutsatser:
          </p>
          <list style="ol">
            <item xml:id="i-NHyafwMande31txLSmPDVr">
              Materiell tillväxt i redan rika länder är inte ett självändamål.
              Det innebär inte att teknisk, social eller annan hållbar utveckling
              ska förkastas. Mer resurs- och energisnåla produktionsmetoder
              är bra, men hittills har sådana framsteg ätits upp av ökad konsumtion.
              Att minska resursslöseri och överflödskonsumtion bör ses som lyckomaximering
              över tiden genom att kommande generationer får bättre förutsättningar
              att leva gott och lyckligt om vi lever måttfullt och inte förbrukar
              mer än jorden tål. Om alla konsumerade som nutida svenskar skulle
              det behövas tre jordklot till.
            </item>
            <item xml:id="i-UDe88Z8er9YY7qYVV4bqMW">
              Människor måste ha stora möjligheter att vara med och bidra efter
              förmåga till det allmännas bästa. Att ha en meningsfull sysselsättning
              som man orkar med har stor betydelse för människors lycka. Bristande
              grundtrygghet, osäkerhet om fortsatt anställning och stigande
              arbetslöshet i samhället minskar lyckan. Starkt anställningsskydd
              är viktigt. Alternativt kan den danska modellen med flexicurity
              fungera. Den innebär svag anställningstrygghet, men starkt ekonomiskt
              skydd vid upp till fyra års arbetslöshet för att minska inlåsningseffekterna
              i ett arbete man inte trivs i. Hundratusentals människor står
              ofrivilligt utanför lönearbetsmarknaden medan många som har lönearbete
              jobbar för mycket. En bättre balans mellan lönearbete och fritid
              är nödvändig, och vi bör därför sträva efter sänkt arbetstid.
            </item>
            <item xml:id="i-TrsvB5eGZnXrpTJ33si7mt">
              Våra ekonomiska klyftor bör minska kraftigt och alla ska ha sina
              grundbehov tillfredsställda. Att vid jämförelse med andra finna
              sig underprivilegierad ger sänkt lycka. Höga omfördelande inkomst-
              och förmögenhetsskatter ger fler lyckliga människor än missnöjda.
              Höga marginalskatter på arbete minskar dessutom överdrivet lönearbete
              som leder till statusjakt och stress. God ekonomisk grundtrygghet
              är viktig. Detta gäller även globalt. Människor som inte har sina
              grundbehov tillfredsställda blir lyckligare av mer pengar, men
              över en viss nivå blir lyckoökningen betydligt mindre. Lyckoforskningen
              ger starkt stöd för åtgärder för global rättvisa, som Tobinskatt
              för fattigdomsbekämpning, rättvisa handelsvillkor, höjt bistånd,
              med mera.
            </item>
            <item xml:id="i-Gg4QnGc336bheeJEJeAdp1">
              Inflation ger en mycket svagare lyckosänkning än hotande arbetslöshet.
              Här har EU:s prioritering av låg inflation i stället för låg arbetslöshet
              missat lyckomålet.
            </item>
            <item xml:id="i-Mp1axbeQdXTcfZzeoU12kZ">
              Politisk, personlig frihet och möjlighet att påverka samhället
              är viktigt. I de kantoner i Schweiz där man ofta har folkomröstningar
              är befolkningen lyckligare än i dem där man sällan har det. Ökad
              direktdemokrati med medborgarförslag och fler folkomröstningar
              även i Sverige, såväl på lokal och regional som på riksnivå, kan
              öka människors lycka.
            </item>
            <item xml:id="i-EKtfuWTqFVojGusqynYogB">
              Psykisk ohälsa orsakar mycket olycka. Att satsa mer på att hjälpa
              dem som drabbas (ungefär var tredje människa drabbas någon gång
              av allvarlig psykisk sjukdom, inräknat depression och fobier)
              är, enligt Layard, bland det bästa ett samhälle kan göra för att
              minska olyckan. Layard har därför föreslagit att 10 000 terapeuter
              utbildas i Storbritannien! Ofta ger ju förebyggande insatser större
              effekt på sikt, men i det här fallet behövs kraftfulla satsningar
              på både förebyggande och vårdande insatser.
            </item>
            <item xml:id="i-XCa1kkJbJ8vrHWnB1yDdhr">
              Det är viktigt med goda sociala nätverk. Att tvingas flytta för
              att få jobb bryter kontakter. Långvariga relationer ger stabilitet
              i samhället, ökad social kontroll och främjar laglydighet. Därför
              är det bättre att sträva efter att ge människor möjlighet att
              bo kvar i sina hemorter även om arbetsplatserna koncentreras till
              storstadsregioner. Möjlighet till bekväm och miljöanpassad pendling
              (med tåg) är lyckobefrämjande. Allra bäst är dock att med olika
              styrmedel lokalisera arbetsplatser där folk redan bor.
            </item>
          </list>
          <head type="h1" xml:id="i-KYyhGGN1UJBqV9yhX9nfYU">
            Lyckoforskningen hör hemma i politiken
          </head>
          <p xml:id="i-W4S7YcR3CoCDVRX7sSMETV">
            Det verkligt intressanta med lyckoforskningen är att den gör
            det möjligt att mäta och sätta siffror på resonemang kring den
            mänskliga lyckan. Det gör det betydligt enklare för oss politiker
            att prioritera och väga nyttan av olika förslag. Det blir inte
            heller lika enkelt för politiker att blunda för negativa konsekvenser
            av sina förslag om man fått siffror på hur de slår.
          </p>
          <p xml:id="i-Hz6S21E3eZqmozAPMMMHgE">
            När jag läste regeringens budget i år slogs jag av hur noggranna
            vi är i dagens Sverige med att analysera de ekonomiska konsekvenserna
            av olika åtgärder. Men samtidigt så blundar det politiska systemet
            ofta för vilka konsekvenser förslagen får för människors välbefinnande.
            Även det var tydligt i regeringens budget, med dess starka betoning
            på nedskärningar i arbetsmarknadspolitiken. Människor blir inte
            friskare av en lägre sjukersättning, och inte heller lyckligare.
            Om man enbart ser till vilka konsekvenser man tror ett förslag
            får för BNP-utvecklingen men struntar i vilka konsekvenser det
            får för de enskilda individer som drabbas så resulterar det i
            en enögd bild av politiken.
          </p>
          <p xml:id="i-4g5eEBb4iBf8j9zES7ADwJ">
            Det är möjligt att föra en seriös diskussion om hur man med politiska
            beslut baserade på forskningsresultat kan öka förutsättningarna
            för att göra människor lyckligare, inte bara rikare. Jag ser fram
            emot en framtid då lyckoforskningen blir en lika självklar del
            av politiken som nationalekonomin. Men för att möjliggöra den
            diskussionen så behöver det fastställas lämpliga mått på lycka
            eller välbefinnande, och lämpliga lyckoindex behöver definieras.
            Lyckan bör mätas regelbundet och lyckoindex redovisas på samma
            sätt som BNP och övriga välfärdsindex. För att få bra resultat
            är det också viktigt att vi satsar på att utveckla den svenska
            lyckoforskningen. Dessa administrativa åtgärder kommer inte att
            göra människor lyckligare i sig, men de kommer att skapa förutsättningar
            för en seriös politisk diskussion som tar intryck av forskningens
            framsteg.
          </p>
        </div>
        <div type="motSignatures">
          <list>
            <item xml:id="i-WzX12sfvRFX2cK7Y3vaFy6" who="i-Q6UywURdDfH4kXfTm7hwEb">
              Max Andersson (mp)
            </item>
          </list>
        </div>
      </div>
    </body>
  </text>
</TEI>
