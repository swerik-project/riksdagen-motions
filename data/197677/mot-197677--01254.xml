<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01254">
  <teiHeader>
    <fileDesc>
      <titleStmt>
        <title>om hushållning med naturresurserna</title>
        <author>av herr Olsson i Sösdala m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om hushållning med naturresurserna</title>
          <idno type="rdwebb">G0021254</idno>
          <rs type="number">1254</rs>
          <ref type="dokument_url_text">http://data.riksdagen.se/dokument/G0021254/text</ref>
          <ref type="dokument_url_html">http://data.riksdagen.se/dokument/G0021254</ref>
          <ref type="dokumentstatus_url_xml">http://data.riksdagen.se/dokumentstatus/G0021254</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CVa3GtLUphESXFxPuwSvNV</idno>
            <name>KARL ERIK OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-8Db8jR6saTELpLZLDGAjHE</idno>
            <name>BIRGITTA HAMBRAEUS</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QRZBEezfjd3VoKpFXKhXzr</idno>
            <name>BJÖRN ELIASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>GÖSTA ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-62TZaxGt7yfiK5NEULgFre" type="signed"/>
        <correspContext corresp="i-62TZaxGt7yfiK5NEULgFre">
          <note type="signatory" corresp="i-CVa3GtLUphESXFxPuwSvNV"/>
          <note type="signatory" corresp="i-8Db8jR6saTELpLZLDGAjHE"/>
          <note type="signatory" corresp="i-QRZBEezfjd3VoKpFXKhXzr"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1254/mot_197677__1254-001.pdf"/>
      <fw xml:id="i-TWiTsgWeVnV4z5GnVSQQ9q">
        Motion 1976/77: 1254
      </fw>
      <div type="motHeader" xml:id="i-4KHVftbrtaHbgy6TgqMC6i">
        <div type="motTitle" xml:id="i-THrRtxuVFNtEojWoTfTtf2"/>
        <div type="motSubmissionInfo" xml:id="i-HGdgr3QztCTWg1jaDAR3Lc"/>
      </div>
      <div type="motBody" xml:id="i-9U2pcVnatsuQJ7Vqr6pGJP">
        <div xml:id="i-BuxMexp6RUBb55BDAKH765">
          <p xml:id="i-GDnSQLhV3WoCLu2mL3Ao5Z">
            av herr Olsson i Sösdala m. fl. om hushållning med naturresurserna
          </p>
          <p xml:id="i-Dhnpdy9k4CzXXn1Xihd1hQ">
            Bakgrund
          </p>
          <p xml:id="i-736bi4uhV39PFXZRRhqCHD">
            Världens befolkning ökar ständigt. Detta innebär i sig en ökad
            konsum- tion. Den höjda levnadsstandarden och därmed ökade konsumtionen
            per capita i i-världen innebär dock en ännu större stegring av
            förbrukningen av våra naturresurser än själva befolkningsökningen.
            Genom den tekniska utvecklingen har vi i den industrialiserade
            delen av världen fått möjligheter att i en hittills oanad grad
            påverka naturen. Vi har i dag kapacitet att förbruka resurser
            och vi vet att deras varaktighet med nuvarande eller med en stegrad
            konsumtion i många fall kan mätas i årtionden eller århundraden.
            Vi har också en teknisk kapacitet att påverka miljön. Tyvärr har
            denna kapacitet oftast använts negativt, dvs. i miljö- förstörande
            riktning. Genom allt bättre kommunikationer och allt större ekonomiska
            resurser har det blivit möjligt för människan att åtminstone temporärt
            värja sig från de problem hon åstadkommer. När våra lokala resurser
            är förbrukade tar vi i anspråk resurser på annat håll. Exempel
            på detta är hur vi i Europa har koloniserat andra delar av världen
            för att tillgodogöra oss deras pro- duktion av livsmedel och av
            olja och metaller. Vi har också fått en möjlighet att flytta oss
            själva. Om vi fördärvar ett område så har vi alltid chansen att
            flytta därifrån. Om vi har använt upp en resurs så har vi alltid
            chansen att flytta dit där andra nya resurser finns. Om vi gör
            tankeexperimentet att hela jorden är befolkad med människor med
            samma behov som vi, som lever på samma standard som vi, och med
            ungefär samma täthet som vi, då kan vi lätt inse att dessa möjligheter
            inte längre kvarstår. Vi är mycket nära den situationen och bör
            snarast förbereda oss för den.
          </p>
          <p xml:id="i-QTmPaa38WyjT9bdb5ZE1cw">
            Vår ekonomi
          </p>
          <p xml:id="i-VBeoWKwkZViGdVXAjcVB5q">
            Ekonomin i hela den industrialiserade världen, såväl de socialistiska
            eko- nomierna som de liberala ekonomierna, har formats i en tid
            av knapphet på varor för livets nödtorft med önskan att producera
            så mycket som möjligt. Av detta skäl har tillväxt och produktion
            upplevts som positiva. I ett läge av knapphet har man inte upplevt
            behovet att värdera olika former av tillväxt. Problemen var att
            för en växande befolkning tillgodose grundläggande be- hov. Dagens
            problem i i-världen är annorlunda. De problemen är att vi
          </p>
          <pb facs="riksdagen-motions-pdf/data/197677/mot_197677__1254/mot_197677__1254-002.pdf"/>
          <fw xml:id="i-L3pwPUCFXHy6XUNdQzrRW">
            Mot. 1976/77:1254 2
          </fw>
          <p xml:id="i-G6Kp8CfVyig2fWNUyNqeqA">
            producerar för mycket, dvs. vi konsumerar för mycket av de resurser
            som inte är outtömliga. Vi lever inte längre på det som jorden
            och människorna avkastar, på räntan, utan vi lever i allt större
            utsträckning på det vi kan få ut av innehållet i jorden, dvs.
            av kapitalet. Detta borde innebära en mi- nuspost i vår ekonomi,
            men i stället betraktas det i vårt sätt att mäta som en pluspost.
          </p>
          <p xml:id="i-QAjuFRXveVqbffowYwMYDB">
            Vår teknologi
          </p>
          <p xml:id="i-CDD1JNXa86sjn4ZumBVZzs">
            Den tekniska utvecklingen har i det industrialiserade samhället
            inneburit att vi förändrat vår produktion och vår livsföring ifrån
            ett naturnära agrar- samhälle till ett onaturligt, ibland t. o.
            m. naturfientligt, tekniskt samhälle. Tekniken har ständigt utvecklats
            mot en allt hårdare, omänskligare och onaturligare teknik. Den
            har gjort det i syfte att öka vår kontroll över naturen. Den har
            för att göra det krävt alltmer av de ändliga resurserna, av naturens
            kapital. En alternativ väg hade varit att utveckla en mjuk teknik
            som levde med naturen i stället för emot naturen.
          </p>
          <p xml:id="i-R1xv8aNTmmQ4gBWf6BrgTD">
            Vår struktur
          </p>
          <p xml:id="i-Y3KTiicZoizTmjNM6wtJxJ">
            Ekonomin och teknologin har naturligtvis påverkat strukturen
            i produk- tionen och näringslivet och därmed också strukturen
            i samhället. Eftersom både ekonomi och teknologi har varit baserade
            på förhållandet att ändliga råvaror såsom energi och metaller
            har varit billiga, så har också strukturen formats efter detta
            förhållande. Man har kunnat utveckla en struktur som har varit
            utomordentligt resurskrävande utan att detta har upplevts negativt.
            Olägenheter i strukturen, som exempelvis ökade avstånd, ökade
            transporter, ökad energiförbrukning, ökad resursförbrukning, har
            inte inneburit något problem utan i stället inneburit en positiv
            stimulans för vår ekonomi. Då ekonomin inte har känt skillnad
            på positiva och negativa faktorer har varje ökning bedömts positivt.
            Strukturutvecklingen har alltså fortskridit endast med hänsyn
            till ekonomisk tillväxt och teknologisk utveckling och utan hänsyn
            till miljöförändringar, resursförbrukning och mänskliga behov.
          </p>
          <p xml:id="i-T1FPGH7DuWEPAYcrAcYFb1">
            Omvärderingar
          </p>
          <p xml:id="i-PEfdcPZbAUjGuWem6jLVDJ">
            I de högst industrialiserade länderna har man under senare år
            i ökad omfattning kunnat konstatera att människorna börjat värdera
            saker och för- hållanden på ett nytt sätt. I vårt land, liksom
            i de flesta andra industriländer, där den billiga energin spelat
            en stor roll för utvecklingsriktningen innebar energikrisen 1973-1974
            på visst sätt en vändpunkt i detta avseende. Många människor upptäckte
            då att det föreligger en knapphet på energiresurser. Människan
            blev i sitt vardagliga liv medveten om att man inte kunde erhålla
            en obegränsad mängd olja, och i den mån man erhöll olja var det
            till ett
          </p>
          <pb facs="riksdagen-motions-pdf/data/197677/mot_197677__1254/mot_197677__1254-003.pdf"/>
          <fw xml:id="i-Xn6Hk5wfQTKuf9FFH3Vm2c">
            Mot. 1976/77:1254 10
          </fw>
          <p xml:id="i-E3zBSHotp7mHZZ9wLhT2Zb">
            kraftigt förhöjt pris. Det har också visat sig att möjlighet
            att producera billig energi i form av kärnkraft inte föreligger,
            och tar man tillräcklig hänsyn till säkerhets- och miljöproblemen
            så är produktionsmöjligheterna över hu- vud taget ytterst osäkra.
            Råvarutillgången utgör även här en annan och stark begränsning.
            Ett liknande förhållande uppträdde också på råvaru- marknaden
            när det gällde metaller, exempelvis på koppar i samband med förändrade
            situationer för kopparbrytning bl.a. i Chile. Vi har också kunnat
            konstatera en väsentlig förändring av världsmark- naden på livsmedel.
            Från en situation med överskott på spannmål som motsvarade flera
            årsproduktioner i lager så fanns plötsligt en efterfrågan som
            i stort sett slukade hela tillgången. Samtidigt som många människor
            på grund av en knapphet i tillgången blir medvetna om behovet
            av en begränsning av produktionen upplever också många människor
            från motsatt utgångspunkt ett behov av att begränsa sin konsumtion.
            Deras erfarenhet från ett högurbaniserat högstandardsam- hälle
            leder dem fram till slutsatsen att ökad standard och konsumtion
            inte höjer livskvaliteten utan snarare sänker den. Ett alltför
            stort engagemang i ekonomiskt och tekniskt framåtskridande och
            i materiell standard, dvs. konsumtion, innebär för dem en begränsning
            i deras möjligheter till mänsk- liga relationer och en hög psykisk
            välfärd.
          </p>
          <p xml:id="i-Ggo4coRaVXawVxnvvDsvdp">
            Ett övergripande samhällsmål
          </p>
          <p xml:id="i-BSS7WCituWBZFvFwMqT6ju">
            Det främsta målet för en framsynt politik måste vara att hushålla
            med våra resurser, framför allt med sådana resurser som inte återskapas.
            En hushållning kan inriktas dels på ett ökat sparande, dels på
            en ökad åter- vinning och återanvändning och dels också på ökad
            produktion av för- nyelsebara resurser.
          </p>
          <p xml:id="i-YMz7cZ8sVJs9Dmt5xLhgKM">
            Sparande
          </p>
          <p xml:id="i-REWAkuWSqMPL1wrcW8iTJL">
            Om man ser till möjligheterna att spara kan man urskilja framför
            allt två olika sätt att spara på. Det ena sättet skulle kunna
            betecknas som ”spa- rande i det befintliga systemet”. Ett sådant
            sparande går ut på att vi i första hand nedbringar förbrukningen
            av resurser som vi egentligen inte behöver, exempelvis att vi
            släcker lampor i rum som inte användes, drar ner tem- peraturen
            i lokaler, där människor ändå ofta har ytterkläderna på, kör mindre
            med våra bilar, eventuellt köper mindre bilar, försöker begränsa
            vår kon- sumtion av prylar som vi inte oundgängligen behöver.
            Denna typ av sparande är till en början ganska enkel men om man
            driver den långt uppfattas den ofta som ett snålande och i så
            fall negativt av människorna. Sparandet upp- levs som en sänkning
            av standarden och som en uppoffring av den enskilda människan
            och får då något negativt över sig. Å andra sidan är det viktigt
            att lära människor en naturlig sparsamhet med sådant som man inte
            alls
          </p>
          <pb facs="riksdagen-motions-pdf/data/197677/mot_197677__1254/mot_197677__1254-004.pdf"/>
          <fw xml:id="i-B3iM61VrM57ENHuQZKMe4N">
            Mot. 1976/77:1254 1
          </fw>
          <p xml:id="i-9w7TkEyoJQ4RsK84jjZsep">
            lider av att avvara, och vi har givit några exempel på det. Om
            vi hade litet mindre av det vi inte behöver och litet mer av det
            vi behöver så kunde vi vara rikare även om vi hade litet mindre.
            Den andra typen av sparande skulle man kunna kalla ”sparande genom
            förändring”. Sådant sparande innebär att man utnyttjar tekniska
            framsteg för att minska resursanvändningen, exempelvis genom att
            använda glöd- lampor som drar mindre elektricitet, genom att isolera
            byggnaderna bättre så att det vid samma temperatur går åt mindre
            energi, genom att utveckla våra bilmotorer så att de drar mindre
            bränsle, genom att tillgodose en större del av kommunikationsbehovet
            med kollektiva kommunikationer och genom att satsa på högre kvalitet
            och längre varaktighet på kapitalvaror så att konsumtionen därmed
            kan hållas nere — en förändring av samhälls- strukturen till en
            struktur som är mer hushållande, en struktur där onödiga transporter
            av människor och varor elimineras och där resurserna utnyttjas
            på ett mer effektivt sätt.
          </p>
          <p xml:id="i-F839ZjTcyKaEyLKi2kpmMK">
            Återvinning, återanvändning och ökad varaktighet
          </p>
          <p xml:id="i-4LWNRMSFQ279Jk1Dgo5BTm">
            Vår standardutveckling kännetecknas av en ständigt ökande avfalls-
            mängd. Detta avfall innebär i sig att samhället får stora kostnader
            för om- händertagande. Men det största problemet är ändå den misshushållning
            med resurser som avfallshanteringen i dag innebär. Här måste från
            sam- hällets sida vidtagas kraftiga åtgärder för att både minska
            avfallsmängden och på ett effektivt sätt ta vara på det avfall
            som ändå produceras. När det gäller att återvinna resurser i avfallet
            gäller det framför allt metaller och fibervaror, men det finns
            också ofta ett energivärde i avfall som går att tillvarata. Det
            organiska avfallet utsätts i storsamhällets reningsverk för en
            svår misshushållning. Det bör återföras till det biologiska kretslopp
            som det har kommit ifrån. För att minska avfallsmängden bör man
            öka insatserna för återanvänd- ning. Exempel där det redan har
            tagits politiska initiativ är returglasen för läskedrycker och
            öl och på detta område bör insatserna förstärkas. Över huvud taget
            är förpackningsområdet ett delområde som i detta sammanhang särskilt
            bör uppmärksammas. Engångsförpackningen har som främsta ar- gument
            att konsumenten inte behöver bära den tillbaka till affären och
            att affären inte har besvär med returemballage. I stället har
            denna återföring av emballaget överförts på samhället. Och samhället
            har fått bära de största kostnaderna för denna hantering. Vid
            en totalbedömning torde inte kost- naden för flergångsförpackningar
            vara så mycket större som det ser ut vid en ytlig kalkyl. Men
            det är inte bara på förpackningssidan som engångs- artiklarna
            har ökat, utan samma förhållande gäller t. ex. inom restaurang-
            branschen och inom sjukvården, där man har sett det som billigare
            att använda engångsartiklar. Den samhällsekonomiska totalkalkylen
            på lång
          </p>
          <pb facs="riksdagen-motions-pdf/data/197677/mot_197677__1254/mot_197677__1254-005.pdf"/>
          <fw xml:id="i-PUNK9xN88Q7TPaGiiUteq5">
            Mot. 1976/77:1254 12
          </fw>
          <p xml:id="i-Q31tWMWLEeEcVDhFzeCmmL">
            sikt med beaktande av resursförbrukningen torde även här ha ett
            annat utseende. En ökad varaktighet av både kapital och vissa
            förbrukningsartiklar skulle naturligtvis minska mängden avfall
            och minska resursförbrukningen. Härvid innebär en ökad satsning
            på kvalitet att man i varan lägger in en längre varaktighet. Det
            är också angeläget att man har möjlighet att vårda de varor och
            resurser som vi använder på ett sådant sätt att varaktigheten
            blir så lång som möjligt. Detta gäller inte minst byggnader, inventarierna
            i bygg- nader, oavsett om det är för industriellt bruk, för den
            offentliga sektorn eller i privata hem, och det gäller bilar och
            annan teknisk utrustning. Det krävs här en ökad satsning på reparationer
            och underhåll, något som kräver en utbyggnad av servicesektorn.
            Detta har också den fördelen från regio- nalpolitisk synpunkt
            att reparationer och underhåll måste ske där resurserna finns
            och får då ske i decentraliserade former och ofta i mindre företag.
            Naturligtvis står ett sådant här samhälle i bjärt kontrast till
            det slit- och släng-samhälle som vi har anpassat oss alltmera
            till under de senaste år- tiondena.
          </p>
          <p xml:id="i-QnmU37ite2qsw4nwQnSFWA">
            Ökad produktion
          </p>
          <p xml:id="i-8rihkSEnsNgVxz4P3ShR6">
            Då det gäller förnyelsebara resurser är det i många fall möjligt
            att utan negativa verkningar öka produktionen. Detta gäller inom
            områden som jord- och skogsbruk och i energiproduktionen genom
            kontinuerliga energikällor som sol, vind, vattenfall, biomassa
            m. m. Samtliga dessa områden har under senare tid nedvärderats,
            då det varit mera lönsamt att satsa på annan pro- duktion eller
            att utnyttja ändliga resurser. I takt med att tillgången på ändliga
            resurser minskas och minskningen accentueras av befolkningsökningen
            måste en ökad satsning ske på dessa områden. Inom såväl jord-
            och skogsbruk som vattenkraften har man ansett att en resursintensiv
            och arbetskraftsextensiv produktion i allt större enheter skulle
            vara den bästa lösningen. Detta har lett till att marginella resurser
            inte har kunnat utnyttjas; exempelvis marginell åker i skogs-
            och mellan- bygder, klenvirke i skogarna och små fallhöjder i
            mindre vattendrag. Den tillämpade tekniken har samtidigt inneburit
            en ökad belastning på det ekologiska systemet. Vad som nu erfordras
            är en ökad produktion med bevarad ekologisk balans. Härvid blir
            det i motsats till tidigare nödvändigt att målmedvetet utnyttja
            just marginella produktionsresurser bl. a. genom insats av mer
            arbete.
          </p>
          <p xml:id="i-5cQuPXipm23oRMiMwNq6sF">
            Åtgärder
          </p>
          <p xml:id="i-BcP6PTrdheoYDqh7sPVidp">
            Då avsikten med denna motion inte är att föreslå konkreta åtgärder
            på varje delområde, skall vi här endast kortfattat beröra de olika
            fält där det är mest angeläget att sätta in åtgärder.
          </p>
          <pb facs="riksdagen-motions-pdf/data/197677/mot_197677__1254/mot_197677__1254-006.pdf"/>
          <fw xml:id="i-5o5z3UPVkM1EvTwguUyBLG">
            Mot. 1976/77:1254 13
          </fw>
          <p xml:id="i-A4ir8VSd4UzuAwewwKRMER">
            Ett hårt drivet sparande och en ökad användningstid av framför
            allt ka- pitalvaror skulle kunna innebära en negativ faktor i
            konjunktursamman- hang. Av bl. a. detta skäl finns det anledning
            att när man överväger åtgärder försöka hålla summan av dessa åtgärder
            sådan, att resultatet förhåller sig neutralt i förhållande till
            såväl finans- som budgetpolitik. En primär ut- gångspunkt för
            detta är att den totala efterfrågan inte skall förändras. Man
            måste kunna acceptera en förändring mellan investeringar och konsumtion.
            Däremot är det inte säkert att man för att iaktta en bättre hushållning
            är tvingad att förändra relationerna mellan den offentliga och
            den privata sektorn. Med här nämnda principer som bakgrund bör
            man kunna upprätthålla en hushållningsplan där man värderar insatta
            åtgärder i tre olika storheter: sysselsättning, resursförbrukning
            och kronor. De förändringar som man i denna hushållningsplan föreslår
            skall då, som vi tidigare nämnt, förhålla sig neutrala vad det
            gäller den ekonomiska om- slutningen. Däremot skall de insatta
            förändringarna innebära en besparing i första hand på ändliga
            resurser och i andra hand även på förnyelsebara resurser, på vilka
            det råder knapphet och där produktionen inte utan vidare kan ökas.
            Hushållningsplanen bör också kunna innebära en övergång från ändliga
            resurser till förnyelsebara resurser som är av den karaktären
            att produktionen kan ökas utan avsevärda problem. Vad gäller sysselsättningen
            skall den totala effekten av insatta åtgärder innebära ett nettotillskott
            i sys- selsättningstillfällen. Mänsklig arbetskraft är en av de
            resurser som världen, och även vårt land, har förhållandevis gott
            om. Dessutom innebär det för varje människa ett positivt egenvärde
            att ha en meningsfull sysselsättning. Då man kunnat konkretisera
            samhällets mål i fråga om hushållning med naturresurser i en hushållningsplan,
            blir det lättare att föra en debatt om vilka åtgärder som skall
            sättas in för att uppnå de mål som uppställts. Efter- som vi här
            arbetar med en av de absolut största framtidsfrågorna kommer det
            att behövas kraftfulla åtgärder inom alla områden på de ekonomiska
            och politiska fälten. Dessutom kommer insatser av karaktär och
            på områden, som f.n. är helt okända, att erfordras.
          </p>
          <p xml:id="i-BXJvqVDxjyEqyVwV27d8tq">
            Ekonomiska styrmedel
          </p>
          <p xml:id="i-2sBLi9m1DWXWNTnJiKaGB4">
            Även om vi tidigare i motionen anfört att vår ekonomi i sig själv
            innebär en drivkraft för ökad resursanvändning, så måste vi inom
            det existerande ekonomiska systemet vidta åtgärder som begränsar
            eller stoppar denna ten- dens, eller om det är möjligt vänder
            den åt andra hållet. Man kan säga att redan förekomsten av en
            arbetsgivaravgift, dvs. skatt på arbetet, är ett slag av produktionsfaktorskatt.
            Om det är så att vi önskar öka insatsen av produktionsfaktorn
            arbete och minska insatsen av produk- tionsfaktorer av karaktären
            ändliga resurser, så bör naturligtvis produktions- resursskatten
            överföras från de faktorer som skall stimuleras till de faktorer
          </p>
          <pb facs="riksdagen-motions-pdf/data/197677/mot_197677__1254/mot_197677__1254-007.pdf"/>
          <fw xml:id="i-ExCe9g2sYniFP6P7z17cbi">
            Mot. 1976/77:1254 14
          </fw>
          <p xml:id="i-CiXYViAufgHmCSLREnmJ7r">
            som skall begränsas. Det är angeläget att en sådan omläggning
            snarast blir föremål för en noggrann prövning. Ett enkelt sätt
            att begränsa den privata konsumtionen är att höja momsen. En sådan
            åtgärd skulle då automatiskt leda till minskad konsumtion av bl.
            a. varor med innehåll av ändliga resurser. Emellertid finns inte
            anledning att lika hårt begränsa konsumtion av t. ex. privata
            tjänster eller varor inom områden där produktionsökning inte leder
            till resurs- eller miljöproblem. Det är f. n. mest angeläget att
            förändra den privata konsumtionens inrikt- ning. En differentierad
            moms eller ett system med punktskatter borde därför prövas som
            medel att nå bättre hushållning.
          </p>
          <p xml:id="i-GFnQRbky9HgiM26bWmkEPQ">
            Styrning av tekniken
          </p>
          <p xml:id="i-XFTYWeibc9yPmzQ5Dv1YdX">
            Om ekonomiska styrmedel införes kommer dessa naturligtvis genom
            marknadsekonomin att påverka den tekniska utvecklingen. Dock är
            det inte säkert att detta har den genomslagskraft och den snabbhet
            i förändringen som med hänsyn till frågans brådskande karaktär
            vore önskvärt. Det är därför angeläget att samhället stöder tvärvetenskaplig
            forskning, forskning och utveckling av resurssnål teknik och produktion
            och på alternativa råvaror i anslutning till hushållningsplanen.
          </p>
          <p xml:id="i-D8cK5xNrm8Ugf2fvRnnfbH">
            Strukturella styrmedel
          </p>
          <p xml:id="i-Dp7kLsGcseoJZLq93K1VUr">
            Vi saknar i dag en vetenskaplig bedömning av hur olika samhällsstrukturer
            påverkar resursförbrukningen. För många står det klart att ett
            centraliserat samhälle med stora enheter och långtgående specialisering
            med åtföljande ökade transport-, hanterings- och administrationskostnader,
            och i många fall dåligt utnyttjande av lokala marginella resurser,
            i bästa fall kan vara ekonomiskt försvarbart. Från hushållningspolitisk
            utgångspunkt är det där- emot inte försvarbart. Ökad forskning
            vore därför angelägen. Redan med nu aktuella bedömningar torde
            det dock finnas anledning att besluta om sådana riktlinjer för
            samhällsplaneringen som befrämjar små- skalighet och decentralisering
            i samhälle och näringsliv.
          </p>
          <p xml:id="i-2jLnZn7mrjarMjL3zhszCq">
            Kulturens inriktning
          </p>
          <p xml:id="i-NHkwL3EhzaazG1271f6VPp">
            Att i vår tid tala om styrning av kulturen låter inte bra. Man
            ger sig då in på den personliga integritetens område med de risker
            det innebär. Emellertid synes vårt kulturmönster av i dag vara
            väldigt påverkat och styrt framför allt av tekniken och ekonomin.
            I den mån det är möjligt att tala om monumentalbyggnader från
            vår egen tid, så torde dessa framför allt bestå av storstädernas
            bankpalats och varuhus. Detta stämmer också väl med den konsumtionskultur
            som vi utövar. Skapandet av varor och skapandet av resurser har
            för flertalet människor
          </p>
          <pb facs="riksdagen-motions-pdf/data/197677/mot_197677__1254/mot_197677__1254-008.pdf"/>
          <fw xml:id="i-5rTEs51j8NYzHzN9Z9UiSB">
            Mot. 1976/77:1254 15
          </fw>
          <p xml:id="i-2XXNDQ2ifeuqDcpHsR4aux">
            blivit ett tämligen alienerande arbete. I ett meningsfullt skapande,
            en pro- duktion, oavsett om det är av varor eller tjänster för
            andra människor, bör ligga ett av de största kulturvärden människan
            kan uppleva. I stället är för många arbetet något nödvändigt ont
            som man utför för att få ihop tillräckligt med pengar. Dessa behövs
            för att kunna konsumera, och sam- tidigt som arbetet nedvärderas
            så förhärligas konsumtionen. Detta förhållande gäller även på
            den s. k. finkulturens område. Allt färre människor skapar, arbetar
            med denna medan allt fler blir passiva mottagare, t.ex. bakom
            TV-apparaten. Vi borde ju i stället skapa kulturaktiviteterna
            gemensamt i nära kontakt med varandra. Vi borde i ökad omfattning
            ägna oss åt mänsklig gemenskap i stället för opersonlig materiell
            konsumtion.
          </p>
          <p xml:id="i-13BeesAN49Lb4rpMU37q4">
            Ökade informationsinsatser
          </p>
          <p xml:id="i-KvV6C4pdGUXXLmVUvn1r34">
            De åtgärder som samhället kan sätta in på detta område är bl.
            a. att ge folkrörelserna kraftigt förbättrade möjligheter till
            sin verksamhet. Även om samhället ställde mycket stora resurser
            till förfogande för en folkrörelse- kampanj i syfte att i en bred
            mänsklig verksamhet informera om och dis- kutera de långsiktiga
            hushållningsfrågorna kommer en sådan kampanj ändå att vara liten
            i förhållande till den ständigt pågående kampanjen för kon- sumtionskulturen
            som bedrivs i press, etermedia, direktreklam och i va- ruhusens
            skyltfönster. För att undvika missförstånd vill vi upprepa vad
            som tidigare framhållits, att det inte är en minskning av den
            ekonomiska omslutningen eller total sänkning av konsumtionen som
            eftersträvas, utan en förändring av vad vi konsumerar och hur
            vi konsumerar, så att överensstämmelse nås med resurshushållningspolitiska
            målsättningar. Då det gäller att påverka kon- sumtionen i denna
            riktning bör det under 1976 inrättade konsumentverket kunna spela
            en betydande roll och bl. a. dess program Allmän information få
            en inriktning som överensstämmer med nämnda målsättning.
          </p>
          <pb facs="riksdagen-motions-pdf/data/197677/mot_197677__1254/mot_197677__1254-009.pdf"/>
          <fw xml:id="i-BV2ch88yf7WAzZDtnptug7">
            Mot. 1976/77:1254 16
          </fw>
          <p xml:id="i-QeWgDzbyj3s8GDCpmDcDp2">
            Hemställan
          </p>
          <p xml:id="i-MQJhgKdUw8wFTcBdUPW2uF">
            Med hänvisning till vad som ovan anförts hemställs 1. att riksdagen
            hos regeringen begär initiativ för en bred folk- rörelsekampanj
            om hushållningsfrågorna, 2. att riksdagen hemställer att regeringen
            uppdrar åt konsument- verket att inrikta sitt program Allmän information
            på en hus- hållande konsumtion.
          </p>
          <p xml:id="i-AUCRqa5ewgFcBPPKVg3y5d">
            Stockholm den 25 januari 1977
          </p>
          <p xml:id="i-Rg8swTvsTnm43bzZjckFcS">
            KARL ERIK OLSSON 1(c) i Sösdala BIRGITTA HAMBRAEUS (c) BJÖRN
            ELIASSON (c)
          </p>
          <p xml:id="i-2fZPY7E4D1MZJW8T1JA5eN">
            GÖSTA ANDERSSON 1(c) i Nybro
          </p>
        </div>
      </div>
    </body>
  </text>
</TEI>
