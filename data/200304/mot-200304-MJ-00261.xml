<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0261/mot_200304_MJ_0261-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ261 pnr: c359
          </p>
          <p>
            Motion till riksdagen 2003/04:MJ261
          </p>
          <p>
            av Kenneth Johansson och Lena Ek (c)
          </p>
          <p>
            Kommersiellt utnyttjande av allemansrätten
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om utredning om gränsdragning mellan normalt utnyttjande
            av allemansrätten och kommersiellt utnyttjande av densamma.
          </p>
          <p>
            Motivering
          </p>
          <p>
            Allemansrätten — den enskildes rätt att vistas i naturen — är
            ett värdefullt inslag i vår svenska kultur och har stor betydelse
            för människors rätt att vistas i skog och mark. Denna rättighet
            bör bestå i sin nuvarande form. Samtidigt är det av stor betydelse
            att inte fastighetsägare eller andra med särskild rätt till en
            fastighet tillfogas skada på grund av allemansrätten. Det är av
            stor betydelse för denna unika sedvänjas fortlevnad att den accepteras
            och respekteras av såväl markägare som av den som nyttjar allemansrätten.
            Så länge allemansrätten utnyttjas enligt principen att den inte
            får medföra nämnvärd skada eller olägenhet är den knappast ett
            problem för markägaren. Däremot kan problem uppstå då många människor
            använder samma område. Det kan inträffa vid stora arrangemang
            eller vid verksamheter som är återkommande under en längre tid.
            Exempel på det senare är ridverksamhet, särskilt i närheten av
            större stall, och vissa former av naturturism. Rätten att med
            stöd av allemansrätten bedriva organiserad verksamhet i naturen
            inkluderar även kommersiell verksamhet. Detta innebär att en
          </p>
          <p>
            näringsutövare inte ens behöver informera en markägare och än
            mindre ha tillstånd för att utnyttja dennes egendom för sin verksamhet
            under förutsättning att verksamheten inte leder till större skador
            och olägenheter än vad markägaren skall behöva tåla på grund av
            allemansrätten. Allemansrätten är ett värdefullt inslag i vår
            svenska kultur. Kommersiell verksamhet i naturen på annans mark
            medför dock i allmänhet så stort intrång och skada att det inte
            ryms inom allemansrätten utan kräver överenskommelse
          </p>
          <pb facs="riksdagen-motions-pdf/data/200304/mot_200304_MJ_0261/mot_200304_MJ_0261-0002.pdf"/>
          <p>
            2003/04:MJ261
          </p>
          <p>
            mellan markägaren och den som bedriver verksamheten. Därför bör
            kommersiell verksamhet i naturen med åberopande av allemansrätten
            och utan överenskommelse med berörda markägare förbjudas när det
            är fråga om verksamhet som på ett påtagligt sätt påverkar markägaren.
            För att naturturism skall kunna bedrivas utan konflikter är det
            nödvändigt att den är lokalt förankrad och att markägarperspektivet
            beaktas.
          </p>
          <p>
            Stockholm den 26 september 2003
          </p>
          <p>
            Kenneth Johansson (c) Lena Ek (c)
          </p>
        </div>
      </div>
    </body>
  </text>
</TEI>
