<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-02368">
  <teiHeader>
    <fileDesc>
      <titleStmt>
        <title>Sätt individen i centrum</title>
        <author corresp="i-GLpGALNASBTHSmgDcbTu4m">av Åsa Westlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2368 av Åsa Westlund (S)</title>
          <idno type="rdwebb">H8022368</idno>
          <rs type="number">2368</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8022368/text</ref>
          <ref type="dokument_url_html">http://data.riksdagen.se/dokument/H8022368</ref>
          <ref type="dokumentstatus_url_xml">http://data.riksdagen.se/dokumentstatus/H8022368</ref>
          <ref type="docx">http://data.riksdagen.se/fil/A8AED346-10E1-46B8-ACE5-55D8C692C394</ref>
          <ref type="pdf">http://data.riksdagen.se/fil/37814360-3468-4081-9062-83B5189A130E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GLpGALNASBTHSmgDcbTu4m</idno>
            <name>Åsa Westlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QLHMUcEsiYhUCcuafzdoFX" type="signed"/>
        <correspContext corresp="i-QLHMUcEsiYhUCcuafzdoFX">
          <note type="signatory" corresp="i-GLpGALNASBTHSmgDcbTu4m"/>
        </correspContext>
        <correspAction type="submitted" xml:id="i-EkRGcjTyrVhvdbrCnZsNT6">
          <date when="2020-10-05"/>
          <time when="11:09:04"/>
        </correspAction>
        <correspAction type="reviewed" xml:id="i-Tc7E1Xq9sGPphWiwZNuyQk">
          <date when="2020-10-05"/>
          <time when="12:44:28"/>
        </correspAction>
        <correspAction type="referred" xml:id="i-SV7v121s3kUNAsPvMt14Go">
          <date when="2020-10-14"/>
        </correspAction>
        <correspAction type="assigned" xml:id="i-PMv4D5PBbvctCPgompat7x">
          <date when="2021-07-20"/>
          <time when="14:24:00"/>
        </correspAction>
        <correspContext corresp="i-PMv4D5PBbvctCPgompat7x">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-7XghNQf9yVVXVWWF1QAyZB"/>
        <correspContext corresp="i-7XghNQf9yVVXVWWF1QAyZB">
          <ref type="uppgift">2020/21:SfU21</ref>
          <ref type="ref_dok_id">H801SfU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU21</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:2368 av Åsa Westlund (S) Sätt individen i centrum</div>
      </div>
      <div type="motBody">
        <div type="motProposal" subtype="förslag">
          <head xml:id="i-3prT1B7BQSVbTfDwwBquuF">
            Förslag till riksdagsbeslut
          </head>
          <list style="ol">
            <item xml:id="i-9r9cDX6H5tKQuSJPNLnxWV">
              Riksdagen ställer sig bakom det som anförs i motionen om att
              stärka samordningsförbundens roll genom att de nationella myndigheterna
              tar ett större ansvar för att utveckla förbundens verksamhet,
              och detta tillkännager riksdagen för regeringen.
            </item>
            <item xml:id="i-VuhTr7BoBqvymMEknZKDJR">
              Riksdagen ställer sig bakom det som anförs i motionen om att
              se över möjligheten att ge samordningsförbund möjlighet att också
              samarbeta runt barn som behöver stöd från flera olika aktörer
              och myndigheter, och detta tillkännager riksdagen för regeringen.
            </item>
            <item xml:id="i-KJrit5eWZ84DHRdkXUd5b4">
              Riksdagen ställer sig bakom det som anförs i motionen om att
              samordningsförbundens möjligheter att bidra till att minska den
              psykiska ohälsan också beaktar de könsskillnader som finns och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-MDgYV4PFyYE8cMDCDSNhp5">
            Motivering
          </head>
          <p xml:id="i-KVrqHNFwuxD5EzVwFm2XK4">
            Runtom i Sverige finns ett åttiotal samordningsförbund som bidrar
            till att få samverkan över myndighetsgränserna att fungera bra
            över tid. Åtta av dem finns i Stockholms län och sex av förbunden
            är med i denna artikel. Samordningsförbundens främsta uppgift
            är att verka för att individer ska erbjudas stöd och rehabilitering
            som ger dem möjlighet att försörja sig själva.
          </p>
          <p xml:id="i-H54M8CL5a3p7kr7yi3FFw">
            En viktig uppgift för samordningsförbunden är att förebygga att
            individer bollas runt mellan olika aktörer utan att få den hjälp
            de behöver eller utan att man åtgärdar grundproblematiken.
          </p>
          <head type="h2" xml:id="i-TneefoEDP1UPCRwA4HB7Jq">
            Samordningsförbunden gör skillnad
          </head>
          <p xml:id="i-J8XwvUVsb8M2kMsEoCyGYe">
            ISF (Inspektionen för socialförsäkringen) har på uppdrag av regeringen
            granskat samverkan genom samordningsförbund. Den andra av sammanlagt
            tre rapporter har nu publicerats.
          </p>
          <p xml:id="i-QwibmUMX4CQfABwZf4NGbb">
            I den andra rapporten skriver ISF bland annat: ”Kommuner som
            är med i samord­ningsförbund utvecklas annorlunda jämfört med
            kommuner som inte är med i ett förbund.” Bland annat hittar ISF
            följande effekter i kommuner som är med i samordningsförbund:
          </p>
          <list style="ul">
            <item xml:id="i-X8YEViF78xg4r3P77GsBQu">
              Andelen personer med sjukpenning minskar.
            </item>
            <item xml:id="i-C2nQthdUhXRD3uLeMJpuKb">
              Andelen personer med sjuk- och aktivitetsersättning ökar.
            </item>
            <item xml:id="i-5j8xX6sVTJAvrhkBv1v4VB">
              Andelen män som lämnar Arbetsförmedlingen för arbete ökar.
            </item>
          </list>
          <p xml:id="i-3HkF1PmfpYLzpXhMG6psEC">
            Den tredje och sista delen av granskningen kommer i december
            2021. Den ska beskriva effekterna av samordningsförbundens verksamhet
            på individnivå. De här utvärder­ingarna är centrala för att stärka
            och utveckla samordningsförbundens verksamhet.
          </p>
          <p xml:id="i-3xCT9XhThGZbmkNag7rp7a">
            Samordningsförbunden fyller en viktig funktion i att samordna
            insatserna runt en individ på bästa möjliga sätt. Tyvärr finns
            det ändå en tendens att de nationella myndig­heterna drar ned
            på sitt deltagande i förbunden, eftersom det kan uppfattas som
            att det faller utanför deras kärnuppdrag och dessutom ser olika
            ut i olika delar av landet. Detta är djupt olyckligt, eftersom
            det leder till att det långsiktiga arbetet med att få dem som
            ofta står mycket långt ifrån arbetsmarknaden på fötter riskeras,
            särskilt i en situation där vi vet att många går ut skolan utan
            godkända betyg och att många drabbas av psykisk ohälsa och långa
            sjukskrivningar. De nationella myndigheterna borde ha ett tydligt
            ansvar för att utveckla sitt deltagande i samordningsförbunden.
          </p>
          <p xml:id="i-JruXUbWELtCwJ6KXdKr2uH">
            Idag kan förbunden enbart arbeta med vuxna. Den ökande ohälsan
            hos barn och unga, samt det ökade antalet barn med neuropsykiatriska
            diagnoser, gör att allt fler unga hamnar i en situation där de
            är beroende av insatser och stöd från flera olika aktörer, t ex
            sjukvård, habilitering, ungdomspsykiatri och skola. Samverkan
            runt dessa individer skulle kunna förbättras avsevärt genom att
            aktörerna samverkade i någon form av samordningsförbund.
          </p>
          <p xml:id="i-PjBP3xSa6PMY6i7wPBb3bS">
            Skälen till att man är i behov av arbetsrehabiliterande insatser
            är många men det finns tydliga könsskillnader som behöver beaktas
            och aktivt arbetas med. I Försäkringskassans senaste rapport kan
            man läsa detta:
          </p>
          <p xml:id="i-SGhp3jVTfct7D7uxDr3Mvm">
            Kvinnor är oftare sjukskrivna än män – och det gäller i ännu
            högre grad sjukskrivningar på grund av psykisk ohälsa. Generellt
            sett löper kvinnor 25 procent högre risk än män att påbörja ett
            sjukfall. För sjukfall med psykiatrisk diagnos är motsvarande
            siffra 31 procent och för stressrelaterad psykisk ohälsa är skillnaden
            ännu större: det är 41 procent högre risk att kvinnor drabbas
            än män.
          </p>
          <p xml:id="i-7gMjdArm6fLyLUbMStY2XQ">
            Samtidigt vet vi att myndigheter och andra samhällsaktörer är
            sämre på att fånga upp pojkars och mäns psykiska ohälsa i tid.
            I värsta fall kan psykisk ohälsa leda till suicid. Under 2019
            var två tredjedelar av de som avled i suicid män.
          </p>
          <p xml:id="i-5iSKKnmkRjrJcSf2JvYhff">
            Många samordningsförbund arbetar tydligt med jämställdhetsfrågor
            i sina insatser men mer behöver göras utifrån forskning och ökad
            kunskap. Samordningsförbunden har unika möjligheter att genom
            sitt arbetssätt med fokus på individen, använda de kunskaper som
            finns om psykisk ohälsa kopplat till jämställdhet och olika könsroller.
          </p>
        </div>
        <div type="motSignatures">
          <list>
            <item xml:id="i-WRCfqWrGxDmJzeJVTJ7aQD">
              Åsa Westlund (S)
            </item>
          </list>
        </div>
      </div>
    </body>
  </text>
</TEI>
