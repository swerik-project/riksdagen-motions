<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__fk__132/mot_1956__fk__132-001.pdf"/>
      <div type="motHeader" xml:id="i-AQgtomyf1xA4RmkrYunU3h">
        <div type="motTitle" xml:id="i-M5KGqsvvNis3Vt65Dx38qU"/>
        <div type="motSubmissionInfo" xml:id="i-JUmQqvknDsSZQmPPRonY7g"/>
      </div>
      <div type="motBody" xml:id="i-H3axZEa6AG5YJeKaNHqnrM">
        <div xml:id="i-JiP1RuVfzh1xegc7aJDtLw">
          <p xml:id="i-DPsNJeSF4BwkzXPomEXGY3">
            12 Motioner i Första kammaren, nr 132 år 1956
          </p>
          <p xml:id="i-5L8f6SdZ6VR1ZzaGVHEc8p">
            Nr 132
          </p>
          <p xml:id="i-6ZSRrrjcQ6uVgRf7JhVHqW">
            Av fru Svenson m. fl., om utredning av vissa ungdomsfrågor.
          </p>
          <p xml:id="i-VVcr29Pp9GNwRBsMKNeuVW">
            Den tilltagande brottsligheten bland ungdomen utgör ett av de
            allvar- ligaste samhällsproblem, som vi för närvarande har att
            brottas med i vårt land. Det är för övrigt inte endast brottsligheten
            i ordets egentliga mening, d. v. s. överträdelser av lagar och
            förordningar, som inger oro. Det före- kommer bland de yngre åldersgrupperna
            många olika slag av oarter, som inte i och för sig är kriminella,
            men som dock är ovärdiga ett kultursam- hälle. Bland de kriminella
            handlingar, som ungdom ur skilda samhällsskikt gör sig skyldig
            till, intar bilstölderna den främsta platsen. Bilstölderna, el-
            ler »billånen&gt; som de ofta oegentligt kallas, har på senare år
            tilltagit i en omfattning, som utan överdrift kan kallas oroväckande.
            Inte i något annat land i världen förekommer en så hög frekvens
            av bilstölder som i Sverige, och i vissa länder utgör de en praktiskt
            taget okänd företeelse. Den snabba ansvällningen av bilparken
            och det faktum, att flertalet bilar saknar in- brottssäkra lås,
            har visserligen skapat förutsättningarna för ökningen av bilstölderna,
            men eftersom bilstölder förekommer i ringa omfattning även i länder
            med stort antal bilar i förhållande till folkmängden, intar Sverige
            i detta fall en särställning, som sannerligen inte är smickrande.
            även andra egendomsbrott har en hög frekvens bland ungdomen, särskilt
            må nämnas inbrotten i kiosker för att komma över cigarretter och
            sötsaker. Den rena våldsmentaliteten synes också breda ut sig
            oroväckande bland de yngre årskullarna. Rån och överfall, utförda
            av ungdomsligor, ofta med en flicka som lockbete, är tyvärr icke
            alltför ovanliga. Syftet med dessa överfall är vanligen att få
            tag i pengar, som sedan går till sprit eller nöjen. Sexual- brotten,
            såsom våldtäktsförsök o. d., synes däremot, dess bättre, icke
            vara särskilt talrika. I fråga om de icke direkt kriminella utslagen
            av ungdomens missriktade aktivitet kan man ange en hel skala av
            icke tolererbara oarter. Det finns en allmän slapphet och hållningslöshet
            bland ungdomen, som tar sig uttryck i uppstudsighet mot föräldrar
            och lärare, oförskämdhet mot väg- och gatu- trafikanter, särskilt
            mot äldre personer, som står värnlösa mot trakasse- rier. Missbruk
            av spritdrycker har under senare år tilltagit bland de yngre åldersklasserna,
            och sedan spriten numera släppts fri, är det fara värt, att detta
            missbruk kommer att breda ut sig ytterligare. Vilken återverkan
            den fria spritförsäljningen haft på ungdomens alkoholvanor vet
            man vis- serligen inte ännu med bestämdhet, men det är tyvärr
            icke troligt att sprit- missbruket bland ungdomen skulle ha gått
            tillbaka. Den friare syn på kär- lekslivet och förhållandet mellan
            könen, som numera vunnit allmänt insteg
          </p>
          <pb facs="riksdagen-motions-pdf/data/1956/mot_1956__fk__132/mot_1956__fk__132-002.pdf"/>
          <p xml:id="i-2WGvBCrXsTSvC9qDM85fm5">
            Motioner i Första kammaren, nr 132 år 1956 13
          </p>
          <p xml:id="i-NkoELdHLG1ccBNfvARieAa">
            bland vårt folk, och som i och för sig kan vara värdefull, har
            hos många ungdomar tagit sig ett förvänt uttryck. Ungdomarna förstår
            inte att med frihet följer även ansvar, och alldeles särskilt,
            i fråga om sexuallivet. Den har missbrukat friheten, som måste
            grundas på en trofast förbindelse med en partner, och på så sätt
            har en sexuell lössläppthet tagit fart, som i det långa loppet
            kan åstadkomma obotliga psykiska skador hos de enskilda in- dividerna.
            Hur skall det bli möjligt för dessa ungdomar att vid mogen ålder
            skapa en sund gemenskap mellan makarna i äktenskapet? Det är alltid
            farligt att göra sig skyldig till generaliseringar, som icke har
            en fast grund i verkligheten, ty då motverkar man sina egna avsikter,
            och därför vill vi visst icke påstå, att den mörka bild av brottslighet
            och andra oarter, som vi här målat, skulle utmärka all svensk
            ungdom av i dag. På det hela taget är väl inte vår svenska ungdom,
            som helhet betraktad, sämre eller i varje fall icke avsevärt sämre
            i moraliskt avseende än vad ungdomen i gångna tider varit. Huvudmassan
            av vår svenska ungdom är säkert präktig och ambitiös i sina studier
            eller sitt förvärvsarbete, men un- dantagen är dock så många och
            så pass allvarliga, att varken föräldrar, lärare eller de ansvariga
            offentliga myndigheterna kan slå sig till ro inför missförhållandena.
            Dessa undantag är också huvudsakligen lokaliserade till de största
            stä- derna i riket, även om inte vare sig mindre tätorter eller
            landsbygden går fria. Ungdomsbrottsligheten är starkast utbredd
            i storstäderna, och även de andra oarter, som här talats om, är
            främst företrädda där. »Nerbus- ningen» av ungdomen, om man får
            lov att använda detta uttryck, är alltså väsentligen ett storstadsproblem,
            men missförhållanden i fråga om ung- domens livsföring och beteende
            kan också iakttagas på andra platser. Andra stadskommuner än storstäderna
            och även landsbygdskommuner har all anledning att med noggrann
            uppmärksamhet följa utvecklingen. Har moralisk röta uppstått på
            något håll, var det än skett, finns det alltid risk för att den
            kommer att sprida sig. Ungdomsbrottsligheten och missförhållandena
            bland ungdomen över huvud taget har livligt diskuterats i olika
            sammanhang, och inom såväl kriminalvården som socialvården har
            ett erkännansvärt arbete lagts ned för att söka fostra de ungdomar,
            som dömts till ungdomsfängelse eller om- händertagits för skyddsuppfostran,
            till goda och skötsamma samhällsmed- lemmar. Det är ett svårt
            och tungt arbete, som ställer hårda krav på den personal, som
            skall ha denna fostran om hand. Ofta misslyckas de i sina strävanden,
            men i kanske lika många fall uppnår de goda resultat. Tyvärr uppmärksammas
            inte de sistnämnda fallen i pressen eller den offentliga diskussionen
            utan endast de förstnämnda, och därigenom har särskilt ung- domsvårdsskolorna
            utsatts för oförtjänt kritik. Arbetet inom kriminalvården och
            socialvården utföres emellertid med ungdomar, som redan kommit
            på glid; de har antingen begått brott eller
          </p>
          <pb facs="riksdagen-motions-pdf/data/1956/mot_1956__fk__132/mot_1956__fk__132-003.pdf"/>
          <p xml:id="i-7wjQj9i2sQag8ss3GW8gBW">
            14 Motioner i Första kammaren, nr 132 år 1956
          </p>
          <p xml:id="i-2etPxegKehwvtnypKUhoFR">
            gjort sig skyldiga till sådan livsföring att de måste tas om
            hand för skydds- uppfostran, enligt de föreskrifter barnavårdslagen
            innehåller. Vård på an- stalt blir emellertid alltid dyrbar och
            icke alltid ger den heller avsett resul- tat. Bättre ur alla synpunkter,
            både etiska och samhällsekonomiska, vore det, om brottslighet
            eller asocial livsföring av ungdomar kunde i görligaste mån förebyggas,
            så att ett minskat behov kommer att föreligga att intaga ungdomar
            på glid i anstalter. Frågan om dylik förebyggande verksamhet i
            syfte att förhindra kriminalitet eller olämplig livsföring har
            emellertid i alltför ringa grad uppmärksammats. Skall den förebyggande
            verksamheten bli effektiv kräves det också kunskap om vilka orsaker,
            som framkallar kri- minaliteten och den olämpliga eller rent av
            asociala livsföringen bland de unga. Inte heller denna frågeställning
            har i tillräcklig grad undersökts och genomdiskuterats. I fråga
            om den förebyggande verksamheten åligger det barnavårdsnämn- derna
            enligt gällande barnavårdslag att ta initiativ. I många kommuner,
            framför allt stadskommuner, har också barnavårdsnämnden eller
            andra kommunala nämnder och styrelser, för det mesta i samarbete
            med var- andra, också vidtagit en rad åtgärder för att åstadkomma
            lämpliga fri- tidssysselsättningar för ungdomen. Inom flertalet
            av landets kommuner torde emellertid aktivitet av detta slag vara
            tämligen sällsynt. Barnavårds- kommittén, som i år kommer att
            lägga fram sitt huvudbetänkande, torde komma att föreslå utvidgade
            skyldigheter för kommunerna att vidta åtgär- der för att åstadkomma
            en bättre ungdomsvård. Ju mer intresset för dessa arbetsuppgifter
            växer — och att de är i växande är ostridigt — finns det goda
            förhoppningar, att ett intensivare arbete kommer att läggas ned
            i samverkan mellan det allmänna och olika slag av ungdomsorganisationer
            för att söka hindra ungdomarna från att komma på glid och i stället
            utveck- las till goda medborgare. I detta sammanhang må framhållas
            att ungdoms- organisationer av olika slag lagt ned ett mycket
            förtjänstfullt arbete just för dylik fostran av ungdomarna, oftast
            utan det stöd från det allmännas sida, som skulle ha varit behövligt.
            För att den förebyggande ungdomsvården skall kunna skötas på ett
            sådant sätt, att den också kommer att ge avsett resultat, är det
            emellertid av ytter- sta vikt, att de orsakssammanhang, som ligger
            bakom den tilltagande krimi- naliteten och den asociala livsföringen,
            klarlägges. Detta är viktigt också där- för, att ett sådant klarläggande
            skulle ge bättre hållpunkter för hur vården av de ungdomar, som
            måste tas in på kriminal- eller socialvårdens anstalter, bör vara
            beskaffad. Orsakssammanhangen är säkerligen mycket invecklade,
            och skall ungdomskriminaliteten bekämpas, torde det fordras en
            rad åtgär- der inom skilda områden, lagstiftning, skolpolitik,
            bostadspolitik, bebyg- gelseplanering och social politik i mera
            vidsträckt bemärkelse, i detta syfte. Som underlag för statsmakternas
            och kommunernas åtgärder i dessa avse- enden skulle också en dylik
            kartläggning av orsakssammanhangen vara
          </p>
          <pb facs="riksdagen-motions-pdf/data/1956/mot_1956__fk__132/mot_1956__fk__132-004.pdf"/>
          <p xml:id="i-JSCTJsDNcfwdjzj7R4rW79">
            Motioner i Första kammaren, nr 132 år 1956 15
          </p>
          <p xml:id="i-KxKmxwJURs5AwwQngv33fm">
            betydelsefull för att inte rent av säga nödvändig. Man kan peka
            på en rad orsaker till missförhållandena bland ungdomen, men man
            vet inte med sä- kerhet vilken verkan en viss orsak har, och man
            vet inte heller hur sam- spelet mellan olika orsaker tar sig uttryck.
            Den enda vetenskapliga undersökning på detta område, som vi känner
            till, har utförts av nuvarande psykologen vid ungdomsfängelseanstalten
            i Roxtuna fil. lic. D. Blomberg. Han har undersökt klientelet
            vid ungdoms- vårdsskolorna under en viss period och därvid kunnat
            konstatera att de flesta av dessa elever vid ungdomsvårdsskolor
            kommer från hem, där mil- jön ur synpunkten av barnens fostran
            varit synnerligen dålig. Alkoholism och kriminalitet har varit
            dominerande inslag i många av dessa hem. En del ungdomar kommer
            från hem, där äktenskapet upplösts genom skils- mässa, och många
            har vandrat mellan olika barnhem, ungdomshem och fosterhem utan
            att finna rotfäste någonstans. Herr Blomberg har också gjort den
            iakttagelsen, att de flesta biltjuvar inte, som man möjligen kunde
            före- ställa sig, är tekniskt intresserade och kunniga men däremot
            märkligt nog ofta litterärt och konstnärligt begåvade. I sin allmänna
            livsföring är de slappa och likgiltiga, de stjäl bilar endast
            för spänningens skull eller för att imponera på sina kamrater,
            särskilt sina flickvänner. Ofta är dessa flickor aggressiva typer,
            som hetsar pojkarna till bilstölder. Den nämnda undersökningen
            visar hur värdefullt det måste vara att genom samordnade sociala
            åtgärder söka sanera de hemmiljöer, som här kommer i fråga. Speciellt
            nykterhetsvården kommer i blickpunkten. Bostads- problemet är
            också av yttersta vikt. Trångboddhet och dåliga bostäder driver
            ungdomarna i stadssamhällena ut på gatan, där de driver omkring
            utan mål. Då kommer ligabildningen av ungdomar nästan av sig själv
            och gang- stermentaliteten utvecklas i denna miljö. Särskilt i
            storstädernas förorter, där ungdomen ingenstans har att ta vägen,
            därför att där finns varken bio, idrottsplatser, hobbylokaler
            eller andra lokaler för fritidssysselsättning, florerar ligabildningarna
            och växer våldsmentaliteten. Den friare och hu- manare form av
            uppfostran av barn och ungdom, som efterträtt äldre tiders hårda
            fostrarmetoder med rottingen eller björkriset som främsta medel,
            är i och för sig ett framsteg, men den har också missförståtts
            och missbru- kats av många föräldrar. Det är orimligt att låta
            barnen, för att de inte som vuxna skall besväras av mindervärdighets-
            eller blyghetskomplex, följa alla sina impulser och infall utan
            hänsyn till följderna. Både i skolan och ar- betslivet kräves
            hänsyn till andra och samarbete med andra människor. De i sig
            värdefulla nya uppfostringsmetoderna har mot sina avsikter tyvärr
            också kommit att bidraga till utvecklingen av missförhållandena
            bland ung- domen. Även många andra orsaker till dessa missförhållanden
            skulle kunna andragas, men det skulle föra för långt i detta sammanhang
            att närmare uppehålla sig vid dem. Den för oss väsentliga synpunkten
            här är den, att
          </p>
          <p xml:id="i-DVbX8JhvvaffrmBpjh3qb7">
            orsakssammanhangen och samspelet mellan olika faktorer icke är
            klar-
          </p>
          <pb facs="riksdagen-motions-pdf/data/1956/mot_1956__fk__132/mot_1956__fk__132-005.pdf"/>
          <p xml:id="i-Ra2EHUBR8ma4DxnGR9vbNT">
            16 Motioner i Första kammaren, nr 132 år 1956
          </p>
          <p xml:id="i-7kKMuwd3KaPzhdNSS1tanA">
            lagda och därför saknas fasta hållpunkter för strävandena att
            skapa bättre skilt för de ungdomar, som löper allvarlig risk för
            att hamna i asocialitet eller kriminalitet. Enligt vår mening
            bör dessa orsakssammanhang bli föremål för en ut- redning genom
            Kungl. Maj:ts försorg. I denna utredning bör enligt vår mening
            deltaga såväl experter på skilda områden, som har att syssla med
            ungdomsfrågor, däri inbegripet vetenskapsmän inom medicin, psykologi,
            pedagogik och sociologi, som intresserade lekmän. Utredningens
            uppgift skulle helt inriktas på klarläggande av orsaker och orsakssammanhang,
            icke att föreslå konkreta åtgärder för bekämpande av kriminalitet
            och olämplig livsföring men väl att ange allmänna riktlinjer för
            hur dessa problem bör angripas och lösas. Utredningsresultatet
            bör sedan komplette- ras med specialberedningar på olika punkter
            för att konkreta förslag till åtgärder mot missförhållandena skall
            kunna framläggas för riksdagen. Att utredningsarbete pågår bör
            icke tas till intäkt för uppskov med genomfö- rande av förslag,
            som redan föreligger eller som inom en nära framtid kan komma
            att framläggas med syfte att förbättra ungdomens allmänna situa-
            tion eller möjligheterna att &gt;»omskola&gt; redan av socialvården
            eller kriminal- vården omhändertagna ungdomar till goda samhällsmedlemmar.
            Med anledning av vad som sålunda anförts hemställes, att riksdagen
            måtte besluta att i skrivelse till Kungl. Maj:t begära utredning
            i enlighet med i motionen angivna riktlinjer av de ungdomsfrågor,
            som där avses. Stockholm den 24 januari 1956
          </p>
          <p xml:id="i-NEjdt4L7XHf3Lcyv7q2XFu">
            Gärda Svenson Alvar Andersson Torsten Bengtson Margret Nilsson
          </p>
          <p xml:id="i-47sbray5tphmJDnbJBYkm3">
            IDUNS TRYCKERI, ESSELTE, STHLM 56 602412
          </p>
        </div>
      </div>
    </body>
  </text>
</TEI>
