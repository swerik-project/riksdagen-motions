<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__213/mot_1968__ak__213-001.pdf"/>
      <fw xml:id="i-SctWqiX5b5xobRZBYLChdm">
        Motioner i Andra kammaren, nr 213 år 1968 13
      </fw>
      <div type="motHeader" xml:id="i-6jxe2juiAkKdb9NkfmLsma">
        <div type="motTitle" xml:id="i-9A94Hequ5vVQGbRqUGxYAp"/>
        <div type="motSubmissionInfo" xml:id="i-2ppE8C2FiV3ke97Jx4Jd2x"/>
      </div>
      <div type="motBody" xml:id="i-UV3xokEuSomjSX8gFKncS8">
        <div xml:id="i-LiytJ5mEb5DAzqEUVFX2y4">
          <p xml:id="i-JUatf4yS7MU6GeuZHLpQgB">
            Nr 213
          </p>
          <p xml:id="i-rTASH9dLNbsSyQhGMAPDt">
            Av fru Ryding m. fl., om inrättande av professurer i medicinsk
            sta- tistik vid karolinska institutet och Göteborgs universitet.
          </p>
          <p xml:id="i-Y2UYGaFC6oQSkgsM8LPTMx">
            Vid så gott som alla framstående medicinska högskolor utomlands
            finns inrät- tade institutioner för medicinsk statistik. Däremot
            förekommer i vårt land alltjämt ingen enda professur i ämnet.
            Detta föranledde vid 1964 års riksdag hemställan i en kommunistisk
            motion (II: 586) att åtgärder måtte vidtagas för inrättande av
            professurer i nämnda ämne vid karolinska institutet samt vid Göteborgs
            universi- tets medicinska fakultet. Till motionärernas motiveringar
            för denna hemställan fogades en erinran om de uttalanden som gjorts
            från auktoritativt håll om de svårig- heter som möter i sjukvårdsplaneringen
            till följd av bristerna i fråga om den me- dicinska statistiken.
            Statsutskottet sade sig i sitt utlåtande nr 55 »dela motionärernas
            uppfattning om vikten av att den medicinska statistiken blir representerad
            vid, enligt utskottets me- ning i vart fall till en början, ett
            medicinskt lärosäte». Denna positiva inställning i saken från
            utskottets sida låg i linje med vad ÖHS-kommittén hade framhållit
            i ett remissyttrande i anledning av en petitaframställning från
            medicinalstyrelsen: &gt;Det har länge varit uppenbart att en förstärkning
            av den statistiska informationsbasen är en av förutsättningarna
            för att sjukvården skall kunna utvecklas mot större effek- tivitet
            till gagn för de sjuka.» Den nämnda motionen föranledde emellertid
            ingen riksdagens åtgärd. Utskottet ansåg att det borde ankomma
            på vederbörande universitetsmyndigheter att »på sedvanligt sätt
            ta initiativ i frågan». Då inget sådant initiativ förmärkts under
            den tid som förflutit sedan motionens riksdagsbehandling, finner
            vi anledning att åter- komma i ämnet. Därvid vill vi först erinra
            om de uttalanden i betänkandet Sjukhus och öppen vård (SOU 1963:
            21) som understryker att inte minst genom det höga utvecklingstempot
            inom medicinen och vården, som komplicerar förutbedömning- en,
            ställs ökade krav på den statistiska kartläggningen. Ur nyssnämnda
            motion återger vi några kommentarer i anslutning till konstate-
            randet av att den statistiska informationsbasen är i behov av
            förstärkning: »Det är uppenbart att dessa brister verkar hämmande
            på utvecklingen inom alla medicinska områden, på både forskningen
            och den praktiska medicinen... Nära samarbete med medicinska statistiker
            är i regel en nödvändig förutsättning för att korrekt planera
            och genomföra exempelvis provning av nya läkemedels verkningar,
            effekten av förebyggande åtgärder, såsom vaccinering, och epidemiologiska
            under- sökningar av sambandet mellan ogynnsamma miljöfaktorer
            och ännu gåtfulla sjuk- .domstillstånd.»
          </p>
          <pb facs="riksdagen-motions-pdf/data/1968/mot_1968__ak__213/mot_1968__ak__213-002.pdf"/>
          <fw xml:id="i-Ng8APXPEZCNJ4LgZAj7LgX">
            14 Motioner i Andra kammaren, nr 213 år 1968
          </fw>
          <p xml:id="i-4W9Uj7CVYo8ynj2Wk1BB1Z">
            Sedan det citerade skrevs har angelägenheten av en detaljerad
            medicinsk statistik ytterligare understrukits. Bland annat har
            frågorna om hälsovårdens effektivisering ägnats ökad uppmärksamhet
            i samband med de ständigt stegrade hälsoriskerna i dagens samhälle.
            Vid planerandet av en effektiviserad hälsovård är ett samarbete
            mellan läkare och medicinska statistiker en nödvändighet. I vår
            tid med de allt- mera framträdande trafiksäkerhetsproblemen är
            det vidare synnerligen angeläget med forskning och statistisk
            kartläggning beträffande frågor som har samband med trafikolyckorna.
            Sammanfattat kan hävdas att de flesta problemen inom den kli-
            niska och förebyggande medicinen i sista hand är en fråga om statistik.
            Den vikt vi sålunda tillmäter den medicinska statistiken för en
            planering av effek- tiva åtgärder mot våra folksjukdomar och för
            en rationell och ekonomisk utbygg- nad av hälso- och sjukvårdsorganisationen
            kunde motivera ett förslag om inrättan- de av professurer i medicinsk
            statistik vid samtliga medicinska lärosäten. Likväl begränsar
            vi f. n. vårt förslag till att avse inrättandet av två professurer.
            Vi föreslår således, att riksdagen måtte besluta att i skrivelse
            till Kungl. Maj:t hem- ställa om åtgärder för inrättande av professurer
            i medicinsk sta- tistik vid karolinska institutet samt vid Göteborgs
            universitets medicinska fakultet.
          </p>
          <p xml:id="i-TS7vCQGiaoSwAa85VygjHQ">
            Stockholm i januari 1968
          </p>
          <p xml:id="i-XdLZkgkYTMeGPsZBXCfRxa">
            Gunvor Ryding (vpk) Eivor Marklund (vpk) Axel Jansson (vpk)
          </p>
          <p xml:id="i-CZdE7sXgmmqyeuS5GKWeiV">
            Gustav Lorentzon (vpk) C.-H. Hermansson (vpk)
          </p>
        </div>
      </div>
    </body>
  </text>
</TEI>
