<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00269">
  <teiHeader>
    <fileDesc>
      <titleStmt>
        <title>Översyn av pensionsreformen</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av pensionsreformen</title>
          <idno type="rdwebb">GY02Sf269</idno>
          <rs type="number">Sf269</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf269/text</ref>
          <ref type="dokument_url_html">http://data.riksdagen.se/dokument/GY02Sf269</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf269</ref>
          <ref type="doc">http://data.riksdagen.se/fil/A7BC9647-FBDE-4B74-A235-2E3E8C4257CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q3FcJmEcBKgWxyHD3LL2Xg" type="signed"/>
        <correspContext corresp="i-Q3FcJmEcBKgWxyHD3LL2Xg">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-VtqJ54vBJXWBX6vhtRzDTc" type="numbering">
          <date when="2010-10-28"/>
        </correspAction>
        <correspAction xml:id="i-BJfbfeK4uDXmQV2nsMs8ib" type="submission">
          <date when="2010-10-25"/>
        </correspAction>
        <correspAction xml:id="i-6eHuXEP2zsyHXqu8mDRjhh" type="transfer">
          <date when="2010-10-25"/>
        </correspAction>
        <correspAction xml:id="i-BtYyftMt975hG66cA2Sgms" type="assigned"/>
        <correspContext corresp="i-BtYyftMt975hG66cA2Sgms">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KSgrTWJrva6Y2w2Aoksbi2" type="motBody">
        <div xml:id="i-WNCnNvKZYfuZ9n1FRrgQXf" type="motProposal" subtype="förslag">
          <head xml:id="i-KjfiVFr8CS5KhxxrqTjEDh">
            Förslag till riksdagsbeslut
          </head>
          <p xml:id="i-FHVr6k1YJpdr7LsA9uxEu1">
            Riksdagen tillkännager för regeringen som sin mening vad som
            anförs i motionen om att göra en översyn av pensionsreformen.
          </p>
        </div>
        <div xml:id="i-2TGyxyXf1GzVBKsEXfX1ym" type="motContent">
          <head xml:id="i-Td5ghnJf86V83E5zPmem6n" type="h1">
            Motivering
          </head>
          <p xml:id="i-UHkP1bbsn9TqYTPuZ7tNxd">
            Fem partier (Socialdemokraterna, Moderaterna, Centerpartiet,
            Folkpartiet och Kristdemokraterna) kom på 1990-talet överens om
            det framtida pensionssystemet. Nu har det gått lång tid sedan
            det beslutades. Den genomförandegrupp som fanns har upphört och
            regeringen har tillsatt en kontrollgrupp, pensionsgruppen, med
            representanter från de fem partierna. Men det är också viktigt
            att en oberoende översyn görs av pensionssystemet och hur det
            faller ut för olika grupper i samhället. Har det fungerat som
            det var tänkt, får pensionärerna en rimlig uppräkning av pensionen,
            är det flexibelt så att individer kan arbeta mindre när barnen
            är små och mer i andra skeden i livet, ger det stimulans för enskilda
            att arbeta efter de fyllt 65 år, är det ett hållbart system både
            socialt och ekonomiskt och är nivån på garantipensionen tillräcklig?
            Det är också viktigt att alla partier i riksdagen får information
            om huruvida pensionssystemet fungerar som det är tänkt, inte bara
            de fem i kontrollgruppen. Ger pensionsreformen ett långsiktigt
            hållbart system både socialt och ekonomiskt som går att förena
            med ett ekologiskt hållbart samhälle?
          </p>
          <p xml:id="i-7DPfCJrHfh6Xfn1q7xMbCo">
            Kännedomen om den allmänna pensionen är låg. I en undersökning
            svarar 33 procent att de känner till det ganska väl, 50 procent
            svarar att de känner till det ganska dåligt och 12 procent svarar
            att de inte alls känner till det (enligt Lars- Eric Holmkvists
            betänkande i Pensionsadministrationsutredningen). En pensionsmyndighet
            har därför inrättats för en tid sedan. Administration och utbetalning
            samlas nu på samma ställe, liksom ansvaret för generell och individuell
            information. Det är bra och kommer att förbättra människors kännedom.
          </p>
          <p xml:id="i-BJXd4pnUETiaEELvcKBd86">
            Men det behövs mer och en översyn av pensionsreformen bör se
            över huruvida det finns behov av ytterligare ökad kunskap och
            hur det kan ske och eventuella behov av förändringar i systemet.
            Det är viktigt att systemet i sig fungerar på ett bra sätt både
            ekonomiskt och socialt och att människor känner tillit till att
            det fungerar. Så är inte fallet idag.
          </p>
          <p xml:id="i-L7R4yjzjm6TBvM6FDiwT8J">
            Den allmänna pensionen består av tre delar:
          </p>
          <list xml:id="i-CVkZk1KGz6SMafe56Z9Hvj" style="ul">
            <item xml:id="i-3Ebk6T8tF99fSKpmPJtQoV">
              Inkomstpension räknas upp utifrån utvecklingen av den genomsnittliga
              inkomsten.
            </item>
            <item xml:id="i-FGPF78WuiMt6eUwG67mb7R">
              Premiepension följer värdeutveckling utifrån de val pensionsspararen
              gjort.
            </item>
            <item xml:id="i-Ev3mjHzs43JScmTuJ58opE">
              Garantipension är knuten till prisbasbeloppet. Låg inflation
              = låg uppräkning även om priser på basvaror kan ha ökat.
            </item>
          </list>
          <p xml:id="i-4YG2fLxERxucmoCq7sHSsD">
            Därtill kommer tjänstepension som en hel del anställda saknar
            eftersom de inte har kollektivavtal. Det är något som inte alla
            tänker på och som behöver uppmärksammas mer.
          </p>
          <head xml:id="i-MfMY7pJZpBCejFzPVgYkex" type="h2">
            Bromsen tydliggör behov
          </head>
          <p xml:id="i-412pWfqMDia66Juy5hdF4A">
            Regeringen lade hösten 2009 en proposition Utjämnat värde för
            buffertfonden vid beräkning av balanstalet. Den handlade om att
            den så kallade bromsen har slagit till, vilket innebär försämrade
            pensioner. Det blev inte lika lätt för partierna bakom pensionsuppgörelsen
            att stå upp för pensionssystemets baksidor när de blev tydliga.
          </p>
          <p xml:id="i-VXkp8sHp2LymkRniUk8MDP">
            Regeringen hade låtit Försäkringskassan snabbt utreda om inte
            den tillfälliga nedgången skulle kunna fördelas på fler år i stället,
            och därmed inte bli lika kännbar. I propositionen föreslogs därför
            en ändring i 1 kap. 5 a § lagen (1998:674) om inkomstgrundad ålderspension
            för att förändra beräkningen av balanstalet, den s.k. bromsen,
            inom ålderspensionssystemet. Förändringen innebär att balanstalet
            beräknas som ett medelvärde av de tre senaste årens redovisade
            marknadsvärde för buffertfonden i stället för att som i dag utgå
            ifrån marknadsvärdet vid en enda tidpunkt. De flesta remissinstanser
            avstyrkte dock förslaget.
          </p>
          <p xml:id="i-Bh67MhgLUDMUT3VneekHKW">
            Det gjorde även Miljöpartiet. Vi tyckte att den nya konstruktionen
            hade allvarliga brister, vilket flera tunga remissinstanser hade
            påpekat, däribland Försäkringskassan som ju utrett frågan.
          </p>
          <p xml:id="i-JCUtLE4AVTGLm1kX7176q9">
            Vi ställer oss dock självklart positiva till ambitionen att mildra
            effekterna av konjunkturnedgången, men menar att det finns mer
            effektiva åtgärder för att förbättra den ekonomiska situationen
            för pensionärerna. Vi är mycket kritiska till att regeringen genom
            jobbskatteavdraget skapat en åtskillnad mellan yrkesarbetande
            människor och pensionärer genom skillnad i skatteuttag. I det
            rödgröna samarbetet och gemensam budgetmotion har vi föreslagit
            att denna skillnad ska utjämnas genom sänkt skatt för pensionärerna.
            För att förbättra situationen för dem som har det sämst har vi
            också föreslagit höjt bostadstillägg.
          </p>
          <p xml:id="i-TjKxXNeu7QbqyajEcdr784">
            När effekten blev så tydlig som den blev när bromsen slog till,
            så finns det ännu större anledning att utvärdera och se över om
            systemet fungerar långsiktigt hållbart både socialt och ekonomiskt.
            I enlighet med vad som sägs ovan vill vi att även andra mindre
            påtagliga, men minst lika viktiga effekter uppmärksammas.
          </p>
          <head xml:id="i-CvLUQRPGQUqF8kH46i3Sqq" type="h2">
            Missad möjlighet till ekologiskt hållbart tänkande
          </head>
          <p xml:id="i-82LZykHSTi4hL5EdqyoHCv">
            Under 2009 lade regeringen en proposition om ändringar i premiepensionssystemet.
            Det handlade om att Premiesparfonden läggs ner och ersätts med
            ett förvalsalternativ där pensionsspararnas medel placeras i fonder
            enligt en fördelning som bestäms utifrån pensionsspararens ålder.
            De sparare som vill ha statlig förvaltning ska också kunna välja
            andra riskprofiler än de som erbjuds i förvalsalternativet. Det
            handlar om färdiga portföljssammansättningar för olika risknivåer
            som sätts samman av Sjunde AP-fonden. Pensionsmyndigheten ska
            få ta ut en avgift vid fondbyte.
          </p>
          <p xml:id="i-Jsmvbi9DyBDsEEXhEDgqJN">
            Miljöpartiet lade en motion där vi inte i sig har något emot
            att man ska kunna välja fonder. Däremot är etik och miljöansvar
            något som bör lyftas fram tydligt. Kommittén om AP-fondernas etik-
            och miljöansvar (SOU 2008:107) anser att målsättningen om att
            ta hänsyn till miljö, etik och andra hållbarhetsaspekter bör tas
            in i lagen om AP-fonderna. Kommittén nämner grundvärden i regeringsformen
            som en naturlig utgångs­punkt och att säkerställa en god miljö
            för nuvarande och kommande generationer. Också internationella
            konventioner som Sverige undertecknat bygger på denna hållning
            och bör kunna ses som ytterligare utgångspunkt för fondernas värdegrundsarbete.
          </p>
          <p xml:id="i-3f9dwUF2tweqXgGDrhUzHT">
            Sådana krav anser vi bör kunna ställas även på de fonder som
            väljer att ingå i premiepensionssystemet. När etik och miljö uppmärksammas
            får det konsekvenser i verksamheterna, vilket på sikt också innebär
            förbättrade arbetsförhållanden för människor och en bättre utveckling
            för miljön.
          </p>
          <p xml:id="i-WpYYnNCphExq9xTxK2hYb7">
            Vi pekade också på att fonderna som ingår i premiepensionssystemet
            även bör utveckla strategier för nivåer för de samlade koldioxidutsläppen
            i förvaltnings­portföljerna. Ett steg på vägen är att fonderna
            tydligt deklarerar vilken typ av energi, fossil eller förnyelsebar,
            som man investerar i. Vi menade att Pensionsmyndigheten bör få
            i uppdrag att utveckla ett instrument för hur en sådan kartläggning
            kan gå till och hur detta på ett tydligt sätt kan redovisas för
            pensionsspararna.
          </p>
          <p xml:id="i-PR94LjXVcawSFYHitaUfME">
            Vi anser också att det bör skapas ett statligt placeringsalternativ
            som tar miljöhänsyn samt sociala och etiska hänsyn och som är
            fullt inriktat på förnyelsebar energi. Detta syfte ska vara överordnat
            avkastningskravet. Att det finns människor som skulle vilja göra
            ett sådant val är vi övertygade om, och det bör finnas som ett
            statligt placeringsalternativ bland andra.
          </p>
          <p xml:id="i-LTCHzcGDrnSTt5C1eSc2Ht">
            Dessa är exempel på att försöka göra inriktningen mer ekologiskt
            långsiktigt hållbar, där pensionssystemet, likaväl som alla andra
            av samhällets funktioner, inverkar. Utskottet hade ett långt resonemang
            om temat i sig, men avslog våra yrkanden.
          </p>
          <head xml:id="i-DJtMeNuMJmmFmw6eVmAtii" type="h2">
            Tidigare behandling
          </head>
          <p xml:id="i-XrusKom99nLbYgBnhUKPxT">
            När vår motion från förra motionstiden, på samma tema som denna
            motion, behandlades i socialförsäkringsutskottets betänkande 2009/10:SfU1
            Utgiftsområdena 10, 11 och 12 avslogs den utan direkt bemötande.
            Allmänt skrev man dock om vikten av att pensionssystemet är tryggt,
            förutsägbart och långsiktigt. Likaså om vikten av att allmänheten
            känner sig övertygad om såväl den politiska som den finansiella
            stabiliteten och agerar utifrån detta. Det är av dessa skäl väsentligt
            att pensionsöverenskommelsen vårdas. Utskottet menar också att
            eftersom pensionssystemet regleras i lag kommer samtliga riksdagspartier
            att få ta ställning till eventuella förslag till förändringar
            av systemet. Ärendeberedningen i pensionsfrågor är inte mer sluten
            än i andra frågor. När det gäller jämställdhet mellan könen menar
            de att systemet har omfördelande effekter mellan män och kvinnor
            och anser uppenbarligen inte att frågan behöver analyseras vidare.
          </p>
          <p xml:id="i-Dx7xxgN1hjkwzUZNCPbK5d">
            De pekar på att Pensionsgruppen kommer att följa utvecklingen
            och vid behov analysera ytterligare åtgärder, därutöver att Pensionsgruppen
            har inlett ett arbete för att utreda åtgärder för att långsiktigt
            stärka systemet finansiellt för att det ska kunna stå bättre rustat
            för framtida påfrestningar. I detta ingår att mot bakgrund av
            en stigande medellivslängd analysera de nuvarande åldersgränserna
            i ålderspensionssystemet samt se över AP-fondernas regelverk i
            syfte att minska administrationskostnaderna.
          </p>
          <p xml:id="i-XL7rYEay3fEzuuJ6chmGRz">
            Detta är bra, men det är enstaka åtgärder, och analysen utgår
            från den grupp som har genomdrivit pensionssystemet. Vad vi efterfrågar
            är en särskild översyn av hela reformen sammantaget, utifrån de
            frågeställningar vi har tagit upp ovan. Om man är mån om att människor
            ska ha större kunskap om pensionssystemet så skulle en sådan översyn
            också bidra till detta, samtidigt som eventuella problem och brister
            i systemet görs synliga.
          </p>
          <p xml:id="i-RfYubJPX6ReJFVGvzPNARC">
            Mot bakgrund av ovanstående bör riksdagen ge regeringen tillkänna
            behovet av en översyn av pensionsreformen.
          </p>
        </div>
        <div xml:id="i-FP2qjiWZMpAehBJvdNURPs" type="signatureBlock">
          <list xml:id="i-GFAAMsPJ7gJmMrw2xU2sfk">
            <item xml:id="i-Vaue78QT65BAQdFP4L76T3" who="i-7YbH6oTUwG4Qn94QEVE6as" type="signature">
              Gunvor G Ericson (MP)
            </item>
            <item xml:id="i-D6JAY16GgDV8Qg95tXB88u" who="i-D7mgFwiCKxywz1E18YrEuZ" type="signature">
              Agneta Luttropp (MP)
            </item>
            <item xml:id="i-3Bhwm6U2kQ9uikLGgMXiWB" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-MPrZgZPZ3qJKKKBo1F9yF9" who="i-9x2nw6aosA3pyEJfJTc1eD" type="signature">
              Ulf Holm (MP)
            </item>
          </list>
        </div>
      </div>
    </body>
  </text>
</TEI>
