<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00380">
  <teiHeader>
    <fileDesc>
      <titleStmt>
        <title>Medborgarnas information om riksdagens överläggningar och beslut</title>
        <author>Gunnar Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Medborgarnas information om riksdagens överläggningar och beslut</title>
          <idno type="rdwebb">G702380</idno>
          <rs type="number">380</rs>
          <ref type="dokument_url_text">http://data.riksdagen.se/dokument/G702380/text</ref>
          <ref type="dokument_url_html">http://data.riksdagen.se/dokument/G702380</ref>
          <ref type="dokumentstatus_url_xml">http://data.riksdagen.se/dokumentstatus/G702380</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5WchbRYCVdXodSthFK381D</idno>
            <name>GUNNAR BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LSNH7PpJzXS1hHz78NYNpv" type="signed"/>
        <correspContext corresp="i-LSNH7PpJzXS1hHz78NYNpv">
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__380/mot_198384__380-001.pdf"/>
      <fw xml:id="i-3QriSZ8dD7HhnNVBCndDL4">
        Motion 1983/84:380
      </fw>
      <div xml:id="i-SCz4T2o8oVQ95Ybv9WxFgV" type="motHeader">
        <div xml:id="i-5vJx1ZeAz8HfaBxKdQN4Tv" type="motTitle"/>
        <div xml:id="i-GRkzKHNiWtuH98FGH9rEVQ" type="motSubmissionInfo"/>
      </div>
      <div xml:id="i-5HPSuYx5CFXNsyrhd7pmbB" type="motBody">
        <div xml:id="i-7eVFnz1o9UmahPV1cNcDYz">
          <p xml:id="i-PDe6WpwnkQd8YsXxUsM8Nh">
            Gunnar Biörck i Värmdö Medborgarnas information om riksdagens
            överläggningar och beslut
          </p>
          <p xml:id="i-XG45fB7YPAvLp9Hr8sGb6h">
            Enligt 1 kap. 4$ regeringsformen är riksdagen folkets främsta
            företrädare. Man kan fundera över om därmed menas att detta gäller
            envar riksdagsman eller endast riksdagen in corpore. I varje fall
            har den konstitutionella förändringen skett att riksdagen numera
            betraktas som den första statsmakten, vilket markerats av att
            riksdagen numera kommer före regeringen i statskalendern och att
            talmannen officiellt går före statsministern i rang. I verkligheten
            ligger nog, nu som före författningsrefor- men, makten hos regeringen
            och dess kansli, till vilka riksdagen hövligast hänskjuter flertalet
            av de försynta önskemål som råkar bifallas förutom och vid sidan
            av vad regeringen i propositioner förelagt riksdagen. Ingen vill
            förmodligen återfå frihetstidens riksdagar, den kungliga namnstämpeln
            och ett bondestånd med mössan i hand. Men mina erfarenheter från
            nu åtta riksmöten har successivt befästs: riksdagen lever inte
            upp till sin ställning som första statsmakt, den är alltför undfallande
            och beskedlig och den har för svag självkänsla. I några motioner
            och anföranden (motioner 1977/78:1865 och 1982/83:412, riksdagens
            protokoll 1977/78:48 och snabbprotokoll 1983/84:41), liksom i
            några artiklar under årens lopp har jag- av omsorg om författningen
            och riksdagen — försökt väcka intresse för att öka medborgarnas
            kännedom om riksdagens överläggningar och beslut, i en känsla
            av att den växelverkan mellan medborgaropinion och riksdagsaktiviteter
            som utgör ett väsentligt element i den demokratiska beslutsprocessen
            håller på att försvagas genom en alltför otillräcklig rapportering
            från riksdagen till medborgarna, samtidigt som politisk information
            och politisk påverkan med större eftertryck och skicklighet manipuleras
            av krafter utanför riksdagen. När det gäller information från
            riksdagen kan man, åtminstone teoretiskt, skilja mellan politiskt
            reportage och politisk kommentar å ena sidan och faktisk nyhetsförmedling
            å den andra: besked om vad riksdagen har fått på sitt bord att
            ta ställning till i form av propositioner och motioner, och de
            reella beslut som kammaren i sinom tid fattar. Dessa två senare
            slag av upplysningar borde kunna vara okontroversiella, om de
            publiceras efter det att materialet verkligen föreligger. Uppgifter
            av detta slag borde i kungörelser eller annonsering kunna meddelas
            allmänheten genom pressen i väsentligt mera ordnade former än
            f. n. sker. En enligt min mening obefogad rädsla för att interferera
            med framför allt pressens frihet och/eller en obenägenhet att
            — utöver ett frikostigt presstöd för att hålla mångfalden i opinionsbildningen
            vid liv — betala dryga annonskostnader för att erinra om sin tillvaro
            har gjort att
          </p>
          <pb facs="riksdagen-motions-pdf/data/198384/mot_198384__380/mot_198384__380-002.pdf"/>
          <fw xml:id="i-31T6zfXk2rmWAW5XEbb3Kz">
            Mot. 1983/84:380 7
          </fw>
          <p xml:id="i-5ChQhJbjkLcETKoriwLk4C">
            riksdagen — efter en del inte helt lyckade egna tidningsförsök
            — skyggar för att ta itu med sina växande informationsproblem.
            Den i jämförelse såväl med tidigare traditioner i svensk press
            som med rapporteringen från de egna parlamenten i ledande utländsk
            press allt ojämnare och ofullständigare redovisningen i de svenska
            massmedierna av verksamheten i riksdagen har rimligen flera orsaker.
            När man har starka regeringar, med god inre sammanhållning och
            en pålitlig parlamentarisk majoritet i ett enkammarsystem, flyttas
            naturligtvis intresset till regeringen och parlamentet blir en
            diskussionsklubb, behärskad av ett transportkompani. Men en sådan
            situation har ju knappast förelegat under de senaste tio åren,
            även om flertalet propositioner kunnat i mer eller mindre intakt
            skick ”baxas” igenom. Några har dock fått dragas tillbaka. I och
            för sig borde rapporteringen från riksdagen inte ha behövt minska.
            En annan utveckling kan emellertid tänkas ha spelat en roll i
            Sverige. Bilden, snarare än texten, har fått en allt större plats
            och större betydelse i svensk press (möjligen i anslutning till
            den ökande tonvikten på sport, olyckor och nöjesliv). Medan läskunnigt
            folk i Frankrike, Schweiz och Sovjetunionen håller till godo med
            på det hela taget illustrationsfria tidningar som Le Monde, Neue
            Zärcher Zeitung och Pravda — tillgängliga också i riksdagsledamöternas
            läsrum, men lästa av få om ens någon — förefaller bilderna (samma
            bilder av samma personer: ”Kändisar”) ta allt större del av utrymmet
            i svensk press (ett intryck, vartill det ökade annonsformatet
            förmodligen också bidrar). Alla vet ju ändå hur Palme ser ut —
            varför behövs det då en bild varje gång han har uttalat sig? Men
            en bild kan också säga mer än ord: Kjell-Olof Feldts dikt går
            till historien i bildform. Samtidigt blir språket mer och mer
            stereotypt, nyanseringen förgrovas och rubrikerna blåses upp utan
            hänsyn till innehållet. Dessutom kan man inte skilja på förslag
            och beslut: en avlämnad utredning presenteras ofta som en slutgiltig
            sanning. Det tycks som om det finns ett ökande läsmotstånd — kanske
            förstärkt av TV? (Detta motstånd finns också i riksdagens utskott:
            av motionerna läser man bara ”klämmarna” och besluten har vanligen
            karaktären av ”same procedure as last year”.) Det är svårt att
            uttala sig om verkan av direktsända riksdagsdebatter i TV när
            man har förmånen att kunna följa debatten i kammaren. Endast undantagsvis
            rör det sig om god underhållning, och någon uppfattning om själva
            sakfrågorna är nog inte lätt att få för den genomsnittlige tittaren.
            I de mindre spektakulära kammardebatterna ges dock i allmänhet
            bra förklaringar till partiernas ställningstagande i sakfrågor.
            Tyvärr är i allmänhet ytterst få kammarledamöter närvarande och
            har därför ingen möjlighet att ta intryck av argumentationen för
            sin röstning. Detta är naturligtvis ett av skälen till att riksdagsdebatterna
            förlorat intresse även för omvärlden: ”vad som sägs i riksdagen
            är inte längre av intresse”. Partiledningarna, både inom och utanför
            regeringarna, har emellertid dragit konsekvenserna av utvecklingen
            och ställer numera i tid och otid till
          </p>
          <pb facs="riksdagen-motions-pdf/data/198384/mot_198384__380/mot_198384__380-003.pdf"/>
          <fw xml:id="i-EKnKCL9MaqSrcsLJT68cYi">
            Mot. 1983/84:380 8
          </fw>
          <p xml:id="i-VkvFx3AmWhKDKt5ji1Bs3Q">
            med — på grund av övermättnad allt glesare besökta? — presskonferenser
            kring propositioner resp. motioner, som ännu inte har avlämnats
            till riksdagen (och som man ibland t.o.m. glömmer att lämna dit).
            Kontinuerliga presskonferenser försiggår också mellan ”riksdagsjournalis-
            ter” och talesmän för partiledningarna vid riksdagens lunchbord.
            En ”nyhet” är nämligen något som ännu inte har hänt (och som kanske
            aldrig kommer att inträffa). I allt detta kommer det stora flertalet
            av riksdagens ledamöter bort — annat än möjligen i den egna lokalpressen.
            Tidskriften ”Affärsvärlden” hade i november 1983 (nr 48) en ytterst
            läsvärd (osignerad) artikel om politikernas mediafixering, ur
            vilken jag här återger ett centralt avsnitt:
          </p>
          <p xml:id="i-XRdy859CtDTcEqzuaoEHkS">
            Sedan slutet av 1960-talet har de direkta politiska s. k. utspelen
            fått en allt mer dominerande roll. Tidigare kunde ju ”utspel”
            ske även inför någon av riksdagens bägge kamrar eller helt försynt
            i propositionstexter och förslag som lämnades in i vanlig ordning.
            Detta hör nu till sällsyntheterna. Samspelet mellan politiker
            och massmedia har utvecklats till en konst. Våra mest framträdande
            politiker tillhör numera också pressens flitigaste insändarskribenter.
            Det är inte alldeles säkert att den demokratiska processen vunnit
            på denna exponering -— ett ständigt torgförande av åsikter och
            kommentarer i media till allt som sker. I flera demokratier förväntas
            en regering och dess ledamöter i första rummet svara inför de
            folkvalda på konkreta spörsmål och inför parlamentet kommentera
            inrikes och utrikes förvecklingar. Och det är i parlamentet som
            media får hämta sina kommentarer. I Sverige arbetar politikerna
            genom media. Statsministern uttalade sig således i snabb takt
            om USAs landstigning på Grenada, om det minskade u-landsbiståndet
            och Sveriges roll i världen och om hormoslyrbesprutning på Nova
            Scotia. Men dröjde med att kommentera dåvarande justitieministern
            Ove Rainers skatteaffärer. Och själva dröjsmålet väckte uppmärksamhet.
            Det är alldeles klart att denna mediafixering försvårar eller
            till och med omöjliggör övergripande politiska kompromisser. IT
            riksdagen förekom tidigare mer av det egentliga politiska upplysningsar-
            betet än vad som är fallet i dag. Trots utomordentligt förbättrade
            kommunikationer med möjlighet till direktsändningar av riksdagens
            debatter, intervjuer, utfrågningar och faktarapportering så finns
            det inga tecken på att svenska folket i dag skulle ha en klarare
            uppfattning av vad som sker i riksdagen än låt oss säga 1927 eller
            1948. Men däremot har riksdagens arbete påverkats, dels av media,
            dels av den nya författningen — som allt fler politiker nu tycks
            överens om lämnar mycket övrigt att önska. Allmänhetens intresse
            riktas ensidigt till partiledarnas framträdanden och till en liten
            grupp välkända representanter för respektive parti. Bredden i
            det svenska riksdagsarbetet har praktiskt taget helt försvunnit
            ur väljarkårens blickfång. Även därmed har möjligheterna till
            uppgörelser över parti- och blockgränserna minskat. I samtliga
            våra nordiska grannländer tillmätes riksdagsarbetet större betydelse
            än i Sverige. I Finland därför att författningen föreskriver en
            kvalificerad majoritet i riksdagen för en lång rad frågor — uppgörelser
            mellan flera partier blir därför nödvändiga. I Norge och Danmark
            bl. a. därför att det är kutym att stats- och fackministrarna
            först informerar berörda
          </p>
          <pb facs="riksdagen-motions-pdf/data/198384/mot_198384__380/mot_198384__380-004.pdf"/>
          <fw xml:id="i-RzQ4MwYcsB4qfLKVh8Bqv6">
            Mot. 1983/84:380 9
          </fw>
          <p xml:id="i-YJiwWCPiQf8vGX1q4yJfYD">
            motparter i stortinget respektive folketinget innan man vänder
            sig till media. Svenska media, och de ledande politiker som valt
            att hellre spela med på av media uppställda regler än på de regler
            som föreskrivs av den representativa demokratin, bär ett tungt
            ansvar för det konfrontationsklimat som idag råder i landet. En
            annan vinkling av problemet gav Publicistklubben vid en debatt
            på Hasselbacken den 26 oktober 1983 under rubriken ”Riksdagen
            — en överbevakad papperstiger?” och med bl.a. följande underrubriker:
            ”Har den benhårda partidisciplinen reducerat folkets högsta representativa
            församling till en demokratisk kuliss? Och spelar massmedia med
            genom att lägga oberättigat stora resurser (!) på riksdagsbevakning
            i stället för att bevaka det framväxande korporativa samhället?”
            En förutvarande riksdagsledamot, Daniel Tarschys, ansåg att riksdagen
            måste ändra sina debattformer, ”TV har konkurrerat ut riksdagen”,
            och framhöll att frågetimman i det engelska parlamentet är ett
            folknöje. Från annat håll framhölls att ”de riksdagsmän, som bevakas
            av medierna, får därigenom mera makt”. Gustaf Olivecrona ställde
            frågan: ”Vem talar egentligen en riksdagsman till?” och fick av
            en erfaren riksdagsman svaret: Protokollet. (Ibland skulle man
            nog kunna säga: läktaren och protokollet.) Men vem läser protokollet,
            dagen efter? — I framtiden kanske historikerna. Ofta är säkert
            Axel Waldemarsons omdöme i SvD någon gång i höstas berättigat:
            ”Ingen lyssnar” (mer än talmannen och stenograferna). Vad som
            sägs under ett kvällsplenum når aldrig ut: då har journalisterna
            dragit sig tillbaka (utom AB). Han fortsätter: ”En gång i tiden
            var riksdagsreferenten en högt ansedd journalist med hög status
            ———- i dag nästan anses (det) som ett journalistiskt förnedrande
            uppdrag (och något som man därmed avtalsenligt kan undandra sig)
            att referera en riksdagsdebatt. Höjden av lycka är i stället att
            i en riksdagskorridor fånga upp en nyhet, om hållfastheten än
            inte har högsta karat.” Så finns här alltså en verkningsspiral:
            dåliga debatter &gt; dåliga referat — ännu sämre debatter. Och
            likväl har inte minst C. H. Hermansson och Filip Fridolfsson visat
            att vad som skrivs och sägs i riksdagen ingalunda behöver vara
            tråkigt. Forskningsrådsnämndens delegation för långsiktsmotiverad
            forskning (SALFO) planerar en studie av ”massmedias roll för vår
            verklighetsuppfatt- ning”. Kanske skulle det inte vara ur vägen
            att en del av denna studie riktades mot den verklighetsuppfattning
            som massmedierna förmedlar av riksdagen och dess arbete. Ett bidrag
            kunde då hämtas från en studie av konstitutionsutskottets föredragande,
            fil. dr. Magnus Isberg, om den svenska riksdagens uppgifter och
            arbetsformer vid en jämförelse med det engelska underhuset, den
            amerikanska kongressen och den västtyska förbundsdagen. I många
            avseenden — om än inte alla — tycks vår riksdag vara svagare än
            de nu nämnda parlamenten, särskilt när det gäller överväganden
            och beslut. Frågan är om inte en vitalisering av kammardebatten,
            genom medvetna ansträngningar från ledamöterna — och måhända en
            större frihet
          </p>
          <pb facs="riksdagen-motions-pdf/data/198384/mot_198384__380/mot_198384__380-005.pdf"/>
          <fw xml:id="i-Qk2RKFU8mkwgwMpCLtojF2">
            Mot. 1983/84:380 10
          </fw>
          <p xml:id="i-Xg8mcqvrHrHH9UigXuu6zd">
            för talmännen att försöka improvisera i talarordningen? — skulle
            kunna öka intresset bland riksdagsmän (och journalister) för närvaro
            och deltagande. Ett ”parlament” är en plats där man talar till
            varandra; den svenska riksdagen är snarare ett ämbetsverk med
            16 byråer. Det skulle inte behöva vara så. Denna motion har blivit
            lång, men den utgör ett försök att ge riksdagens ledamöter en
            möjlighet att informera sig om en debatt, som — dess bättre —
            i alla fall försiggår utanför våra murar även om den inte väckt
            något intresse innanför dem. Om det kommer att lyckas är osäkert.
            Erfarenheten lär att om man vill nå riksdagskollegerna med ett
            budskap bör man få det publicerat i en stockholmsk dagstidning
            en onsdag eller en torsdag under den tid riksdagen sammanträder,
            eller ha turen att få en ”snutt” av ett anförande utsänt på Dagens
            Eko. Detta förhållande leder för somliga riksdagsledamöter onekligen
            till den personliga frågeställningen: Hur använder jag min tid
            och kraft bäst: genom att skriva motioner och hålla anföranden
            i riksdagen eller genom att skriva tidningsartiklar (i den mån
            jag har någon möjlighet att ”få in” dem)? Kort sagt: vilket forum
            är mest effektivt? Om svaret blir: pressen, medan riksdagsarbetet
            bara blir en lång, mödosam och osäker omväg till pressen (eller
            radio/TV), har vi gjort vår författning en svår otjänst. Med hänvisning
            till vad som här ovan anförts hemställs att riksdagen uppdrar
            åt talmannen att inbjuda representanter för massmedierna till
            överläggningar om ändamålsenliga åtgärder för att öka medborgarnas
            kännedom om riksdagens överläggningar och beslut.
          </p>
          <p xml:id="i-8sxmST5DTgHDLRWq2PdnMi" type="date">
            Stockholm den 12 januari 1984
          </p>
          <div xml:id="i-ScyeNmMPq9KDcNgE58nLGk" type="signatureBlock">
            <p who="i-5WchbRYCVdXodSthFK381D" type="signature">
              GUNNAR BIÖRCK (m)
            </p>
            <p who="unknown" type="signature">
              i Värmdö)
            </p>
          </div>
        </div>
      </div>
    </body>
  </text>
</TEI>
