<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-03700">
  <teiHeader>
    <fileDesc>
      <titleStmt>
        <title>Prioritering av vård och forskning om kvinnors sjukdomar och hälsa</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3700 av Camilla Waltersson Grönvall m.fl. (M)</title>
          <idno type="rdwebb">H9023700</idno>
          <rs type="number">3700</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9023700/text</ref>
          <ref type="dokument_url_html">http://data.riksdagen.se/dokument/H9023700</ref>
          <ref type="dokumentstatus_url_xml">http://data.riksdagen.se/dokumentstatus/H9023700</ref>
          <ref type="docx">http://data.riksdagen.se/fil/07D159FE-8C59-4980-81ED-ED50D933B0D5</ref>
          <ref type="pdf">http://data.riksdagen.se/fil/2504704E-611C-49B1-964F-78632DE719C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Sv6XVkV3bRPpqt7wWoH7E8" type="signed"/>
        <correspContext corresp="i-Sv6XVkV3bRPpqt7wWoH7E8">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-G9cpXThuSAP5KSY32ApDCj"/>
        </correspContext>
        <correspAction xml:id="i-Vw2Rb6ZU5htZnZtfC97Evc" type="submitted">
          <date when="2021-10-05"/>
          <time when="12:11:04"/>
        </correspAction>
        <correspAction xml:id="i-4y7awEjwsxz5gckXhE2FsB" type="reviewed">
          <date when="2021-10-05"/>
          <time when="15:24:59"/>
        </correspAction>
        <correspAction xml:id="i-4FsY479vXcC1hMsQdVEVwV" type="referred">
          <date when="2021-10-14"/>
        </correspAction>
        <correspAction xml:id="i-LpTxMUFT8B9aR5Nr2vXUXL" type="assigned">
          <date when="2022-11-03"/>
          <time when="17:43:56"/>
        </correspAction>
        <correspContext corresp="i-LpTxMUFT8B9aR5Nr2vXUXL">
          <ref type="assignedTo">Socialutskottet</ref>
        </correspContext>
        <correspAction xml:id="i-FEKm61stTbDMxbpRCVcQqK" type="behandlas_i"/>
        <correspContext corresp="i-FEKm61stTbDMxbpRCVcQqK">
          <ref type="uppgift">2021/22:SoU14</ref>
          <ref type="ref_dok_id">H901SoU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7MyoB8U9Yv4TwXisuy3Eez" type="behandlas_i"/>
        <correspContext corresp="i-7MyoB8U9Yv4TwXisuy3Eez">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RtK5G99LQqh85oh7YoEgcg" type="behandlas_i"/>
        <correspContext corresp="i-RtK5G99LQqh85oh7YoEgcg">
          <ref type="uppgift">2021/22:SoU17</ref>
          <ref type="ref_dok_id">H901SoU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU17</ref>
          <ref type="ref_dok_titel">E-hälsa m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EHmxyxZjhgeWpEs8XYHdx6" type="behandlas_i"/>
        <correspContext corresp="i-EHmxyxZjhgeWpEs8XYHdx6">
          <ref type="uppgift">2021/22:SoU16</ref>
          <ref type="ref_dok_id">H901SoU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU16</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XfvrEx3Nu8JftfWtKcC4EU" type="behandlas_i"/>
        <correspContext corresp="i-XfvrEx3Nu8JftfWtKcC4EU">
          <ref type="uppgift">2021/22:SoU15</ref>
          <ref type="ref_dok_id">H901SoU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU15</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-X1oKiWWrsQ2Pm1wsKa8oNq" type="behandlas_i"/>
        <correspContext corresp="i-X1oKiWWrsQ2Pm1wsKa8oNq">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RCD6h8nYSqCh3D3q326QBj" type="motHeader">
        <div xml:id="i-LjHNLkybHc7YhEgJQB9DB1" type="motTitle">
          Motion till riksdagen 2021/22:3700 av Camilla Waltersson Grönvall
          m.fl. (M) Prioritering av vård och forskning om kvinnors sjukdomar
          och hälsa
        </div>
      </div>
      <div xml:id="i-TQtqPGtfpFD921bh6LF8LJ" type="motBody">
        <div xml:id="i-UTFbaZaqK2w1KVpYvBYCQB" type="motSummary">
          <head xml:id="i-Hcsk1kkh1nzmbSfBScyaYu">
            Sammanfattning
          </head>
          <p xml:id="i-ChLr16xWo9PJ98eVz8DfSX">
            Moderaterna väljer att prioritera vård och forskning om kvinnors
            sjukdomar och hälsa. Kvinnors sjukdomar är både i forskning och
            i det kliniska arbetet idag eftersatta. Det innebär att hälso-
            och sjukvården inte är jämställd och därmed inte lever upp till
            hälso- och sjukvårdens portalparagraf om en vård på lika villkor
            för hela befolkningen.
          </p>
          <p xml:id="i-CE7sQarQXm6WBQVqf4bdgy">
            Det är mycket viktigt att se och förstå att vård och forskning
            rörande kvinnorelaterade sjukdomar och kvinnors hälsa genom åren
            har nedprioriterats. Men också det faktum att kunskap och tillräcklig
            behandling saknas om kvinnors symtom och reaktioner på breda sjukdomsgrupper
            så som hjärt-kärlsjukdomar m.m. Som en följd av detta lider många
            unga tjejer och kvinnor i onödan av smärta från sjukdomar som
            skulle kunna diagnostiseras och behandlas mycket tidigare än idag.
          </p>
          <p xml:id="i-F4yPiC2exqaTpnQ1AzyYih">
            Moderaterna föreslår bland annat följande reformer för att förbättra
            kvinnors hälsa och den hälso- och sjukvård som ges till kvinnor:
          </p>
          <list xml:id="i-DKdcT7MNUzeVGC9ya7TvHU" style="ul">
            <item xml:id="i-Ri7CGyBgZNWFJXoWkE7R41">
              Vi föreslår införande av nationella riktlinjer för fortbildning
              av läkare, sjuksköterskor och annan vårdpersonal. Detta i syfte
              att bland annat underlätta möjligheten till tidigare rätt ställda
              diagnoser gällande kvinnorelaterade sjukdomar.
            </item>
            <item xml:id="i-TiCkXuX5ZKUG8ymp1C83rp">
              Vi föreslår att förlossningsvården ska stärkas när det gäller
              möjligheterna till kontinuitet, jämlik vård samt uppföljning och
              återkoppling.
            </item>
            <item xml:id="i-ArAfPevFaFjvcCnndvarHV">
              Vi föreslår ett systematiskt kunskapslyft som ska arbeta med
              utbildning av personalen i elevhälsan och ungdomsmottagningar
              i syfte att förbättra förutsättningarna att kunna ställa tidigare
              diagnoser om kvinnorelaterade sjukdomar.
            </item>
            <item xml:id="i-KJGSVu9NGbSewWqBjY15sw">
              Vi föreslår att regeringen kompletterar sitt uppdrag till Socialstyrelsen
              avseende att utarbeta nationella riktlinjer i syfte att dessa
              därtill ska adressera frågan om enhetlighet gällande tillgänglig
              specialistvård som hanterar förlossningsskador som kräver mer
              uppföljning och eftervård.
            </item>
            <item xml:id="i-LbWXtJccpzrHcJJzPt5M3x">
              Vi föreslår att resurser långsiktigt öronmärks för forskning
              gällande kvinnors sjukdomar och hälsa.
            </item>
          </list>
        </div>
        <div xml:id="i-XGc2pwvFx9VJQDtqSdZyx3" type="motProposal" subtype="förslag">
          <head xml:id="i-VpP3pQUpHtcjqjPJAGNeqT">
            Förslag till riksdagsbeslut
          </head>
          <list xml:id="i-7Xj9yWKpZAwnGc9ASn7Q1k" style="ol">
            <item xml:id="i-66qBsxJ7J8EJQfF1CPGKZm">
              Riksdagen ställer sig bakom det som anförs i motionen om att
              förbättra möjligheterna att ställa tidigare diagnoser gällande
              kvinnorelaterade sjukdomar (såsom endometrios, vestibulit, lipödem,
              polycystiskt ovariesyndrom, myom och underfunktion av sköldkörteln)
              och tillkännager detta för regeringen.
            </item>
            <item xml:id="i-LjkvebgE1jmAuHfG7E9PjN">
              Riksdagen ställer sig bakom det som anförs i motionen om nationella
              riktlinjer för fortbildning av läkare och sjuksköterskor och annan
              vårdpersonal gällande kvinnorelaterade sjukdomar och reproduktiv
              hälsa och tillkännager detta för regeringen.
            </item>
            <item xml:id="i-VFZ6MC4K8ckaoZXpcKffES">
              Riksdagen ställer sig bakom det som anförs i motionen om att
              prioritera genomförande av Socialstyrelsens förslag till förbättringar
              av den vård som ges vid endometrios och tillkännager detta för
              regeringen.
            </item>
            <item xml:id="i-XZj5AfRXNHiQBuPPyQYw1m">
              Riksdagen ställer sig bakom det som anförs i motionen om ett
              metodiskt kunskapslyft för personalen i elevhälsan och på ungdomsmottagningar
              och tillkännager detta för regeringen.
            </item>
            <item xml:id="i-MRiWKKVbxigWCMG37qh2CX">
              Riksdagen ställer sig bakom det som anförs i motionen om att
              prioritera förlossningsvårdens hela vårdkedja från mödravård till
              eftervård och tillkännager detta för regeringen.
            </item>
            <item xml:id="i-8NyVQPrPRrmkNxF3Pbtkcv">
              Riksdagen ställer sig bakom det som anförs i motionen om att
              stärka möjligheterna till kontinuitet, jämlik vård och uppföljning
              av förlossningsvården och tillkännager detta för regeringen.
            </item>
            <item xml:id="i-7xLpRRgsqyhwkJLPrQtErh">
              Riksdagen ställer sig bakom det som anförs i motionen om att
              enhetliga riktlinjer gällande partners medverkan vid förlossningen
              ska framgå i framtagande av nationella riktlinjer för förlossningsvården
              och tillkännager detta för regeringen.
            </item>
            <item xml:id="i-P8aaLK4ECedFPVP3qGyasQ">
              Riksdagen ställer sig bakom det som anförs i motionen om nationella
              riktlinjer gällande att vidga och klargöra mödravårdens ansvar
              för eftervården och tillkännager detta för regeringen.
            </item>
            <item xml:id="i-6b91kj9nk35PYDBwowXGVE">
              Riksdagen ställer sig bakom det som anförs i motionen om att
              identifiera och ge stöd och behandling gällande psykisk ohälsa
              hos kvinnor efter genomförd förlossning och tillkännager detta
              för regeringen.
            </item>
            <item xml:id="i-LzAiYJHSFy6mYotLjYXwmP">
              Riksdagen ställer sig bakom det som anförs i motionen om regeringens
              kommande hantering av nationella riktlinjer i förlossningsvården
              och tillkännager detta för regeringen.
            </item>
            <item xml:id="i-5HK3SYnuwnTTtgmcpKQQp6">
              Riksdagen ställer sig bakom det som anförs i motionen om tillgänglig
              specialistvård gällande förlossningsskador och tillkännager detta
              för regeringen.
            </item>
            <item xml:id="i-SMvZ6Zx4JQeZRCpvLwhLyr">
              Riksdagen ställer sig bakom det som anförs i motionen om hälsofrämjande
              åtgärder i syfte att stödja gravida med övervikt och fetma och
              tillkännager detta för regeringen.
            </item>
            <item xml:id="i-6eq8kCgqUQnPfLXdB9akGN">
              Riksdagen ställer sig bakom det som anförs i motionen om en tillgänglig
              och jämlik specialistvård för smärta och tillkännager detta för
              regeringen.
            </item>
            <item xml:id="i-7cCMafTj375UdsBbyQSsX5">
              Riksdagen ställer sig bakom det som anförs i motionen om behandling
              av fibromyalgi och tillkännager detta för regeringen.
            </item>
            <item xml:id="i-91XXWyeYMg92PU9mmaTNhq">
              Riksdagen ställer sig bakom det som anförs i motionen om att
              säkerställa metodisk kunskap gällande sjukdomen ME/CFS och tillkännager
              detta för regeringen.
            </item>
            <item xml:id="i-56w2eB8vTe4Pg7tMUW3dyV">
              Riksdagen ställer sig bakom det som anförs i motionen om att
              prioritera forskning gällande kvinnors sjukdomar och hälsa och
              tillkännager detta för regeringen.
            </item>
            <item xml:id="i-LcubZac5kjjtBMEB2gHzqN">
              Riksdagen ställer sig bakom det som anförs i motionen om att
              ta fram en nationell standardisering gällande användande av kvalitetsregister
              och tillkännager detta för regeringen.
            </item>
            <item xml:id="i-2Jpz34ywTNxPTH8dwNwozp">
              Riksdagen ställer sig bakom det som anförs i motionen om att
              de nationella vårdprogrammen gällande all typ av gynekologisk
              cancer ska följas upp regelbundet och tillkännager detta för regeringen.
            </item>
            <item xml:id="i-76sW43eYL1BKfm2KTQnvFZ">
              Riksdagen ställer sig bakom det som anförs i motionen om regelbunden
              uppföljning och utvärdering av förekomst av ojämlik vård och underbehandling
              av kvinnors sjukdomar och tillkännager detta för regeringen.
            </item>
            <item xml:id="i-WPK5vHtmvmpof6kQHxpCRb">
              Riksdagen ställer sig bakom det som anförs i motionen om att
              stärka kvinnors aborträtt och tillkännager detta för regeringen.
            </item>
            <item xml:id="i-ERWmVx7ucfEGkPcNT9NXhA">
              Riksdagen ställer sig bakom det som anförs i motionen om att
              utreda möjligheterna att tillåta specialiserade barnmorskor att
              utföra medicinska aborter och tillkännager detta för regeringen.
            </item>
            <item xml:id="i-VEkLgmEQnsLx5JExduqXp4">
              Riksdagen ställer sig bakom det som anförs i motionen om att
              prioritera forskning om medicinska aborter och tillkännager detta
              för regeringen.
            </item>
            <item xml:id="i-LKnBURq4pjDpJqHWDqL3SJ">
              Riksdagen ställer sig bakom det som anförs i motionen om att
              ge i uppdrag till Folkhälsomyndigheten att göra en översyn av
              kommunernas och regionernas arbete med att genomföra handlingsplaner
              kopplade till den nationella strategin för sexuell och reproduktiv
              hälsa och rättigheter och tillkännager detta för regeringen.
            </item>
            <item xml:id="i-V5viNnsxuGbWnQJ56xZMCh">
              Riksdagen ställer sig bakom det som anförs i motionen om ofrivillig
              barnlöshet och att ge Socialstyrelsen i uppdrag att se över hur
              man kan stärka vården för ofrivilligt barnlösa och tillkännager
              detta för regeringen.
            </item>
            <item xml:id="i-MTvXkNXW38yMsZgq7qudDn">
              Riksdagen ställer sig bakom det som anförs i motionen om att
              ge uppdrag till Socialstyrelsen att ta fram och genomföra ett
              metodiskt kunskapslyft gällande sjukdomen polycystiska ovarier
              och tillkännager detta för regeringen.
            </item>
            <item xml:id="i-DGAFztTG1cg4ivczQrfyx3">
              Riksdagen ställer sig bakom det som anförs i motionen om att
              ge Socialstyrelsen i uppdrag att ta fram nationella riktlinjer
              om klimakterievård och tillkännager detta för regeringen.
            </item>
          </list>
        </div>
        <div xml:id="i-Xu1fkrQdok1Uz4rKhuAmy6" type="motContent">
          <head xml:id="i-Wau7Gcm2BwGezjzQ1KsHqc" type="h1">
            Bakgrund och utgångspunkter
          </head>
          <p xml:id="i-Fr7PMFUL621asSis1AatXx">
            Det är en uppenbar brist att Sverige inte har prioriterat att
            systematiskt, metodiskt och långsiktigt arbeta med frågor som
            rör kvinnorelaterade sjukdomar. Ingen regering oavsett politisk
            färg har tagit tag i denna fråga på ett tillräckligt sätt. Det
            är inte acceptabelt att frågor som rör vård och forskning gällande
            kvinnors sjukdomar står så långt ned på den politiska dagordningen
            och i de årliga politiska prioriteringarna i form av årsbudgetar.
          </p>
          <p xml:id="i-8zvV7H6uE7zyf8t6CLyyaJ">
            Kvinnors sjukdomar är både i forskning och i det kliniska arbetet
            idag eftersatta. Det innebär att hälso- och sjukvården inte är
            jämställd och därmed inte lever upp till hälso- och sjukvårdens
            portalparagraf om en vård på lika villkor för hela befolkningen
            <ref xml:id="i-GskuD3SBux83u98ZrNbzqm" target="i-DymfRrXBsVMmaqcKGs9LhW">
              [1]
            </ref>
            . På flera områden finns därför kunskapsluckor om hur skillnaden
            mellan könen tar sig uttryck vad gäller både symptom och smärta
            och reaktioner på läkemedel. Förlossningsvården och eftervården
            ser olika ut beroende på var i landet du bor.
          </p>
          <p xml:id="i-AwgoeM81R5TdN262vB8zu6">
            Att kvinnor och män får en likvärdig hälso- och sjukvård ska
            vara en självklarhet i ett av världens mest jämställda länder.
            På flera områden finns emellertid allvarliga kunskapsluckor exempelvis
            om hur skillnaden mellan könen tar sig uttryck gällande både symptom
            och smärta samt reaktionen på olika läkemedel.
          </p>
          <p xml:id="i-JySNMEvShPtdzsDf77Jun6">
            Denna okunskap och ojämställdhet visar sig till exempel genom
            att kvinnor måste uttrycka mer smärta för att få likvärdig behandling
            som män; kvinnor sjukskrivs också oftare under kortare tid än
            män och får billigare sjukvård än män.
            <ref xml:id="i-YGDUmj75Bm2MAFPCTJJDkb" target="i-MHPYJsjv97rZSRNUYRUC1W">
              [2]
            </ref>
            Många av de symptom som kvinnor söker vård för bortförklaras
            också ofta som psykosomatiska och främst som en fråga för psykiatrin.
            Det kan gälla allt från allvarliga sjukdomar så som exempelvis
            endometrios och förlossningsskador till svåra smärtproblem som
            fibromyalgi.
          </p>
          <p xml:id="i-mnCNyVj1ujtZTxRP9D5FU">
            Idag läggs en fjärdedel av Sveriges hälsoinvesteringar på klinisk
            vård samtidigt som bara en hundradel läggs på förebyggande satsningar
            på befolkningens hälsobeteende. Och av dessa investeringar och
            förebyggande satsningar är det en försvinnande liten andel som
            går till kvinnorelaterade sjukdomar. Det handlar emellertid inte
            enbart om kvinnorelaterade sjukdomar utan om hur ett fungerande
            välfärdssamhälle ger bästa möjliga förutsättningar för kvinnor
            och deras hälsa och mående. Alltifrån vilken hjälp och stöd kvinnor
            får under puberteten, vid önskade respektive oönskade graviditeter,
            barnafödande, ofrivillig barnlöshet, psykisk ohälsa, när man till
            exempel drabbas av cancersjukdom eller hjärt-kärlsjukdom till
            de ganska omfattande besvär som kan uppstå i samband med övergångsåldern
            i form av förklimakteriet och klimakteriet. Allt detta anser vi
            tillhör det som är eftersatt när det gäller förebyggande åtgärder,
            vård och forskning som rör kvinnors hälsa och kvinnorelaterade
            sjukdomar.
          </p>
          <p xml:id="i-BATbEfV9NbVHyUrw3cFrsM">
            Socialstyrelsen konstaterar till exempel att förlossningsvården
            inte är jämlik i Sverige. Det finns omotiverade skillnader mellan
            olika regioner och olika socioekonomiska grupper. Det handlar
            om regionala skillnader när det gäller andelen dödfödda barn och
            kriterier för kejsarsnitt. Dödföddheten är större vid fullgångna
            graviditeter i jämförelse med förlossning före graviditetsvecka
            37.
            <ref xml:id="i-QxT7tJZf2vhWFYXjFBV51q" target="i-GngTJjdrdg9SaPm21Tr9mY">
              [3]
            </ref>
            Detta kan förbättras till exempel genom att man metodiskt identifierar
            vissa graviditetsrisker vilka kan leda till planerade kejsarsnitt
            eller igångsättning.
          </p>
          <p xml:id="i-3vAPjj7YWfnMHExSv2GQMK">
            Skillnader syns därutöver när det gäller till exempel användning
            av stafettläkare där 12 förlossningskliniker inte använt stafettläkare
            medan tjugotvå kliniker har gjort det. När det gäller kejsarsnitt
            varierar användningen av dessa mellan mindre än var tionde förlossning
            vid vissa sjukhus till mer än var femte vid andra förlossningsenheter.
            Mönstret är detsamma varje uppföljt år mellan åren 2016 och 2019.
            <ref xml:id="i-PKk4WJqJRBrfHRF6k7dY1f" target="i-WafPBsgkdy6JUCqXuTNbmT">
              [4]
            </ref>
          </p>
          <p xml:id="i-Ei8Qh3QWMGZudWxpYfZX3R">
            När det gäller cancervård som specifikt rör kvinnorelaterade
            sjukdomar, till exempel livmoderhalscancer, så är utvecklingen
            varierad. Livmoderhalscancer har under flera år ökat i Sverige.
            En ökning som bland annat är kopplad till brister i analysen av
            cellprover där tyvärr vissa cellförändringar missats vid screening
            och upptäckts först vid nästa screeningomgång när de redan utvecklats
            till cancer. Men nu kan denna ökning ha avstannat. Det sågs ingen
            ökning 2019 jämfört med åren dessförinnan; däremot finns det nu
            stor risk att utvecklingen skiftat igen under pandemin i och med
            bland annat minskad förekomst av screening. Till exempel var det
            omkring 160 000 färre kvinnor som genomgick screening för bröstcancer
            under år 2020 jämfört med året dessförinnan.
            <ref xml:id="i-RRuBg6JEzUanZXcfvE5UDD" target="i-TZW5NqhWzh7KHixfhHscq6">
              [5]
            </ref>
          </p>
          <p xml:id="i-8KqN5CyKcU5SrbjpbzzfZL">
            Vi vet att kända riskfaktorer för hjärt-kärlsjukdomar är dels
            högt blodtryck, övervikt, höga blodfetter och rökning, dels ärftlighet.
            Hur mycket människans gener spelar in varierar beroende på vilken
            typ av hjärt-kärlsjukdom. Tobaksrökning däremot är en av de allra
            mest påverkbara riskfaktorerna för människors hälsa. Det är provocerande
            och välkänt att det allra mesta av forskning och behandlingsmetoder
            gällande hjärt-kärlsjukdomar haft män som utgångspunkt och perspektiv.
            Det är inte rimligt.
          </p>
          <p xml:id="i-MMd1oJWJzgY1fE1RDxeCb9">
            Det behöver ske ytterligare forskning om kvinnorelaterade sjukdomar,
            exempelvis framväxt av nya effektivare mediciner för kvinnor som
            drabbats av hjärt-kärlsjukdomar, och man behöver försöka se till
            att dessa nya läkemedel kan introduceras på ett effektivt och
            jämlikt sätt. Därutöver behöver man skapa bättre förutsättningar
            för vården att patientsäkert och effektivt kunna hjälpa alla kvinnor
            och män som drabbats av hjärt-kärlsjukdomar.
          </p>
          <p xml:id="i-JarSiubKHNVTtoJ7USuc5X">
            Det är välbelagt att medellivslängd och dödlighet tydligt skiljer
            sig åt mellan olika socioekonomiska grupper i Sverige. Människor
            med kort utbildningsbakgrund har kortare medellivslängd och högre
            dödlighet än personer med lång utbildning. Kvinnor i Sverige har
            längre medellivslängd än män, trots att de i många avseenden har
            en sämre hälsa. Barns och ungas hälsa påverkas av familjebakgrund
            och levnadssätt under det tidiga livet som på många sätt har avgörande
            effekter för utveckling och hälsa senare i livet.
            <ref xml:id="i-8FhPTtkYkLmtScpVzjocJP" target="i-EsKQhGus2X3oFBNANuSD1c">
              [6]
            </ref>
          </p>
          <p xml:id="i-PpuG4RFcMe2MJFgbqcsn9C">
            Allt detta gör att det är helt centralt att prioritera genomförande
            av förebyggande åtgärder, vård och forskning gällande kvinnorelaterade
            sjukdomar och kvinnors hälsa. Moderaterna föreslår i motionen
            En nationell hälsofrämjande strategi – ett långsiktigt hälsosammare
            Sverige en lång rad reformer i syfte att det behöver ske ett metodiskt,
            långsiktigt och strukturerat hälsoarbete för att skapa bättre
            förutsättningar för god hälsa i hela befolkningen. I denna motion
            läggs ett särskilt fokus på kvinnors hälsa och kvinnorelaterade
            sjukdomar. Förslagen som beskrivs i ovanstående motion kommer
            inte upprepas i denna motion, utan här läggs kraft på att adressera
            några av de viktigaste problemen som kvinnor möter i sin vardag
            och hur vården kan förbättras gällande kvinnorelaterade sjukdomar
            och kvinnors hälsa.
          </p>
          <head xml:id="i-827eTf8Bh8qdyeFGyKbV8h" type="h1">
            Prioritera vård och forskning gällande kvinnorelaterade sjukdomar
            och kvinnors hälsa – en reformagenda
          </head>
          <p xml:id="i-LQVWJoq7StGfMieu4n8Qnm">
            Det är mycket viktigt att se och förstå att vård och forskning
            rörande kvinnorelaterade sjukdomar och kvinnors hälsa genom åren
            har nedprioriterats. Som en följd av detta lider många unga tjejer
            och kvinnor i onödan av smärta från sjukdomar som skulle kunna
            diagnostiseras och behandlas mycket tidigare än idag. Kvinnors
            sjukdomar har både inom forskning och i det kliniska arbetet under
            lång tid varit eftersatta. På flera områden finns därför kunskapsluckor
            om hur skillnaden mellan könen tar sig uttryck gällande både symptom
            och smärta och reaktionen på läkemedel. Kvinnor måste uttrycka
            mer smärta för att få samma behandling som män och får billigare
            sjukvård än män. Det behövs konkreta reformer och prioriteringar
            under en följd av år för att komma tillrätta med detta. Nedan
            följer Moderaternas nationella reformagenda i syfte att prioritera
            förebyggande åtgärder, vård och forskning gällande kvinnorelaterade
            sjukdomar och kvinnors hälsa.
          </p>
          <head xml:id="i-4Tu1SqMYQpa8XxSRMgDRD9" type="h3">
            Förbättra möjligheterna att ställa tidigare diagnoser
          </head>
          <p xml:id="i-WBT4N4YBDAHc7D192rifje">
            Hälso- och sjukvårdens möjligheter att ställa tidigare, snabbare
            och säkrare diagnoser gällande kvinnorelaterade sjukdomar behöver
            skyndsamt förbättras. Idag är det många unga tjejer och kvinnor
            som tvingas lära sig att stå ut med mycket smärta och lidande.
            En sådan underdiagnostiserad och underbehandlad sjukdom är endometrios.
            Kvinnor som söker hjälp för sina symptom måste bli sedda och lyssnade
            på och få en ordentlig undersökning. Deras smärta och lidande
            får inte negligeras och normaliseras.
          </p>
          <p xml:id="i-2K6mGfqTj4aBF1jNUb5LDs">
            Endometrios drabbar upp till var tionde kvinna i fertil ålder.
            Det första tecknet på endometrios är ofta svår mensvärk. Andra
            symtom kan vara besvär från urinvägarna, smärta vid tarmtömning,
            djup samlagssmärta eller ofrivillig barnlöshet. Endometrios berövar
            många kvinnor ett normalt liv och försvårar såväl vardagen som
            arbetslivet. Svår mensvärk går dock oftast att göra något åt med
            tidigt ställd diagnos och insatt behandling. I genomsnitt har
            det tagit åtta år innan lidande kvinnor med endometrios får sin
            diagnos.
            <ref xml:id="i-RMc5g3uJPcQCvqwYdPByvD" target="i-VDpW21c5C1PCCfXHjQdNAK">
              [7]
            </ref>
          </p>
          <p xml:id="i-GfW2Bx8WJQmprdDy1vmHVd">
            Några andra stora utmaningar är att närstående till unga patienter
            ifrågasätter behandling med preventivmedel, samtidigt som unga
            kvinnor har rätt till självbestämmande. En del patienter vill
            till exempel få livmodern bortopererad trots att svår kronisk
            smärta sällan försvinner efter sådan kirurgi. För den som drabbats
            av endometrios innebär det inte bara stor smärta utan också perioder
            av sjukskrivningar, försök till olika medicinska behandlingar
            och upprepade kirurgiska ingrepp med stor påverkan på vardagen.
          </p>
          <p xml:id="i-NeEE21YUHVoWHCfdQSR7bm">
            Det är bra att det har tagits fram nationella riktlinjer gällande
            endometrios, riktlinjer som Socialstyrelsen förväntar sig ska
            såväl öka vårdens kvalitet som på sikt minska kostnaderna.
            <ref xml:id="i-JiU5YgXPpoR6bYwDanqyNG" target="i-6hBXJgEzwM6tAgmc5MgAkW">
              [8]
            </ref>
            Därutöver har myndigheten utifrån riktlinjerna utvärderat vården
            som ges vid endometrios och pekat på en rad förbättringsområden.
            Det har också tagits fram ett informations- och utbildningsmaterial
            för att nå ut brett med kunskap om endometrios.
            <ref xml:id="i-4VvgiQJioWddRvsM3Fv4VY" target="i-8p2ieWAgfSMwmgPXK3Wwwe">
              [9]
            </ref>
          </p>
          <p xml:id="i-YM1Wo6Q6SEoSdFBxaQyoE7">
            Detta räcker emellertid inte för att nå hela vägen så att alla
            med starka smärtor och oklara diagnoser kan få rätt vård i rätt
            tid. Det behövs ett systematiskt kunskapslyft i primärvården.
            Det är dit många unga kvinnor vänder sig för att få hjälp och
            relevant vård. Sverige är tillsammans med Malta och Portugal de
            enda länderna i Europa som inte kräver vidareutbildning av läkare.
          </p>
          <p xml:id="i-AZrc2eVN2v27itq4phVbaa">
            Moderaterna föreslår införande av nationella riktlinjer för fortbildning
            av läkare, sjuksköterskor och annan vårdpersonal. Detta i syfte
            att bland annat underlätta möjligheten till tidigare rätt ställda
            diagnoser gällande kvinnorelaterade sjukdomar så som endometrios.
            Det handlar emellertid om betydligt fler sjukdomar än endometrios
            så som vestibulit, lipödem, polycystiskt ovariesyndrom, myom som
            är en eller flera muskelknutor som kan sitta inuti eller utanpå
            livmodern, samt underfunktion av sköldkörteln som kan medföra
            bland annat låg ämnesomsättning, koncentrationssvårigheter och
            depression.
          </p>
          <p xml:id="i-GLQ1BRyNSLrs8EzLkL2hop">
            Socialstyrelsen utvärderade vården som ges vid endometrios för
            att undersöka om kvinnor med misstänkt eller bekräftad endometrios
            får vård enligt de framtagna nationella riktlinjerna. Uppföljningen
            avsåg hela vårdkedjan från elevhälsan och ungdomsmottagningarna
            till kirurgin.
            <ref xml:id="i-6uLcpChrRGr47qH9QGWYBJ" target="i-5zRjejQuRR3tze6QBkr3qF">
              [10]
            </ref>
            I samband med detta har myndigheten till regeringen pekat på
            bland annat följande förbättringsområden för att höja kvaliteten
            i vården som ges vid endometrios. Fler verksamheter behöver rutiner
            för smärtlindring vid akuta vårdbesök. Fler patienter behöver
            erbjudas hormonbehandling. Behandlingens effekter behöver följas
            upp bättre. Fler kvinnokliniker behöver multiprofessionella team
            med fokus på endometrios. Det behövs därutöver bättre tillgång
            till smärtspecialister. Mer personal behöver fortbildning. Det
            behövs bättre förutsättningar för samverkan mellan olika vårdinstanser
            och vårdnivåer. Primärvården och elevhälsan behöver arbeta mer
            strukturerat.
            <ref xml:id="i-SB5FUDdY8fJfZ3siaNVeGw" target="i-TQAMHSX8ZGT1V95ZLqh4Hc">
              [11]
            </ref>
          </p>
          <p xml:id="i-H7cVJXdUqKcVAytr29Yo39">
            Moderaterna föreslår att regeringen ger i uppdrag att metodiskt
            prioritera genomförande av Socialstyrelsens förslag till förbättringar
            gällande den vård som ges vid endometrios, och därtill vill vi
            genomföra motsvarande prioriteringar av vården gällande andra
            kvinnorelaterade sjukdomar så som vestibulit, lipödem, polycystiskt
            ovariesyndrom och myom. Moderaterna föreslår därutöver att regeringen
            ger i uppdrag att genomföra ett systematiskt kunskapslyft som
            metodiskt ska arbeta med utbildning av personalen i elevhälsan
            och ungdomsmottagningar i syfte att förbättra förutsättningarna
            att kunna ställa tidigare och säkrare diagnoser om endometrios
            och andra kvinnorelaterade sjukdomar. Det bör därutöver särskilt
            analyseras om elevhälsan behöver utveckla enhetliga skriftliga
            rutiner för handläggning av elever med misstänkt endometrios.
          </p>
          <head xml:id="i-MeLsn5G9VJZy88AyaKfJdM" type="h3">
            Prioritera förlossningsvården – hela kedjan från mödravård till
            eftervård
          </head>
          <p xml:id="i-6QxKyx1wutBVhH6462VKzH">
            Förlossningsvården behöver förbättras. Det gäller till exempel
            ett mer utvecklat metodiskt stöd efter förlossningen, både på
            sjukhuset och efter hemgång. Sverige ligger relativt högt gällande
            kvinnor som drabbas av allvarliga bristningar i samband med förlossning.
            Vården behöver förbättra möjligheterna att förebygga, följa upp
            och behandla förlossningsskador – det gäller till exempel bristningar
            i bäckenbotten – och därtill följa upp användning av kejsarsnitt.
            Som vid alla gynekologiska operationer, innebär kejsarsnitt risker
            för att urinblåsan och urinledarna skadas. Risken att drabbas
            av detta är dock mindre än en procent. Risken är samtidigt större
            än vid vaginal förlossning.
          </p>
          <p xml:id="i-HGpqmrzEz2x3RYtSz9SNAC">
            Några av de allra största problemen handlar om kvalitet och ojämlikhet
            i vården. Till exempel når hälften av klinikerna inom mödrahälsovården
            upp till ett godkänt resultat. Graviditetsregistret visar att
            väldigt många förlossningskliniker inte når målen för förlossningsvården.
            Det finns stora variationer när det alltifrån kontinuitet gällande
            läkare på respektive förlossningsklinik till specialistläkare
            och antal disputerade läkare.
          </p>
          <p xml:id="i-ULyPyvMQHo1h2SCRyjfW1q">
            Det finns därutöver brister och regionala skillnader inom förlossningsvården
            som handlar om skillnader i praxis gällande eftervården såväl
            mellan som inom regionerna. En betydande del av sjukhusen följer
            inte alls upp förlossningen, medan andra strukturerat använder
            sig av återkopplande telefonsamtal, återbesök och hembesök av
            barnmorska. Kompetensförsörjningen måste säkerställas långsiktigt.
            Det är viktigt att ha en ordentlig planering och framförhållning.
            Barnmorskor upplever att man inte kan ge den vård man vill ge
            och som behövs. Det beror inte minst på krävande arbetsmiljöer.
            Det krävs en översyn och genomlysning av hur förlossningsvården
            kan förbättras.
          </p>
          <p xml:id="i-NM7zm8x8LcUsPzX8dA23Tt">
            Moderaterna föreslår att förlossningsvården ska stärkas när det
            gäller möjligheterna till kontinuitet, jämlik vård samt uppföljning
            och återkoppling. Hela vårdkedjan från mödravård till eftervård
            ska hänga ihop. Strävan ska vara att se till att födande kvinnor
            kan ha tillgång till samma team av barnmorskor från mödravård
            till eftervård. Vi föreslår att nationella riktlinjer ska genomföras
            skyndsamt i syfte att underlätta strävan efter en mer jämlik förlossningsvård
            av hög kvalitet. Av dessa nationella riktlinjer ska bland annat
            framgå enhetliga riktlinjer gällande partnerns medverkan såväl
            under graviditeten som vid förlossningen och efter förlossningen.
            Det är inte rimligt att nyförlösta kvinnor och nyfödda bebisar
            ges olika förutsättningar de första dagarna i livet, utan partners
            eller stödpersons medverkan ska vara enhetlig oavsett i vilken
            region förlossningen äger rum.
          </p>
          <p xml:id="i-NYqaNj5qiJj5uUzTyfsUmj">
            Mödravården ska stärka det förebyggande arbetet genom att erbjuda
            kvinnor ett hälsosamtal som ett redskap för att bättre kunna identifiera
            och upptäcka kvinnosjukdomar. Det finns för närvarande nationella
            riktlinjer, framtagna av professionsföreningar, som uttrycker
            att alla föräldrar bör erbjudas ett förlossningssamtal med barnmorska
            antingen under vårdtiden eller senare. Utöver detta finns emellertid
            inga särskilda riktlinjer gällande uppföljning den närmaste tiden
            efter förlossningen, utan nästa uppföljning av kvinnornas hälsa
            efter genomgången förlossning sker först efter cirka 6–8 veckor
            av mödravården. Bristande uppföljning och dialog riskerar att
            leda till att vissa kvinnors hälsa utvecklas negativt. I regionerna
            varierar för närvarande riktlinjerna för vad eftervårdsbesöket
            ska innehålla.
            <ref xml:id="i-UFLecW2JdAgk8aBtJQCSoe" target="i-7TjJ7kB3he9En7jrZULowb">
              [12]
            </ref>
          </p>
          <p xml:id="i-Ksm3YhEG1gDuJMYGPhPVJg">
            Det skiljer sig åt hur många kvinnor som faktiskt genomgår en
            gynekologisk undersökning vid eftervårdsbesöket i olika regioner.
            Faktorer så som hur frågan om gynekologisk undersökning ställs,
            barnmorskans egen uppfattning om förmågan att upptäcka förlossningsskador
            och möjlighet att remittera kvinnan till specialist påverkar också
            i vilken utsträckning den gynekologiska undersökningen faktiskt
            blir utförd. Detta leder till att förlossningsskador inte upptäcks
            och att kvinnor inte får den vård de behöver. Det huvudsakliga
            innehållet i eftervårdsbesöket ska därför vara detsamma oavsett
            var i landet kvinnan har fött barn.
          </p>
          <p xml:id="i-EtMd4cscLZ91VgkNGWVMpB">
            Moderaterna föreslår att det tas fram nationella riktlinjer bland
            annat i syfte att se över hur det lämpligast går att utöka mödravårdens
            ansvar för eftervården och ta fram tydliga riktlinjer kring eftervårdsbesök
            och rutiner gällande övriga delar av eftervården. Genom tydliga
            nationella riktlinjer gällande uppföljning av kvinnors hälsa i
            eftervården, till exempel avseende amningsproblem, förlossningsskador
            eller förlossningsdepression, kan dessa upptäckas tidigare och
            rätt åtgärder kan vidtas. Eftervården ska vara jämlik i hela landet.
          </p>
          <p xml:id="i-MhEptjBvwB8euaaCxcywxs">
            Moderaterna föreslår därutöver att regeringen sätter ett särskilt
            fokus på eftervården när det gäller att det i dagsläget saknas
            skriftliga rutiner för att identifiera och ge stöd och behandling
            av psykisk ohälsa hos kvinnor efter att förlossningen är avklarad.
            Studier visar att uppemot var sjunde kvinna drabbas av någon form
            av depression eller depressionsliknande tillstånd efter genomförd
            förlossning.
          </p>
          <p xml:id="i-6Pnc1aBpPky1T89D2qxiqU">
            Socialstyrelsen har på eget initiativ startat ett arbete med
            att ta fram ett kunskapsstöd för mödrahälsovården, förlossningsvården
            och eftervården, främst riktat till professionen. Regeringen har
            därefter i juni 2021 gett i uppdrag åt Socialstyrelsen att utarbeta
            nationella riktlinjer och komplettera kunskapsstöd för förlossningsvården
            inklusive mödrahälsovården och eftervården.
            <ref xml:id="i-ECvBFxX3YAEsSamS4pLy5G" target="i-3s1ypV913HvBSmRtnjZo2u">
              [13]
            </ref>
            Vi föreslår att riksdagen ger regeringen i uppdrag att genomföra
            nationella riktlinjer med bland annat ovanstående redovisade förslag
            i motionen. Därutöver bör regeringen regelbundet redovisa hur
            arbetet fortskrider.
          </p>
          <head xml:id="i-Mrjnnv9bsoyx7wGP8ADy97" type="h3">
            Tillgänglig specialistvård gällande förlossningsskador
          </head>
          <p xml:id="i-EwsKxMyuVi7qGWZtDqbpcZ">
            En hel del kvinnor vittnar om att deras förlossningsskador inte
            har tagits på allvar, att de inte fått en fullgod behandling eller
            att det tagit flera år innan de fått rätt behandling. Så ska det
            givetvis inte vara. En viktig del i att kvinnor med förlossningsskador
            får en fullgod vård är i form av specialistvård med kompetens
            för förlossningsskador som kan hantera både vanliga och ovanliga
            skador.
          </p>
          <p xml:id="i-A6VaZhxhvR2ytPSzsGudGk">
            De mest komplicerade förlossningsskadorna som drabbar mindre
            än två av hundra kvinnor som fött barn sker genom nationell högspecialiserad
            vård. Ungefär 8 av 10 kvinnor som har fött barn drabbas dock av
            så kallade grad 2-bristningar. I de fall dessa bristningar inte
            läker normalt måste de få tillgång till specialiserad vård. Moderaterna
            föreslår att regeringen kompletterar sitt uppdrag till Socialstyrelsen
            avseende att utarbeta nationella riktlinjer i syfte att dessa
            ska adressera frågan om enhetlighet gällande tillgänglig specialistvård
            som hanterar förlossningsskador som kräver mer uppföljning och
            eftervård.
          </p>
          <head xml:id="i-WLwuhKMTKi7cb8CjyUAKso" type="h3">
            Hälsofrämjande åtgärder – stöd gravida med övervikt och fetma
          </head>
          <p xml:id="i-BfkxPxiggMMqp74eTZyYHz">
            Övervikt och fetma har blivit allt vanligare hos gravida i Sverige.
            Omkring var fjärde gravid kvinna hade övervikt år 2015, och drygt
            en tiondel hade fetma. Övervikt och fetma ökar risken för missfall,
            graviditetsdiabetes och havandeskapsförgiftning. Risken ökar för
            det nyfödda barnet att få andningsproblem eller lågt blodsocker.
            Fetma medför att risken ökar kraftigt att barnet är dött när det
            föds, även om detta är ovanligt. På grund av riskerna för gravida
            med övervikt och fetma pekar Socialstyrelsen på att det behövs
            metoder för att ge olika typer av stöd för livsstilsförändringar
            som fungerar.
            <ref xml:id="i-Q8WBQQ66q3zUJBAgfuuf14" target="i-XnJiu1UmvaRJqWmU529zfi">
              [14]
            </ref>
          </p>
          <p xml:id="i-V1mEq9r52DPatoLg1afbHC">
            Moderaterna föreslår att regeringen kompletterar sitt uppdrag
            gällande att ta fram nationella riktlinjer med att Socialstyrelsen
            ska ta fram förslag på metoder och rutiner för hur stöd och hjälp
            kan ges till gravida som lider av övervikt eller fetma i syfte
            att undvika långsiktiga hälsoproblem för såväl kvinnan som det
            nyfödda barnet. Socialstyrelsen har hittills pekat på att det
            krävs olika typer av stöd för livsstilsförändringar som fungerar
            före, under och efter graviditeten.
            <ref xml:id="i-EGYe634J8uWQJuPudC8uQ9" target="i-TwyZsoeothWmcs9Y8vTSN4">
              [15]
            </ref>
          </p>
          <head xml:id="i-SePKe1P6wYr4XqVVpTRGGA" type="h3">
            En tillgänglig och jämlik specialistvård för smärta
          </head>
          <p xml:id="i-L1HWUymCvhDn5R9rS6cuNK">
            Det finns studier som visar att förekomsten av långvarig smärta
            är uppemot dubbelt så hög hos kvinnor som hos män.
            <ref xml:id="i-CGRWPNqPZPCHWoVG6oz3LK" target="i-UQWNqRkyan6WkLSy32wnmp">
              [16]
            </ref>
            Kvinnors och mäns immunsystem kan fungera olika. Flera sjukdomar
            drabbar i högre grad kvinnor än män, till exempel ledgångsreumatism
            och fibromyalgi. Därtill kommer kvinnosjukdomar så som endometrios
            och vestibulit. Patientorganisationer har pekat på att bemötandet
            av personer som söker sig till hälso- och sjukvården på grund
            av smärta präglas av misstro. Det handlar bland annat om brist
            på kunskap och en tendens att sjukskriva istället för att försöka
            behandla och rehabilitera.
            <ref xml:id="i-Kp9nnLLmdSjPyU5YDScoaA" target="i-5HqQRX1ji5vuZVEwfcmuqV">
              [17]
            </ref>
          </p>
          <p xml:id="i-4frPcTn61eFaVVCoNeG9iJ">
            En kartläggning visar att primärvården saknar kompetens och struktur
            för att hantera patienter med långvarig smärta.
            <ref xml:id="i-Ma3kjqUxHkFzP8wYAxEEpe" target="i-SkK6ND99gZEyA1ek7QBrRH">
              [18]
            </ref>
            Trots att långvarig smärta av högst rimliga skäl kan kallas en
            folksjukdom så prioriteras inte specialiserad vård för de som
            många gånger tvingas att lida i tysthet. Det saknas i många fall
            multidisciplinära smärtmottagningar.
            <ref xml:id="i-8JJKAcxGWt7XvouwAgpafi" target="i-XHK1BrKmGxVKKMpovQhavE">
              [19]
            </ref>
            En konsekvens av detta är att det saknas både läkare, fysioterapeuter,
            sjuksköterskor och nya läkare som vill inrikta sig mot smärtlindring.
            <ref xml:id="i-4s1TQ1He3pvVTMWD2QWHHT" target="i-VDZxRRRStgezaXFpZTjY1x">
              [20]
            </ref>
            När det inte finns tillgång till specialiserad vård dit allmänläkare
            kan remittera smärtpatienter och det dessutom inte finns en strukturerad
            hantering av patienterna inom vare sig primär- eller specialistvården
            faller många patienter mellan stolarna. Socialstyrelsens rapport
            konstaterar att tillgången till smärtspecialister är en viktig
            förutsättning för till exempel en fullgod vård av dem som drabbats
            av endometrios, och konsultation av smärtspecialist ingår också
            i de nationella riktlinjerna.
            <ref xml:id="i-YSyWdvqTRE4cMxZe7JtyQj" target="i-Y8hdX8dnj4oAFnd9P51kru">
              [21]
            </ref>
          </p>
          <p xml:id="i-JyPh6UauLBx9pwtSeLuqPk">
            Moderaterna föreslår att regeringen ska ge i uppdrag till Socialstyrelsen
            att utarbeta förslag till inriktning för hur specialistvård för
            smärta ska kunna finnas tillgänglig på ett jämlikt sätt för alla
            patienter som är i behov av detta och hur primärvården ska kunna
            ges ett kunskapsstöd i syfte att kunna hjälpa och stödja patienter
            med långvarig smärta.
          </p>
          <head xml:id="i-5HJKB3uqAi2HFVSHMDLsZ3" type="h3">
            Regeringen måste vidta åtgärder i linje med vad Statens beredning
            för medicinsk och social utvärdering kommer visa gällande fibromyalgi
          </head>
          <p xml:id="i-5E16XdptHK4ECVdw2kSvbZ">
            Fibromyalgi är en kronisk smärtsjukdom som omkring två till fem
            procent av befolkningen i Sverige är drabbade av. Av dem som har
            fibromyalgi är mer än 8 av 10 drabbade kvinnor.
            <ref xml:id="i-9pevmsRgPXrmMFGMnzUhps" target="i-YLMJtcqT8w4Rxj7VCPX7hZ">
              [22]
            </ref>
            Vanliga symtom vid fibromyalgi är utbredd smärta i kroppen, främst
            i nacke, axlar och nedre delen av ryggen. Det finns en del som
            talar för att fibromyalgi kan vara ärftligt.
            <ref xml:id="i-Fmu23nCmyAqqezcAeaVGB1" target="i-96bRbudRAaq2LBEqukv32w">
              [23]
            </ref>
          </p>
          <p xml:id="i-DP2S1ur7XzpJ7tfyYoWZYz">
            Statens beredning för medicinsk och social utvärdering (SBU)
            utvärderar och analyserar effekterna av behandling och rehabilitering
            vid fibromyalgi. Denna utvärdering ska vara klar i december 2021.
            <ref xml:id="i-SNxU8z8rarRG9ZxhiQdDw6" target="i-KBZ9VfHMhMYWDDVKG2AxZc">
              [24]
            </ref>
            I dagsläget behandlas fibromyalgi på olika sätt i olika regioner
            och det finns även skillnader mellan olika vårdutövare inom primärvården.
            Moderaterna föreslår att regeringen skyndsamt när SBU:s utvärdering
            är slutförd vidtar åtgärder som möter vad analysen visar gällande
            behandling av fibromyalgi. Det finns anledning att bland annat
            överväga att ta fram och genomföra nationella riktlinjer för behandling
            av fibromyalgi.
          </p>
          <head xml:id="i-J6iTCxCr7GLu9Yh8E56QFk" type="h3">
            Stärk migränvården – ta fram nationella riktlinjer och vårdprogram
          </head>
          <p xml:id="i-GVzg7cE2Pi52bS45bJQc2i">
            Över 1,4 miljoner människor i Sverige är drabbade av folksjukdomen
            migrän. Det betyder att omkring 14 procent av befolkningen i Sverige
            är direkt berörda av migrän. Indirekt är nära familj och anhöriga
            på olika sätt också påverkade av migrän.
            <ref xml:id="i-WjNKkV6DbUt7ozyYEEsV79" target="i-B5SpfMmfUoNrJjsrd4DqYy">
              [25]
            </ref>
            Detta är en folksjukdom i ordets breda betydelse. Det är mer
            än dubbelt så vanligt att kvinnor drabbas av svår huvudvärk jämfört
            med män. Det beror bland annat på kvinnors hormonförändringar
            vid menstruation, graviditet och klimakteriet.
            <ref xml:id="i-KPvonfUKw8T6GAvZsqAhQ4" target="i-Eftet2Dz6tB4etSLGhbZat">
              [26]
            </ref>
          </p>
          <p xml:id="i-3wkatZp1T1zQqHDxtEMZe4">
            Det finns stora regionala skillnader, och omfattande skillnader
            inom samma region, när det gäller tillgång till migränvård. Nuvarande
            migränvård är ojämlik gällande tillgänglighet och kvalitet. Migrän
            påverkar människors liv negativt känslomässigt. Andra upplevelser
            är känslan av att vara begränsad och inte kunna leva upp till
            omgivningens förväntningar.
          </p>
          <p xml:id="i-7KpCF6xA2yWWJeL7epdRgx">
            Det finns inga aktuella beräkningar av hur stora kostnaderna
            är för Sverige gällande dem som drabbas av migrän. Statens beredning
            för medicinsk och social utvärdering beräknade år 2010 att samhällets
            direkta kostnader omfattade minst en miljard kronor per år. De
            direkta kostnaderna rör till största delen utbetalad sjukpenning
            och sjukersättning samt sjukvårdskostnader och kostnader för läkemedel.
            De indirekta kostnaderna handlar i huvudsak om produktionsbortfall,
            vårdresor, väntan på att få vård samt förlorad arbetstid och fritid.
          </p>
          <p xml:id="i-AwKJ4GMoHsk3B5Bof8MdVy">
            Moderaterna föreslår att det tas fram och genomförs nationella
            riktlinjer och ett nationellt vårdprogram och uppföljning av migränvård.
            Syftet med riktlinjerna är att stimulera användandet av vetenskapligt
            utvärderade och effektiva åtgärder inom migränvård. Bristen på
            nationella riktlinjer försvårar för patienter med kronisk migrän
            eller svår besvärande återkommande huvudvärk. Underdiagnostik
            och underbehandling av dessa patienter är vanligt. Det finns mönster
            av regionala skillnader gällande omhändertagande, diagnostik och
            behandling. Migränvårdens kvalitet och jämnhet måste förbättras.
          </p>
          <p xml:id="i-HMiw3nDPp643DZpu4Sne8P">
            När ett område väljs ut inom hälso- och sjukvården att bli föremål
            för nationella riktlinjer är ett viktigt kriterium att området
            ska omfatta en stor grupp med svår kronisk sjukdom som tar i anspråk
            omfattande samhällsekonomiska resurser. Vi har svårt att se hur
            kronisk migrän och andra återkommande svåra sjukdomar kopplade
            till migrän och annan svår huvudvärk inte skulle uppfylla detta
            kriterium.
          </p>
          <p xml:id="i-7E4Sj5gC4NoGgLH6yY43xm">
            I övrigt hänvisar vi till motionen Patienten har rätt till jämlik
            migränvård av hög kvalitet som innehåller fler konkreta reformförslag
            i syfte att utveckla och förbättra migränvården. Dessa förslag
            handlar bland annat om att genomföra nationell kunskapsstyrning
            och kvalitetsregister. Därutöver att till exempel utreda möjligheterna
            att inrätta regionala kunskapscentrum för migränvård.
          </p>
          <head xml:id="i-8216eviM4eMmDRWK7VGFmK" type="h3">
            Säkerställ metodisk kunskap gällande sjukdomen ME/CFS – att kunna
            ställa diagnos och genomföra klinisk forskning
          </head>
          <p xml:id="i-KRbiHhQ6hSYBWmo1cY4rqm">
            Sjukdomen ME/CFS brukar definieras som kroniskt trötthetssyndrom
            och är en sjukdom som kan innefatta många olika symtom, som stor
            trötthet och influensaliknande symtom. ME betyder myalgisk encefalomyelit,
            och det handlar alltså om muskelvärk och inflammation i hjärna
            och ryggmärg. ME är en allvarlig, ofta kronisk, sjukdom där nervsystem,
            immunförsvar och energinivå är påverkade.
          </p>
          <p xml:id="i-F8bvnK767kkWNAjLYTud1o">
            Forskning talar för att överansträngning kan utlösa en sänkning
            av den aeroba energiproduktionen, som i många fall blir långvarig
            eller i värsta fall bestående. Forskning och läkarerfarenheter
            har konstaterat att ME är en påtagligt funktionsnedsättande sjukdom.
            <ref xml:id="i-RNMM7ATSYbQztcGCtoLnCM" target="i-8frLTjHJdQcu6SZ5Ye5pWH">
              [27]
            </ref>
            Det finns mellan 10 000 och 40 000 personer i Sverige som är
            drabbade av ME/CFS.
            <ref xml:id="i-EPWbPu6gfunomuZtDqihqs" target="i-Fu9dbym3jWB5YUmdjE6D9D">
              [28]
            </ref>
          </p>
          <p xml:id="i-uc57cMRVMydA5FwVRmdUb">
            Det finns en hel del som pekar på att långtidscovidvården och
            vården som rör dem som har sjukdomen ME/CFS har beröringspunkter
            med varandra och kan dra nytta av lärdomar och gjorda erfarenheter
            och kunskap som byggs på kontinuerligt. Detta inte minst eftersom
            ME/CFS har ett samband med virusutbrott. Det sker en ökad kunskapsuppbyggnad
            kring frågor som rör infektionsutlöst trötthetssyndrom.
          </p>
          <p xml:id="i-2v2BJuZYWCpFNa1JAgrZXH">
            Moderaterna föreslår att regeringen ska ge i uppdrag att säkerställa
            metodisk kunskapsuppbyggnad gällande sjukdomen ME/CFS. Detta kommer
            kräva bland annat en systematisk utbildningsinsats till såväl
            primärvården som specialistvården i syfte att säkerställa att
            diagnoser kan ställas tidigare och säkrare. Därutöver krävs klinisk
            forskning som kan leda till att kunskapen ökar om sjukdomens alla
            komplexa delar. Regeringen bör överväga om till exempel Socialstyrelsen
            ska ges i uppdrag att ta fram ett sådant kunskapsstöd till i första
            hand professionen gällande sjukdomen ME/CFS.
          </p>
          <head xml:id="i-8NGMZG3jCCx5Z3t7VCuUKn" type="h3">
            Stärk forskningen gällande sjukdomar som drabbar kvinnor
          </head>
          <p xml:id="i-ePNKyjQ6kR7rnVqrx96o2">
            Det finns stora brister och variationer i den hälso- och sjukvård
            och forskning som rör kvinnorelaterade sjukdomar. Forskning gällande
            kvinnors sjukdomar och kvinnors hälsa har varit och är fortfarande
            lågt prioriterat. Det handlar om alla stora sjukdomsgrupper där
            forskning och behandling varit baserade på män. Det saknas mycket
            forskning gällande kvinnors sjukdomar samt sjukdomar kopplade
            till exempelvis graviditet. När det gäller dessa sjukdomar finns
            det också en koppling till framtida hjärt-kärlsjukdomar. Havandeskapsförgiftning
            är ett sådant exempel.
          </p>
          <p xml:id="i-3qLdZbxu4azZo7sy49nVwz">
            Hjärt-kärlsjukdomar drabbar båda könen i lika hög grad. Samtidigt
            får kvinnor inte lika bra hjärtvård som män vid till exempel hjärtinfarkt.
            Kvinnor kan exempelvis få felställda diagnoser på grund av att
            deras kranskärl ser normala ut, detta trots att kvinnor kan ha
            hjärtinfarkt utan att ha förträngningar i kranskärlen. Det är
            besvärande att kvinnor i stor utsträckning har saknats i många
            forskningsstudier.
          </p>
          <p xml:id="i-5MLsNwZ3VfPnps2fXJH9bc">
            År 2007 fick Forte, tidigare Forskningsrådet för arbetsliv och
            socialvetenskap, ett uppdrag från den förra borgerliga regeringen
            att stödja forskning om kvinnors hälsa. Inom ramen för ett forskningsprogram
            delades 90 miljoner kronor ut över tre år och det bidrog till
            att öka kunskapen kring könsskillnader inom hälso- och sjukvård.
            <ref xml:id="i-JqE4BuDBKivmJJfKxPr5JQ" target="i-KCApAPcDJBGTVixJA6HvSB">
              [29]
            </ref>
            År 2014 tillsatte den förra borgerliga regeringen utredningen
            Uppföljning av utvecklingen mot jämställdhet, samt jämställdhetspolitikens
            genomförande och effektivitet. Inom ramen för utredningen presenterades
            ett avsnitt om hälsa och där fanns ett antal förslag, däribland
            att inrätta jämställd hälsa som ytterligare ett jämställdhetspolitiskt
            delmål.
            <ref xml:id="i-U68iDaxf9GbHGFnMp5cDAN" target="i-WM4X3UqcV9dL2XmputVhQY">
              [30]
            </ref>
            Ett sådant finns nu på plats.
          </p>
          <p xml:id="i-J48EHbpna1CtFbYsu8xGD8">
            Moderaterna anser att det är centralt att långsiktigt stärka
            och säkra den patientnära kliniska forskningen inom vården, och
            att denna forskning utgår ifrån både kvinnors och mäns förutsättningar.
            Patienten är också en stor och viktig resurs i all vård och omsorg.
            För att detta ska bli konkret verklighet ska samarbete med patienter
            och patientföreningar vara centralt i utvecklingen av ny teknik,
            nya metoder och forskning.
          </p>
          <p xml:id="i-DaikFKde8oKx1dmLRVVrQi">
            Moderaterna föreslår att resurser prioriteras för forskning gällande
            kvinnorelaterade sjukdomar. Denna prioritering är långsiktig och
            ska ge möjligheter att bedriva såväl grundläggande som klinisk
            forskning. Därutöver prioritera att möjliggöra fler kliniska studier
            och forskning om effektivare behandlingsmetoder gällande kvinnorelaterade
            sjukdomar.
          </p>
          <head xml:id="i-XnaRHHBZQiFeYGLvyczweo" type="h3">
            Uppföljning i kvalitetsregister och utvärdering av nationella
            riktlinjer
          </head>
          <p xml:id="i-41QMG7VBj9txTjjkpTfER5">
            De nationella kvalitetsregistren underlättar uppföljning, utvärdering
            och analyser av vårdinsatser och processer, behandlingar och medicinering.
            En avgörande problematik med dagens kvalitetsregister är emellertid
            att dessa inte alltid uppdateras i realtid. På grund av det kommer
            inte alltid ny kunskap vården och patienterna till del så snabbt
            som den skulle kunna. Därtill finns det inget övergripande system
            för dessa register.
          </p>
          <p xml:id="i-CPuX98gVAneX4CQyc125UC">
            Det är bra att det finns politisk enighet om att nuvarande kvalitetsregister
            rörande gynekologisk kirurgi, assisterad befruktning och graviditetsregistret
            behövs och är i behov av långsiktiga resurser. Samtidigt så är
            detta inte tillräckligt. Vården gällande kvinnorelaterade sjukdomar
            ska styras och utvecklas metodiskt. Mätning och utvärdering med
            tillförlitliga jämförbara data är helt centralt. Att kunna systematiskt
            mäta, utvärdera och öppet redovisa väntetider, medicinska resultat
            och patientnöjdhet stärker vårdens långsiktiga kvalitet och effektivitet.
          </p>
          <p xml:id="i-DzdySxkF2zp6DYRxtZ5LRr">
            Moderaterna föreslår att det tas fram en nationell standardisering
            gällande användande av kvalitetsregister. Detta dels för att registren
            ska kunna kopplas till varandra, dels för att data enkelt ska
            kunna användas och jämföras mellan olika register. Registren underlättar
            utvärdering av vårdinsatser, processer, behandlingar och medicinering.
            De nationella kvalitetsregistren inom cancervården är till exempel
            en avgörande del för att metodiskt genomföra förbättringar inom
            olika cancerområden.
          </p>
          <p xml:id="i-5pDafCnNDso76oGUWjZKwA">
            Moderaterna föreslår att de nationella vårdprogrammen gällande
            all typ av gynekologisk cancer ska följas upp regelbundet i syfte
            att säkerställa efterlevnad. Därutöver föreslår vi att regeringen
            ska ge i uppdrag att genomföra en översyn i syfte att ge förslag
            på hur det kan säkerställas att patientregister även inkluderar
            diagnoser som ställs av till exempel barnmorskor och psykologer.
          </p>
          <head xml:id="i-ARsqaPuH1FcbSJ6EhJbJYe" type="h3">
            Genomför regelbunden uppföljning och utvärdering av förekomst
            av ojämlik vård och underbehandling av kvinnors sjukdomar
          </head>
          <p xml:id="i-HPqpiL5URkfZ15kTN9nUHD">
            Kvinnor lever i genomsnitt ungefär tre år längre än män i Sverige,
            men trots detta rapporterar kvinnor sämre hälsa än vad män gör.
            Det föreligger skillnader inom vården vad gäller både kunskap
            om symtom, diagnos och behandling beroende på om du är man eller
            kvinna. Förekomsten av sjukdomar skiljer sig åt och samma sjukdom
            kan ge olika symptom beroende på kön.
            <ref xml:id="i-G3V28B6D7xL49x5wzxkSTm" target="i-SiVvtabW4qeRtqWQgJYs2a">
              [31]
            </ref>
            Vid behandling av hjärt-kärlsjukdom behandlas kvinnor i lägre
            grad enligt de nationella riktlinjerna och får också i lägre grad
            än män medicinsk behandling med bevisad nytta. Det förekommer
            alltså en underbehandling av kvinnor med hjärt-kärlbesvär, men
            det är inte det enda område där kvinnor underbehandlas. Det förekommer
            även vid till exempel stroke, diabetes och benskörhet. Vidare
            har kvinnor mer smärta än män innan de opereras för ländryggsbesvär
            och det tar även längre tid innan kvinnor får tillgång till nyare
            dialysteknik.
            <ref xml:id="i-LxxTurUdLqwcgHgsaGspmE" target="i-SamcsvRBqPqicSDHsko2we">
              [32]
            </ref>
          </p>
          <p xml:id="i-KaqwqCsWMj6He8cwjL6vnX">
            Moderaterna föreslår att regeringen ger i uppdrag åt Myndigheten
            för vård- och omsorgsanalys att särskilt följa upp, analysera,
            utvärdera och föreslå konkreta rekommendationer och åtgärder för
            att komma till rätta med de skillnader som föreligger inom hälso-
            och sjukvården gällande kunskap om symtom, diagnos och behandling
            beroende på om du är man eller kvinna. Vi föreslår vidare att
            regeringen säkerställer att det sker en frekvent regelbunden uppföljning
            och utvärdering av förekomst av ojämlik vård och underbehandling
            av kvinnors sjukdomar.
          </p>
          <head xml:id="i-DjBiSeAjn1bHEJiSKB4zpQ" type="h3">
            Stärk kvinnors aborträtt – öka kvinnors självbestämmande och
            ta vara på de medicinska framstegen
          </head>
          <p xml:id="i-QtrhxYa34MQY7GEmnJYrXU">
            Den fria aborträtten har ett mycket starkt stöd hos svenska folket.
            För Moderaterna är det fundamentalt: Reproduktivt självbestämmande
            är en grundläggande mänsklig rättighet, och helt avgörande för
            ett jämställt samhälle. Men då har man också ett centralt åtagande
            och ansvar för att noggrant följa utvecklingen och se till att
            regelverket fungerar på bästa möjliga vis.
          </p>
          <p xml:id="i-2E6HmS8aTpjDLsJae8RUNe">
            En människas rätt till sin egen kropp anser vi vara helt grundläggande
            för den individuella friheten. I denna rätt ingår kvinnans val
            att utföra en abort vid oönskad graviditet. Moderaterna ställer
            sig helt bakom den svenska abortlagstiftningen i alla dess delar.
            Och det kommer aldrig vara öppet för politiska förhandlingar eller
            kompromisser.
          </p>
          <p xml:id="i-NKMDyY42ZYs1FcUZm441qD">
            Enligt svensk abortlagstiftning gäller fri aborträtt till vecka
            18 i graviditeten. Efter den tidsgränsen behöver Socialstyrelsen
            godkänna en ansökan om abort, vilket innebär en utredning av kurator
            och läkare. Sverige behöver emellertid modernisera abortlagstiftningen.
            Tack vare stora medicinska framsteg finns idag goda möjligheter
            att öka många kvinnors självbestämmande och anpassa vården efter
            individuella behov. Det kräver att lagen justeras. Lagstiftningen
            börjar bli föråldrad. När dagens abortlagstiftning infördes handlade
            varje abort om ett kirurgiskt ingrepp. Idag är 9 av 10 aborter
            medicinska.
            <ref xml:id="i-PJWXibwFdL9aJTcPRrRTWz" target="i-PT4QojF5hVJPzwEFJdvns7">
              [33]
            </ref>
          </p>
          <p xml:id="i-J5kxJefkXCj1AUHDZC9rRv">
            Det finns stora möjligheter att öka självbestämmandet och anpassa
            vården efter den enskilda kvinnans behov. Det skulle med lagändringar
            vara möjligt för kvinnor att efter konsultation hämta ut sin abortmedicin
            på apotek. Idag måste fortfarande alla aborter i Sverige genomföras
            på sjukhus. Detta trots att hemmet kan upplevas vara en betydligt
            tryggare miljö.
          </p>
          <p xml:id="i-UpXpa9gdXK3eK6kJBMABCZ">
            Moderaterna föreslår att abortlagen (1974:595) utvecklas och
            moderniseras bland annat så att kvinnor som vill efter konsultation
            ska kunna hämta ut medicinen på apotek. Därmed kan hela den medicinska
            aborten genomföras i hemmet. Det stöd och den rådgivning som idag
            erbjuds ska fortsatt erbjudas, och rätten till hjälp via sjukhus
            ska fortsatt garanteras. En statlig utredning som tar fram ett
            konkret förslag ska tillsättas. Syftet ska vara att förenkla för
            kvinnor vid beslut om abort och stärka deras självbestämmande
            och trygghet.
          </p>
          <p xml:id="i-CtY3EEQueWa3PEwsm5624t">
            Moderaterna föreslår därutöver att regeringen ger i uppdrag att
            utreda möjligheterna att tillåta att specialiserade barnmorskor
            utför medicinsk abort. Svenska barnmorskor har en unik roll i
            mödrahälsovården och arbetar redan idag med behandling i samband
            med abort. Denna erfarenhet och kompetens vill vi tas till vara.
          </p>
          <p xml:id="i-PQjXtDJKFXqYVctvWoguKq">
            I Sverige sker majoriteten av alla aborter tidigt i graviditeten.
            Andelen tidiga aborter (utförs innan vecka 10) har ökat från 45
            procent i början av 1980-talet till över 80 procent idag.
            <ref xml:id="i-KCRSq3H8WbJnvgmn4F6LT6" target="i-Ja2zyzan45dFkJAM7T6fjz">
              [34]
            </ref>
            Det är därmed oacceptabelt att enskilda kvinnor ska behöva vänta
            på att få utföra en abort, inte minst då det är ett tidskritiskt
            läge. Moderaterna föreslår att regeringen ska ge Socialstyrelsen
            i uppdrag att dels kartlägga väntetiderna, dels lägga fram förslag
            på en tidsgaranti för aborter.
          </p>
          <p xml:id="i-UsBeFv3A8mtKXRKgmUqDp6">
            Idag bedrivs världsledande forskning om medicinska aborter på
            Karolinska institutet i Stockholm. Forskningen som bedrivs där
            lägger grunden för mycket av den kunskap och praktik vi ser idag
            på området. Det är därmed viktig forskning för Sverige och andra
            delar av världen. Moderaterna prioriterar och vill öka stödet
            till denna forskning i samband med att abortlagstiftningen utvecklas
            och moderniseras. Alla kvinnors rätt till abort ska stärkas. Så
            kan kvinnors självbestämmande öka och de medicinska framstegen
            tas till vara.
          </p>
          <head xml:id="i-AAD7vLeXAZnt41sDB2173S" type="h3">
            Kvinnors sexuella och reproduktiva hälsa måste stärkas
          </head>
          <p xml:id="i-BbxR3KLU1eigirsJFy8F5c">
            Folkhälsomyndigheten är ansvarig för nationell samordning och
            kunskapsuppbyggnad inom sexuell och reproduktiv hälsa och rättigheter
            (SRHR) i Sverige. De ansvarar även för att följa utvecklingen
            på området. Hösten 2019 fick Folkhälsomyndigheten i uppdrag att
            ta fram en nationell strategi för sexuell och reproduktiv hälsa
            och rättigheter. Den kom ut förra året och fick namnet ”Nationell
            strategi för sexuell och reproduktiv hälsa och rättigheter (SRHR)”.
            <ref xml:id="i-TBhr7VjXRLq1Jn1TBrUrMH" target="i-T7YwYXsSA3xcUj1Gbs4M79">
              [35]
            </ref>
          </p>
          <p xml:id="i-Jv8V1J7sd6fdBoyf9xr5u3">
            I juni i år så fick Folkhälsomyndigheten i uppdrag av regeringen
            att ta fram en handlingsplan för arbetet med SRHR. Handlingsplanen
            ska konkretisera målsättningarna i den nationella SRHR-strategin
            och fungera som en plattform för det fortsatta SRHR-arbetet i
            Sverige.
            <ref xml:id="i-W6obSKeapLUimWGT67UETA" target="i-J8eUyUM5agsTnH7nkN34UQ">
              [36]
            </ref>
          </p>
          <p xml:id="i-3rEivcXqBqKPZcurr7pTT6">
            Det är bra att en nationell handlingsplan är på gång. I den nationella
            strategin står uttryckligen att det behövs regionala och kommunala
            handlingsplaner för SRHR som konkretiserar prioriteringar, aktiviteter
            och åtgärder. Därför vill Moderaterna ge i uppdrag till Folkhälsomyndigheten
            att göra en översyn av hur långt kommuner och regioner har kommit
            i arbetet med de regionala och kommunala handlingsplanerna för
            SRHR.
          </p>
          <p xml:id="i-BJvVBeEh7KjtvCPxi4v67p">
            I den nationella strategin finns ett övergripande mål och fyra
            delmål. Det övergripande målet lyder ”en god, jämlik och jämställd
            sexuell och reproduktiv hälsa i hela befolkningen”. Ett av delmålen
            är reproduktion och reproduktiv hälsa och uttrycks: ”Alla har
            rätt till en god reproduktiv hälsa och kan välja om, när, hur
            många och på vilket sätt de önskar få barn samt har rätt till
            en trygg och säker vård vid graviditet, förlossning och abort.”
            <ref xml:id="i-FN7nh5ienDarFTJmmmVAAh" target="i-V1H2zNVdRt4Fw3oK2Q7kiz">
              [37]
            </ref>
          </p>
          <p xml:id="i-LLpM7YLEGGxp2rJH3WKUvU">
            Moderaterna föreslår att regeringen ska ge i uppdrag till Folkhälsomyndigheten
            att göra en översyn av kommunernas och regionernas arbete att
            genomföra handlingsplaner kopplade till den nationella strategin
            för sexuell och reproduktiv hälsa och rättigheter.
          </p>
          <p xml:id="i-Vzq8ugSzU6zVsE8Kem3tBj">
            SRHR är ett stort område och i denna motion har vi fokuserat
            på den reproduktiva hälsan och ofrivillig barnlöshet. Mellan 15
            och 20 procent av alla kvinnor drabbas av ofrivillig barnlöshet.
            <ref xml:id="i-FBdRtKY8AgrL5kGy4meP46" target="i-BuEu53ig3Jz87WMDuH9Kfj">
              [38]
            </ref>
            Ofrivillig barnlöshet uppstår efter ett års försök att bli gravid.
            Enligt WHO så är ofrivillig barnlöshet klassat som en sjukdom
            – en sjukdom som inte är dödlig men som orsakar stor ohälsa hos
            dem som drabbas. Precis som med alla sjukdomar så är det bästa
            om man förebygger dem och de aldrig uppstår. Några av de forskare
            som undersöker hur man förebygger ofrivillig barnlöshet, är forskarna
            inom det EU-finansierade Repro Union som är ett dansk-svenskt
            samarbete. Ett av deras fem fokusområden är just förebyggande
            av ofrivillig barnlöshet.
            <ref xml:id="i-4RLsc1tJdDpbyd2H2cS892" target="i-LB5JW56V1xLTxGhbbvtvSd">
              [39]
            </ref>
            Kunskapen om reproduktiv hälsa och fertilitet är låg i samhället.
            I skolan lär vi oss hur man skyddar sig från att bli gravid men
            inte hur svårt det kan vara att bli gravid. Vi behöver få fler
            att prata om fertilitet och hur snabbt den minskar ju äldre man
            blir. Sexualundervisning på gymnasiet borde även ta upp ofrivillig
            barnlöshet. Det behövs mer forskning om hur vi bäst arbetar förebyggande.
            Fokusgrupper hos Repro Union visar att personer i alla åldrar
            i studien oavsett kön hade bristfällig kunskap om att kvinnlig
            fertilitet minskar kraftigt med åldern och att högre ålder hos
            män också påverkar fertilitet. Deltagarna önskade att de fått
            lära sig om fertilitet och infertilitet i skolan.
          </p>
          <p xml:id="i-EP5w9LztHy1tJLhoLFuEYV">
            Förutom ökad kunskap behövs bättre vård för de som är ofrivilligt
            barnlösa. På Folkhälsomyndighetens hemsida finns en sida uppdaterad
            i augusti i år där uppföljning av SRHR har gjorts. Under det man
            benämner som utvecklingsindikatorer hamnar ofrivillig barnlöshet.
            En utvecklingsindikator innebär att man ”inte har dataunderlag
            i nuläget eller där dataunderlaget behöver utvecklas”.
            <ref xml:id="i-WQt9GpjqwYpFcfTBNhDnUN" target="i-KjsoknbpUnjyG45Gx1wZ1c">
              [40]
            </ref>
            Så att området ofrivillig barnlöshet behöver utvecklas och förbättras
            bör det inte råda några tvivel om.
          </p>
          <p xml:id="i-9w7LNMDSwFGxtZ7mjPARNc">
            Det finns idag patientföreningar som är duktiga på att sprida
            kunskap om ofrivillig barnlöshet, såsom Riksförbundet Ofrivillig
            Barnlöshet som har funnits sedan 1985 och som informerar och ger
            stöttning och rådgivning.
            <ref xml:id="i-N1qyL3i6EbXDFKbqCxG5xh" target="i-A1SHKYJ5sK6zjZodMCks9i">
              [41]
            </ref>
          </p>
          <p xml:id="i-2dibKNHKpxqqmSwE2YUzKc">
            Det behövs mer förebyggande insatser, mer information, bättre
            bemötande samt mer stöttning och rådgivning till de som är ofrivilligt
            barnlösa. Det behövs också en stärkt vård inom området ofrivilligt
            barnlösa. Två sätt att stärka vården är att öka antalet försök
            inom den offentliga vården för att bli gravid och att även få
            hjälp vid barn nummer två. Moderaterna föreslår att regeringen
            ger Socialstyrelsen i uppdrag att se över hur man kan stärka vården
            för ofrivilligt barnlösa.
          </p>
          <head xml:id="i-EQTx8Eq2D3BvQcU5g3B23E" type="h3">
            PCOS – den vanligaste orsaken till infertilitet
          </head>
          <p xml:id="i-FkoUMddtLKRM8vDiQwWhX9">
            PCOS innebär att en person har många äggblåsor på ena eller båda
            äggstockarna och samtidigt ofta mycket testosteron i kroppen.
            PCO står för polycystiska ovarier, som betyder ”många små äggblåsor
            på äggstockarna”.
            <ref xml:id="i-XaArrHMEJNz2uqbktoSvQe" target="i-AgvmjJhsZjBhzoS3c3X5nM">
              [42]
            </ref>
            Symtomen varierar från person till person. Man kan emellertid
            ha PCOS utan att ha några symtom alls.
          </p>
          <p xml:id="i-K2ogMSxeukEY3FRV8Nun5y">
            PCOS drabbar mellan 10 och 15 % av alla kvinnor i fertil ålder.
            Det är en av de vanligast förekommande hormonella rubbningarna.
            <ref xml:id="i-UCVBCe64DZh5GWN9TgLr67" target="i-9Aq7h3VGbG78xEKro9N3zP">
              [43]
            </ref>
            Hormonrubbningen kan göra det svårt att bli gravid, men det finns
            hjälp att få. Det vanligaste är att man upptäcker sjukdomen vid
            svårigheter att bli gravid. Många får diagnosen när de är mellan
            20 och 30 år.
          </p>
          <p xml:id="i-Swo4PQyu8aNdYYkhBVE86">
            PCOS är den vanligaste orsaken till infertilitet och beror på
            att den som har sjukdomen inte får ägglossning. Det handlar inte
            om att den som har sjukdomen har för få ägg. Tvärtom brukar kvinnor
            med sjukdomen ha fler ägg än andra och kan ofta få barn högre
            upp i åldern – det är vanligt att komma i klimakteriet lite senare
            än genomsnittet.
            <ref xml:id="i-AuvQF54SJTocGTiXSrCNDK" target="i-LvuYc3cvcx1wuiE9ADPvyx">
              [44]
            </ref>
            Ägglossningen och en mer regelbunden mens kommer ofta igång närmare
            40-årsåldern.
          </p>
          <p xml:id="i-DKDoJfABi4c4mUyzEFJAXC">
            Diagnosen för PCOS sker ofta i samband med att man har svårigheter
            att bli gravid. Ofrivillig barnlöshet i flera år på grund av att
            man är odiagnostiserad för PCOS kan innebära mycket onödigt lidande.
            Därför är tidigt ställd diagnos viktigt, liksom att ungdomsmottagningar
            kan fånga upp ungdomar med sjukdomen. Få får emellertid en diagnos
            ställd, och underdiagnostiseringen är därmed omfattande.
          </p>
          <p xml:id="i-JDCpRM1DPcWFdgPM1UHqyB">
            Det finns en del forskning gjord på området, bland annat om att
            kvinnor med PCOS inte har förhöjd risk för dödlighet. ”Trots flera
            riskfaktorer för hjärtkärlsjukdom i yngre åldrar fanns ingen ökad
            sjuklighet i hjärtinfarkt eller stroke. Kvinnorna med PCOS, som
            är följda till över 80 års ålder, hade ingen ökad dödlighet jämfört
            med kontrollerna, varken i form av hjärtkärlrelaterad dödlighet
            eller total dödlighet.” Detta kan bero på möjliga skyddsfaktorer,
            såsom att de med sjukdomen har ett fördröjt klimakterium och hormonella
            faktorer, som skiljer sig från kontrollernas.
          </p>
          <p xml:id="i-5uGCGpE3UJJr9k7pmC7rbE">
            Detta är en sjukdom som är helt känd för många. PCOS Sverige
            är en organisation som sprider information och försöker skapa
            medvetenhet kring sjukdomen.
          </p>
          <p xml:id="i-XRfnBiUPWDj9ajTotewMxW">
            Moderaterna föreslår att regeringen ger uppdrag till Socialstyrelsen
            att ta fram och genomföra ett metodiskt kunskapslyft gällande
            PCOS i syfte att öka utbildningen och kunskapen om denna sjukdom
            i hälso- och sjukvården och elevhälsan och på ungdomsmottagningarna.
          </p>
          <head xml:id="i-ji8ryS9eEjfBYE6ZBaTCY" type="h3">
            Klimakteriet – mycket mer än bara vallningar
          </head>
          <p xml:id="i-KpnGFUGWNNYQ2hJvtWVKXt">
            Klimakteriet är tiden innan och efter en kvinnas sista mens,
            kallat menopaus. Klimakteriet kallas ibland för övergångsåldern.
            Alla kvinnor genomgår klimakteriet, men hur mycket och på vilket
            sätt man påverkas skiljer sig. För en del kan det vara en positiv
            tid med känsla av förnyelse och för andra en mycket svår tid med
            kroppsliga besvär och ohälsa.
            <ref xml:id="i-GFj7fuYXcMh3KaR5Z88yzG" target="i-xH7WnmMafG6rmKMLWNbX9">
              [45]
            </ref>
            Det symptom som nog de flesta känner till är att man kan drabbas
            av svettningar och vallningar. Det är faktiskt upp till tre av
            fyra kvinnor som får just detta symptom.
          </p>
          <p xml:id="i-KGeHxc8U9B8WQwicMxNp9k">
            Klimakteriet är så mycket mer än bara vallningar. Då östrogenproduktionen
            minskar ökar risken för benskörhet. Benskörhet ökar i sin tur
            risken för frakturer. Kvinnor får ökad risk för hjärtinfarkt efter
            menopausen som en effekt av att östrogenproduktionen minskar,
            och risken för åderförkalkning ökar. Tips till kvinnor i klimakteriet
            brukar vara att förbättra sina levnadsvanor, vilket kan göra stor
            skillnad. Allt fler böcker kommer ut i ämnet, och en av de mest
            uppmärksammade är ”Stark genom klimakteriet: fysiskt, psykiskt,
            mentalt” och ”Stark 50 +: hormoner, sömn, kost, träning”, som
            Monika Björn har skrivit.
          </p>
          <p xml:id="i-9xhomQ4NgjqBvyKegvf8zu">
            Socialstyrelsen har gett ut ett informationsblad tänkt att användas
            vid samtal eller läggas i väntrum. Det är ett bra material, men
            det behövs mer stöttning till vården för att kunna stötta alla
            de kvinnor som går igenom klimakteriet. För hälften av Sveriges
            befolkning ska igenom detta stadium, om än med olika svårighetsgrad.
            Det finns idag inga nationella riktlinjer för klimakterievård.
            Moderaterna föreslår att regeringen ska ge Socialstyrelsen i uppdrag
            att utforma nationella riktlinjer om klimakterievård.
          </p>
        </div>
        <div xml:id="i-9NYBHcPMGuMt2g2gBRVY53" type="motSignatures">
          <list xml:id="i-APT4gvnVAcLs1PAtteekpE">
            <item xml:id="i-3WauzAgCxXAaSw3Z26mZiN">
              Camilla Waltersson Grönvall (M)
            </item>
            <item xml:id="i-CxtTgUxdHsJaXDnF8yBhZS">
              Johan Hultberg (M)
            </item>
            <item xml:id="i-CkKpNJ6TAJ91zEtToQjW6y">
              Ulrika Heindorff (M)
            </item>
            <item xml:id="i-3BiMu5rqxFYf9xcY9UKXRA">
              Ulrika Jörgensen (M)
            </item>
            <item xml:id="i-6fNrrmtnuq2Yevab5URAD4">
              John Weinerhall (M)
            </item>
            <item xml:id="i-NKXY9kpaJXwSivd3od4H8i">
              Noria Manouchi (M)
            </item>
            <item xml:id="i-U2PRSf8Z9n9QjL5kdp8bCS">
              Marie-Louise Hänel Sandström (M)
            </item>
            <item xml:id="i-6yzxKPScXDG5vbmYNne5Cn">
              Ann-Britt Åsebol (M)
            </item>
          </list>
        </div>
        <div xml:id="i-FLcqhaJFfwotwe6ZBSV7gK" type="motNotes">
          <noteGrp xml:id="i-Cbp8hGwapB1i1xCeqxyvJ">
            <note xml:id="i-DymfRrXBsVMmaqcKGs9LhW">
              [1] Hälso- och sjukvårdslagen (2017:30).
            </note>
            <note xml:id="i-MHPYJsjv97rZSRNUYRUC1W">
              [2] Sveriges Kommuner och Regioner 2019. (O)jämställdhet i hälsa
              och vård.
            </note>
            <note xml:id="i-GngTJjdrdg9SaPm21Tr9mY">
              [3] Socialstyrelsen 2017. Vård efter förlossning: En nationell
              kartläggning av vården till kvinnor efter förlossning.
            </note>
            <note xml:id="i-WafPBsgkdy6JUCqXuTNbmT">
              [4] Årsrapport 2019, Kvinnoklinikernas resultat 2019.
            </note>
            <note xml:id="i-TZW5NqhWzh7KHixfhHscq6">
              [5] Dagens Nyheter, genomförd kartläggning i april 2021.
            </note>
            <note xml:id="i-EsKQhGus2X3oFBNANuSD1c">
              [6] SOU 2016:55, Kommissionen för jämlik hälsa, Det handlar om
              jämlik hälsa – Utgångspunkter för Kommissionens vidare arbete.
            </note>
            <note xml:id="i-VDpW21c5C1PCCfXHjQdNAK">
              [7] Dagens Samhälle 2019-10-05.
            </note>
            <note xml:id="i-6hBXJgEzwM6tAgmc5MgAkW">
              [8] Socialstyrelsen 2019. Stärk förlossningsvården och kvinnors
              hälsa – slutredovisning av regeringsuppdrag om förlossningsvården
              och hälso- och sjukvård som rör kvinnors hälsa.
            </note>
            <note xml:id="i-8p2ieWAgfSMwmgPXK3Wwwe">
              [9] Ibid.
            </note>
            <note xml:id="i-5zRjejQuRR3tze6QBkr3qF">
              [10] Ibid.
            </note>
            <note xml:id="i-TQAMHSX8ZGT1V95ZLqh4Hc">
              [11] Ibid.
            </note>
            <note xml:id="i-7TjJ7kB3he9En7jrZULowb">
              [12] Socialstyrelsen 2017. Vård efter förlossning: En nationell
              kartläggning av vården till kvinnor efter förlossning.
            </note>
            <note xml:id="i-3s1ypV913HvBSmRtnjZo2u">
              [13] Uppdrag till Socialstyrelsen att utarbeta nationella riktlinjer
              för förlossningsvården. Diarienummer S2021/05135.
            </note>
            <note xml:id="i-XnJiu1UmvaRJqWmU529zfi">
              [14] Socialstyrelsen. 2019. Stärk förlossningsvården och kvinnors
              hälsa.
            </note>
            <note xml:id="i-TwyZsoeothWmcs9Y8vTSN4">
              [15] Ibid.
            </note>
            <note xml:id="i-UQWNqRkyan6WkLSy32wnmp">
              [16] Sveriges Kommuner och Regioner. 2016. Nationellt uppdrag:
              Smärta.
            </note>
            <note xml:id="i-5HqQRX1ji5vuZVEwfcmuqV">
              [17] Ibid.
            </note>
            <note xml:id="i-SkK6ND99gZEyA1ek7QBrRH">
              [18] Ibid.
            </note>
            <note xml:id="i-XHK1BrKmGxVKKMpovQhavE">
              [19] Ibid.
            </note>
            <note xml:id="i-VDZxRRRStgezaXFpZTjY1x">
              [20] Ibid.
            </note>
            <note xml:id="i-Y8hdX8dnj4oAFnd9P51kru">
              [21] Socialstyrelsen. 2019. Utvärdering av vård vid endometrios.
            </note>
            <note xml:id="i-YLMJtcqT8w4Rxj7VCPX7hZ">
              [22] Statens beredning för medicinsk och social utvärdering (SBU).
              2021.
            </note>
            <note xml:id="i-96bRbudRAaq2LBEqukv32w">
              [23] Se exempelvis forskning.se samt Vårdguiden 1177.
            </note>
            <note xml:id="i-KBZ9VfHMhMYWDDVKG2AxZc">
              [24] Statens beredning för medicinsk och social utvärdering (SBU).
              2021.
            </note>
            <note xml:id="i-B5SpfMmfUoNrJjsrd4DqYy">
              [25] Huvudvärksförbundet.
            </note>
            <note xml:id="i-Eftet2Dz6tB4etSLGhbZat">
              [26] Ibid.
            </note>
            <note xml:id="i-8frLTjHJdQcu6SZ5Ye5pWH">
              [27] Se exempelvis Riksförbundet för ME-patienter.
            </note>
            <note xml:id="i-Fu9dbym3jWB5YUmdjE6D9D">
              [28] Rapporter från riksdagen 2020/21:RFR16. Digital offentlig
              utfrågning om sjukdomen ME/CFS och infektionsutlöst trötthetssyndrom.
              Socialutskottet i Sveriges riksdag.
            </note>
            <note xml:id="i-KCApAPcDJBGTVixJA6HvSB">
              [29] Sveriges Kommuner och Regioner; 2016/17:10 Makt, mål och
              myndighet – feministisk politik. Regeringen.
            </note>
            <note xml:id="i-WM4X3UqcV9dL2XmputVhQY">
              [30] SOU 2015:86, forskarrapporter till Jämställdhetsutredningen.
            </note>
            <note xml:id="i-SiVvtabW4qeRtqWQgJYs2a">
              [31] Sveriges Kommuner och Regioner, 2016. Nationellt uppdrag:
              Smärta.
            </note>
            <note xml:id="i-SamcsvRBqPqicSDHsko2we">
              [32] Sveriges Kommuner och Regioner, 2019. (O)jämställdhet i
              hälsa och vård.
            </note>
            <note xml:id="i-PT4QojF5hVJPzwEFJdvns7">
              [33] Socialstyrelsen. 2019. Statistik om aborter 2019.
            </note>
            <note xml:id="i-Ja2zyzan45dFkJAM7T6fjz">
              [34] https://ki.se/forskning/saker-abort-raddar-kvinnors-liv.
            </note>
            <note xml:id="i-T7YwYXsSA3xcUj1Gbs4M79">
              [35] https://www.folkhalsomyndigheten.se/contentassets/0d489b0821164e949c03e6e2a3a7e6cc/nationell-strategi-sexuell-reproduktiv-halsa-rattigheter.pdf.
            </note>
            <note xml:id="i-J8eUyUM5agsTnH7nkN34UQ">
              [36] https://www.folkhalsomyndigheten.se/nyheter-och-press/nyhetsarkiv/2021/juni/en-kommande-nationell-handlingsplan-for-sexuell-och-reproduktiv-halsa-och-rattigheter/.
            </note>
            <note xml:id="i-V1H2zNVdRt4Fw3oK2Q7kiz">
              [37] https://www.folkhalsomyndigheten.se/contentassets/0d489b0821164e949c03e6e2a3a7e6cc/nationell-strategi-sexuell-reproduktiv-halsa-rattigheter.pdf,
              sidan 7.
            </note>
            <note xml:id="i-BuEu53ig3Jz87WMDuH9Kfj">
              [38] https://www.barnloshetsverige.se/.
            </note>
            <note xml:id="i-LB5JW56V1xLTxGhbbvtvSd">
              [39] https://reprounion.eu/challenge-5-fertility-awareness/.
            </note>
            <note xml:id="i-KjsoknbpUnjyG45Gx1wZ1c">
              [40] https://www.folkhalsomyndigheten.se/contentassets/5d3958cf047a41b08c20aecd28eed063/bilaga-1.-uppfoljning-av-srhr.pdf,
              sidan 1.
            </note>
            <note xml:id="i-A1SHKYJ5sK6zjZodMCks9i">
              [41] https://www.barnloshetsverige.se/.
            </note>
            <note xml:id="i-AgvmjJhsZjBhzoS3c3X5nM">
              [42] https://www.1177.se/Skane/sjukdomar--besvar/konsorgan/livmoder-och-aggstockar/polycystiskt-ovarialsyndrom--pcos/.
            </note>
            <note xml:id="i-9Aq7h3VGbG78xEKro9N3zP">
              [43] https://www.rfsu.se/sex-och-relationer/for-dig-som-undrar/kropp-och-kon/fittfakta/smarta-och-ohalsa/pcos/.
            </note>
            <note xml:id="i-LvuYc3cvcx1wuiE9ADPvyx">
              [44] https://www.kry.se/fakta/pcos/.
            </note>
            <note xml:id="i-xH7WnmMafG6rmKMLWNbX9">
              [45] https://www.socialstyrelsen.se/globalassets/sharepoint-dokument/dokument-webb/ovrigt/levnadsvanor-och-klimakteriet-infoblad.pdf.
            </note>
          </noteGrp>
        </div>
      </div>
    </body>
  </text>
</TEI>
