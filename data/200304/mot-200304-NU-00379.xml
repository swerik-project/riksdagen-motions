<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-NU-00379">
  <teiHeader>
    <fileDesc>
      <titleStmt>
        <title>Utlokalisering av statliga verk, bolag och myndigheter</title>
        <author corresp="i-KtELEJ9HytY7HFgQExEzLq i-CC4z6y829HSoYCYrGDHrtv">av Sven Bergström (c) och Kenth Högström (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utlokalisering av statliga verk, bolag och myndigheter</title>
          <idno type="rdwebb">GR02N379</idno>
          <rs type="number">N379</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GR02N379/text</ref>
          <ref type="dokument_url_html">http://data.riksdagen.se/dokument/GR02N379</ref>
          <ref type="dokumentstatus_url_xml">http://data.riksdagen.se/dokumentstatus/GR02N379</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CC4z6y829HSoYCYrGDHrtv</idno>
            <name>Kenth Högström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wz6e2BAM79a9wmH92VN9dH" type="signed"/>
        <correspContext corresp="i-Wz6e2BAM79a9wmH92VN9dH">
          <note type="signatory" corresp="i-KtELEJ9HytY7HFgQExEzLq"/>
          <note type="signatory" corresp="i-CC4z6y829HSoYCYrGDHrtv"/>
        </correspContext>
        <correspAction type="referral" xml:id="i-X5YB8Jknb5V8rcHLGHJJtT">
          <date when="2003-10-15"/>
        </correspAction>
        <correspAction type="dismissal" xml:id="i-SM1G8VWLxzvmtVmm6KeS9">
          <date when="2003-10-15"/>
        </correspAction>
        <correspAction type="submission" xml:id="i-4Cv7AHkq7kBXC61NvBxcx8">
          <date when="2003-10-07"/>
        </correspAction>
        <correspAction type="assigned" xml:id="i-GVH8rXA6iVTuaBxskiHEkX"/>
        <correspContext corresp="i-GVH8rXA6iVTuaBxskiHEkX">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_N_0379/mot_200304_N_0379-0001.pdf"/>
      <div type="motHeader" xml:id="i-EWkEHqP8646SSZx91g1xTA">
        <div type="motTitle" xml:id="i-AQkudNYHG8qPMCwyaCBnh7"/>
        <div type="motSubmissionInfo" xml:id="i-KeJqn3wU42CLrrtJEAMQrK"/>
      </div>
      <div type="motBody" xml:id="i-8Pma3snf9Z3gjGFkn2p1tW">
        <div xml:id="i-4m1LZWQBZa5YVaXdFhLLr5">
          <p xml:id="i-Gu9VWdjDfhLz31CwtC4qGi">
            2003/04 mnr: N379 pnr: -c585
          </p>
          <p xml:id="i-4RZrZHwZLWhAguhuKwuiWH">
            Motion till riksdagen 2003/04:N379
          </p>
          <p xml:id="i-35YXswKJ5ZYFtDK6Pzkjdy">
            av Sven Bergström (c) och Kenth Högström (s)
          </p>
          <p xml:id="i-BKkXotaT3UUoQBD2h9FRcu">
            Utlokalisering av statliga verk, bolag och myndigheter
          </p>
          <p xml:id="i-NuYoxvzngJnKRehcDLfdiN">
            Förslag till riksdagsbeslut
          </p>
          <p xml:id="i-5gaX7iSSqcRVSHyV4uxfE9">
            Riksdagen tillkännager för regeringen som sin mening vad i motionen
            anförs om en rimligare geografisk lokalisering av statliga verk
            och myndigheter.
          </p>
          <p xml:id="i-HqRUT6UJK8RRccp23q2GXc">
            Motivering
          </p>
          <p xml:id="i-XaeNNtAMPeWtY2Wk7dmRFs">
            Det finns en stark obalans i Sverige när det gäller var statliga
            myndigheter, verk och bolag är lokaliserade. En alldeles övervägande
            andel återfinns i Stockholmsregionen trots att riksdag och regering
            gjort vissa ansträngingar att motverka obalansen. Utlokaliseringen
            av Vägverket och Banverket till Borlänge, Lantmäteriverket till
            Gävle, Boverket till Karlskrona, PRV till Sundsvall, SMHI till
            Norrköping och Jordbruksverket till Jönköping är goda exempel
            på att en statlig myndighet kan arbeta och fungera väl, även om
            den inte är lokaliserad till Mälardalen. Men under årens lopp
            har ändock en oproportionellt stor andel av statliga verk, myndigheter
            och bolag etablerats och koncentrerats i Stockholmsområdet. Denna
            koncentration av arbetstillfällen, befolkning och beslutsmakt
            har tilltagit ytterligare de senaste åren. Enligt en sammanställning
            som Glesbygdsverket nyligen utfört har tre av fyra myndigheter
            som bildats eller ombildats under de senaste tio åren lokaliserats
            till Stockholms län. Av de 88 nya myndigheter som tillkommit har
            65 lokaliserats till Stockholmsregionen. Koncentrationen sker
            till storstads- och universitetsorterna i allmänhet och Stockholmsområdet
            i synnerhet. Det har inneburit hundratusentals nya jobb till Stockholmsområdet
            och stort behov av att rekrytera arbetskraft från övriga landet.
            I praktiken har ingen medveten och omfattande utlokalisering av
            statlig verksamhet skett sedan 1970-talet. Det har fått till följd
            att betydande
          </p>
          <pb facs="riksdagen-motions-pdf/data/200304/mot_200304_N_0379/mot_200304_N_0379-0002.pdf"/>
          <p xml:id="i-FDj5zgcwrkR769bW663xxv">
            2003/04:N379
          </p>
          <p xml:id="i-THcCk1oKQ4ngD1hWX4WFaG">
            obalansproblem uppstår både i storstadsområdena och i de orter
            och regioner som töms på arbetstillfällen och befolkning. Sviktande
            skatteunderlag för drabbade kommuner, tomma hus och lägenheter
            som kostar pengar, allt sämre samhällelig och kommersiell service
            är några direkta effekter. I storstadsområdena syns följderna
            av koncentrationen i form av överhettad arbetsmarknad, ökad trängsel,
            bostadsbrist, bilköer, sociala problem och ökad miljöbelastning.
            Vi är för vår del övertygade om att både Stockholmsområdet och
            övriga landet mår bättre av en mera balanserad utveckling. I Gävleborgs
            län, som är hårt drabbat av befolkningsminskningen, finns dessvärre
            många exempel på problem som denna utveckling fört med sig. De
            många goda exempel som finns på människor med kreativitet och
            skaparkraft i småföretag som växer kan inte kompensera den negativa
            trenden. I Gävleborg finns också ett av få sentida exempel på
            vilken betydelse utlokalisering och etablering av statlig verksamhet
            kan få för en medelstor stad. I samband med att flygflottiljen
            F 15 i Söderhamn avvecklades 1997 togs beslut om ett statligt
            paket omfattande sammanlagt 350 nya statliga arbetstillfällen.
            Det innebar en mycket betydelsefull injektion för bygden och en
            betydelsefull breddning av arbetsmarknaden. Detta blev särskilt
            tydligt när Ericsson med 1 200 anställda i Söderhamn något år
            senare inledde en stark omvandling och reducering av sin verksamhet
            i staden. På kort tid försvann här sammanlagt 1 000 arbetstillfällen
            sedan Emerson fortsatt den avveckling som inleddes av Ericsson.
            Kommunens situation är därför idag mycket ansträngd, men utan
            tillskottet av statliga arbetsplatser hade kommunens situation
            nu varit fullkomligt ohållbar. Riksdagen har vid en rad tillfällen
            uttalat att varje beslut om omorganisering av befintlig verksamhet
            eller lokalisering av nya myndigheter bör föregås av noggranna
            överväganden om möjligheten att placera dem utanför Stockholmsområdet.
            Man har i första hand pekat på skogslänen, men också andra utsatta
            delar i landet bör komma i fråga när det gäller lokalisering av
            statlig verksamhet. Detta enligt riksdagens fastlagda prioriteringsordning.
            Goda möjligheter erbjuds ofta i länscentrum men också i andra
            orter runt om i landet. Alternativ lokalisering kan också vara
            orter eller regioner där statlig verksamhet läggs ned eller som
            i övrigt är mindre väl försörjda med sådan verksamhet. I varje
            fall bör en annan lokaliseringsort än Stockholm prövas, har riksdagen
            betonat. På våren år 1992 utfärdade regeringen ett generellt direktiv,
            1992:50, för kommittéer och särskilda utredare vid omorganisation
            eller bildande av nya myndigheter. Dessa direktiv innebär ett
            krav på att övervägande om decentralisering och lokalisering utanför
            Stockholmsregionen skall redovisas. Särskilt skall beaktas hur
            förslagen påverkar sysselsättningen och den offentliga servicen
            i olika delar av landet. Både regeringen själv och Riksdagens
            revisorer har gjort iakttagelsen att dessa direktiv inte har följts.
            Riksdagens revisorer konstaterar t ex i sin rapport 1995/96:4
            Myndigheternas lokalförsörjning att de myndigheter som har tillkommit
            efter år 1993 i huvudsak återfinns i Stockholm; regeringens
          </p>
          <pb facs="riksdagen-motions-pdf/data/200304/mot_200304_N_0379/mot_200304_N_0379-0003.pdf"/>
          <p xml:id="i-BeWjNQboLxiZNJz4XC1pUg">
            följsamhet till riksdagens uttalanden om lokaliseringen av nya
            myndigheter har varit begränsad, anför revisorerna. Trots alla
            dessa beslut och påpekanden om hur statlig verksamhet bör lokaliseras
            utanför Stockholmsområdet synes inte någon förändring ha skett
            under slutet av 1990-talet eller början av 2000-talet enligt uppgifter
            från riksdagens utredningstjänst. Endast i samband med större
            förändringar inom försvaret eller nedläggning av något stort företag
            på utsatt ort har medveten lokalisering av statlig verksamhet
            skett i någon omfattning. Vi menar att det nu är hög tid att i
            handling följa den ordning som riksdag och regering har bekänt
            sig till i ord och dokument. Självklart skulle det ha stor betydelse
            för den regionala utvecklingen och livskraften i olika delar av
            Sverige om tusentals statliga jobb kan decentraliseras. Stora
            möjligheter finns idag att jobba avståndsoberoende via dator med
            uppkoppling till andra orter och arbetsplatser. Nya kvalificerade
            högskoleutbildningar finns på ett stort antal platser runt om
            i landet. Snabbtåg och flygförbindelser kan tillgodose de behov
            som finns av resande till fysiska möten och sammankomster. Sammantaget
            är det ingen tvekan om att förutsättningarna under senare år ökat
            för att bedriva statlig verksamhet över i stort sett hela landet
            med minst samma krav på kvalitet och snabbhet som ställs i Stockholmsområdet.
            Därför är det nu dags att leva upp till de direktiv och riktlinjer
            som gång på gång formulerats av riksdag och regering i fråga om
            lokalisering av statlig verksamhet. En bra början kunde vara att
            snabbt och heltäckande se över samtliga statliga verk, bolag och
            myndigheter från dessa utgångspunkter. Målsättningen bör vara
            att inom en = tioårsperiod förändra sysselsättningsbalansen så
            att regioner och orter med sviktande befolkningsunderlag kan tillföras
            100 000 jobb med hjälp av bl a omlokaliseringar och nyetableringar
            av statliga verk, bolag och myndigheter. På så sätt kan trycket
            på Stockholm lätta.
          </p>
          <p xml:id="i-QDtWkkztsTQNKi5UybFzjV">
            Stockholm den 1 oktober 2003
          </p>
          <p xml:id="i-FTnetWbJEQmmktuBjubHSG">
            Sven Bergström (c) Kenth Högström (s)
          </p>
          <p xml:id="i-Vpv9LYju93czMcDiKe3rKg">
            2003/04:N379
          </p>
        </div>
      </div>
    </body>
  </text>
</TEI>
