<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_477/mot_200405_MJ_477-0001.pdf"/>
      <pb facs="riksdagen-motions-pdf/data/200405/mot_200405_MJ_477/mot_200405_MJ_477-0001.pdf"/>
      <div type="motHeader" xml:id="i-VkzivMoEGL7KkoSNCcQ4yL">
        <div type="motTitle" xml:id="i-BqDJaZKpR7gf3uXoce8ZGx"/>
        <div type="motSubmissionInfo" xml:id="i-Ereuj35AnifkPvEis7nvG4"/>
      </div>
      <div type="motBody" xml:id="i-LqjAU1f7bv68dAAzpEEdsG">
        <div xml:id="i-HbdzCifpZDSeS9nwSeCtZk">
          <p xml:id="i-SSZrCgWzTAqRPiSshLJVT5">
            2004/05 mnr: MJ477 pnr: m1617
          </p>
          <p xml:id="i-6giAZsNmUfJJfJmZ8yH9Wp">
            Motion till riksdagen 2004/05:MJ477
          </p>
          <p xml:id="i-XDvEWvX197wZ8noSNLSNDa">
            av Henrik S Järrel (m)
          </p>
          <p xml:id="i-DuG6wj1zb2mYT5gP5nYQAe">
            Blyhagel
          </p>
          <p xml:id="i-92DsncR8PMRzenB3TAvRT4">
            Förslag till riksdagsbeslut
          </p>
          <p xml:id="i-LcWdrH38Le9DPwcRNd6EAv">
            Riksdagen tillkännager för regeringen som sin mening vad i motionen
            anförs om bruket av s.k. blyhagel.
          </p>
          <p xml:id="i-CoZPeM3uyDpqVzznWiEz9g">
            Motivering
          </p>
          <p xml:id="i-3uLpEcNKpSsuaRSC7sJs97">
            Blyhagel är förbjudna i grunda vattenområden i Sverige såväl
            som internationellt (s.k. CW-områden, conservation wetmarks) sedan
            flera år. Anledningen till förbudet är uteslutande att fåglar
            med s.k. muskelmage pickar i sig blyhaglen och använder dessa
            som substitut för grus och småsten för att mala sönder de växter
            och växtdelar som utgör deras föda. I denna process pulvriseras
            blyhaglen varvid ”pulvret” angrips av magsyran som löser upp blyet
            och förgiftar fåglarna. Förbudet har en vetenskapligt belagd saklig
            grund och bör därför bestå. Lika väl vetenskapligt dokumenterat
            är det att intakta blyhagel inte löses upp av magsyran hos vare
            sig fåglar eller däggdjur. Av denna anledning saknas rimliga skäl
            att behålla det nuvarande förbudet att använda blyhagel över fast
            mark och på skjutbanor. Det förbudet bör däremot upphöra. Metalliskt
            bly avger inga gaser och är mycket stabilt. Blykulor som legat
            i marken i mer än 1000 år har bara transporterat korroderat bly
            några millimeter eller som mest 1,5 centimeter. Telia har miljontals
            ton blykabel i marken på ett för grundvattnet på sina håll kritiskt
            djup utan att någon har påkallat fara i detta. Landets elverk
            beräknas ha inte färre blymantlade kablar liggande i marken likaså
            utan att någon fara i detta anses finnas. Mot denna bakgrund synes
            det svårare att förklara hur blyhagel kan utgöra en fara på kända
            skjutbanor eller i torra skogen för fauna och miljö. I verkligheten
            torde det snarare förhålla sig precis tvärtom: eftersom lättare
            ersättningshagel tappar fart och därmed anslagsenergi snabbare
            än blyhagel riskerar skadeskjutningarna av villebråd att öka mycket
            kraftigt om sådan lättare ammunition införes.
          </p>
          <pb facs="riksdagen-motions-pdf/data/200405/mot_200405_MJ_477/mot_200405_MJ_477-0002.pdf"/>
          <p xml:id="i-93V679adXJUvmhr5rjbcBQ">
            2004/05:MJ477
          </p>
          <p xml:id="i-GVUdKUFy6ftGZGoSpSUECJ">
            Träningsskjutningar är viktiga för att landets jägare skall kunna
            förbättra och upprätthålla skicklighet och träffsäkerhet. Meningsfullt
            övningsskytte bör givetvis ske med ammunition snarlik den som
            används vid jakt. Även om blyhaglen kan ersättas av andra material
            med ungefär samma tyngd tenderar priset att bli för högt för att
            sådana material skall framstå som realistisk övningsammunition.
            Såvida avsikten inte är att enbart synnerligen välsituerade personer
            skall ha råd att ägna sig åt jakt, vill säga...?! Landets nuvarande
            jaktkultur har många förtjänster och bör behållas. Det är därför
            angeläget att lerduveskyttet i samtliga grenar åter tillåts med
            blyhagelpatroner. Blyhagel på skjutbanorna utgör ingen miljörisk,
            såvida inte någon enstaka skjutbana är direkt olämpligt lokaliserad.
            Blyhagelförbudet för de flesta lerduveskyttegrenarna synes också
            ha tillkommit för hastigt och på felaktig grund. För att bibehålla
            jägarnas skjutskicklighet och värna om viltet samt poängtera vikten
            av att skadeskjutningarna hålls på minsta möjliga nivå bör således
            allt skytte med blyhagel utanför de förbjudna CW-områdena tillåtas.
            Detta bör riksdagen som sin mening ge regeringen till känna.
          </p>
          <p xml:id="i-HpukkuscQ7QZUKpt7mZLJ5">
            Stockholm den 4 oktober 2004
          </p>
          <p xml:id="i-YGNG8syXPACJ3jRaAndaiM">
            Henrik S Järrel (m)
          </p>
        </div>
      </div>
    </body>
  </text>
</TEI>
