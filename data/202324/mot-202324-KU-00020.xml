<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KU-00020">
  <teiHeader>
    <fileDesc>
      <titleStmt>
        <title>med anledning av prop. 2022/23:133 Ett hållbart mediestöd för hela landet</title>
        <author corresp="i-3YXCipudYA4N8ZNFk2PrxQ">av Jessica Wetterling m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:20 av Jessica Wetterling m.fl. (V)</title>
          <idno type="rdwebb">HB0220</idno>
          <rs type="number">20</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HB0220/text</ref>
          <ref type="dokument_url_html">https://data.riksdagen.se/dokument/HB0220</ref>
          <ref type="dokumentstatus_url_xml">https://data.riksdagen.se/dokumentstatus/HB0220</ref>
          <ref type="pdf">https://data.riksdagen.se/fil/D51158D7-48C8-4194-A1A4-1AFA074A1BC9</ref>
          <ref type="docx">https://data.riksdagen.se/fil/3BE44B07-035D-4C68-9E51-60B75477A443</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-G5App9d5m8v1KGhsYnDzn6" type="basedOn"/>
        <correspContext corresp="i-G5App9d5m8v1KGhsYnDzn6">
          <ref>Proposition 2022/23:133</ref>
        </correspContext>
        <correspAction xml:id="i-EEQAd5sjvzrkxc8tcdY5o5" type="signed"/>
        <correspContext corresp="i-EEQAd5sjvzrkxc8tcdY5o5">
          <note type="signatory" corresp="i-3YXCipudYA4N8ZNFk2PrxQ"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
        </correspContext>
        <correspAction xml:id="i-nUcsx11TSdcELRt7kQQHU" type="submitted">
          <date when="2023-09-19"/>
          <time when="16:25:09"/>
        </correspAction>
        <correspAction xml:id="i-6R8JWdd95zhLLdc4nEQ1fX" type="reviewed">
          <date when="2023-10-04"/>
          <time when="16:27:30"/>
        </correspAction>
        <correspAction xml:id="i-MMMEAMTXkYSohX3BnEX2ZM" type="dismissed">
          <date when="2023-10-05"/>
        </correspAction>
        <correspAction xml:id="i-DDGtUp67B5q2WCwnopNCT3" type="referred">
          <date when="2023-10-06"/>
        </correspAction>
        <correspAction xml:id="i-L6WxbDVnRc4c2rYaCf9uyU" type="assigned">
          <date when="2023-11-16"/>
          <time when="07:59:50"/>
        </correspAction>
        <correspContext corresp="i-L6WxbDVnRc4c2rYaCf9uyU">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-9ALXw4Kv9CK7HszSJ7NYNc" type="behandlas_i"/>
        <correspContext corresp="i-9ALXw4Kv9CK7HszSJ7NYNc">
          <ref type="uppgift">2023/24:KU3</ref>
          <ref type="ref_dok_id">HB01KU3</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU3</ref>
          <ref type="ref_dok_titel">Ett hållbart mediestöd för hela landet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-49Yn7opYTKdAtSqaZWVN5o" type="motHeader">
        <div xml:id="i-CYkRmcEtkpC64qT3ZhnauM" type="motTitle">
          Motion till riksdagen 2023/24:20 av Jessica Wetterling m.fl.
          (V) med anledning av prop. 2022/23:133 Ett hållbart mediestöd
          för hela landet
        </div>
      </div>
      <div xml:id="i-9nJdPvANEQWXVoijgi4sS2" type="motBody">
        <div xml:id="i-JjmPF452Han1BMWQpFGN35" type="motProposal" subtype="förslag">
          <head xml:id="i-AYpBJZtToaUVv9HSCCC2oH">
            1 Förslag till riksdagsbeslut
          </head>
          <list xml:id="i-BAH9ccBu1ASJsqXFMUXtnn">
            <item xml:id="i-URiSopA1zBL7dcAAkxLUsk" sortKey="Yrkande 1">
              Riksdagen ställer sig bakom det som anförs i motionen om att
              regeringen bör återkomma med förslag till ändring i 2 § lagen
              om mediestöd i syfte att mediemångfalden ska värnas lika högt
              som tillgången till lokal och regional nyhetsförmedling av hög
              kvalitet i hela landet, och detta tillkännager riksdagen för regeringen.
            </item>
          </list>
          <list xml:id="i-G9Fj2bWFYV3cLVyVmpSZ8z">
            <item xml:id="i-UTpoLfG53Pf4mAUa1TJgy9" sortKey="Yrkande 2">
              Riksdagen avslår förslaget om demokrativillkor, 6 § 1 lagen om
              mediestöd.
            </item>
          </list>
          <list xml:id="i-661Lo2G4QwEcXCGU6TSV9K">
            <item xml:id="i-3Pqq5c7BHc88kz12f4kpkc" sortKey="Yrkande 3">
              Riksdagen ställer sig bakom det som anförs i motionen om att
              regeringen bör återkomma med förslag till ändring i 6 § 1 lagen
              om mediestöd som anger att demokrativillkoret har en tydlig koppling
              till de grundlagsstadgade rättigheterna i regeringsformen, och
              detta tillkännager riksdagen för regeringen.
            </item>
          </list>
          <list xml:id="i-5ri8BA4h6MaDtvM15d92od">
            <item xml:id="i-MGSVrSmJDbVSRdJiaeUKWq" sortKey="Yrkande 4">
              Riksdagen ställer sig bakom det som anförs i motionen om att
              regeringen bör återkomma med ett förslag till ändring i lagen
              om mediestöd som innebär en möjlighet att överklaga Mediestödsnämndens
              beslut och tillkännager detta för regeringen.
            </item>
          </list>
          <list xml:id="i-TynnpFiMdupafbawuV2JP8">
            <item xml:id="i-22ygFChaVYc3Fs2shTC1U9" sortKey="Yrkande 5">
              Riksdagen ställer sig bakom det som anförs i motionen om att
              regeringen bör ge utredningen om ett tidsbegränsat stöd till tidskrifter
              ett tilläggsdirektiv att ta fram förslag på ett permanent stödsystem
              och tillkännager detta för regeringen.
            </item>
          </list>
          <list xml:id="i-5TbwQgG8DJohgZ1LEWoyvu">
            <item xml:id="i-CVAPnoo9JWbLj3YFsiguk1" sortKey="Yrkande 6">
              Riksdagen ställer sig bakom det som anförs i motionen om att
              regeringen bör tillsätta en utredning som ser över regleringen
              av mediestödet i förhållande till samernas och tornedalingarnas
              behov och situation och tillkännager detta för regeringen.
            </item>
          </list>
          <list xml:id="i-DcPZnA5NQaghf2q4GjHZZ1">
            <item xml:id="i-Say9c3YDGT12Wq1PCcN2E2" sortKey="Yrkande 7">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att se över möjligheten
              att införa ett kvalificerat mervärdesskatteundantag som ett komplement
              till det nya mediestödet och tillkännager detta för regeringen.
            </item>
          </list>
        </div>
        <div xml:id="i-SWw8c61CigEaRNZYpe1iSB" type="motContent">
          <head xml:id="i-K42PSUWgmZ1SBXM8aW95QM" type="h1">
            2 Inledning
          </head>
          <p xml:id="i-CH2FSicTAzkfhnjy4Ka4fN">
            Fria, självständiga och oberoende medier utgör en viktig grundsten
            i bygget av en stabil demokrati. I Sverige finns en mycket lång
            tradition av tryck- och yttrandefrihet och dagens medielandskap
            innehåller en stor mångfald av privata och gemensamt ägda tv-
            och radiokanaler och tidningar. Det är genom de offentligt finansierade
            företagen Sveriges Television (SVT), Sveriges Radio (SR) och Utbildningsradion
            (UR) – de vi sammantaget i dag kallar public service – och deras
            breda uppdrag som befolkningen tillförsäkras bl.a. opartisk samhällsinformation,
            nyheter, underhållning och kultur­upplevelser. Att såväl journalistiken
            som hela public service står oberoende i förhål­lande till politiken
            är helt grundläggande.
          </p>
          <p xml:id="i-Bm87UoYuevK1pfxZjYDF53">
            Medieföretagen har en viktig roll genom att de bidrar till den
            allmänna debatten i samhället. I Sverige har vi haft en tradition
            av att uppmuntra till fri debatt och fria meningsutbyten. Det
            har funnits en medvetenhet och en bred samsyn om att även medier
            som haft små upplagor har tillfört mycket till debatten och varit
            viktiga för det fria ordet. Därför behövs en mångfald av medier.
            Mediepolitiken berör både teknik, ekonomi och innehåll. Samtidigt
            som vi bejakar den tekniska utvecklingen måste vi ta ett gemensamt
            samhällsansvar för att de tekniska framstegen ska kunna bidra
            till demokrati och jämlikhet.
          </p>
          <p xml:id="i-HVZYmSYVNCryD41x6oe9sN">
            Ett modernt mediestödssystem behöver vara utformat för att kunna
            möta de krav som ställs på ett demokratiskt samhälle. Det behöver
            värna såväl lokal, regional och nationell nyhetsjournalistik som
            mediemångfalden. Systemet behöver även utformas så att det framstår
            som så begripligt, rättvist och transparent som möjligt. Vidare
            behöver de ekonomiska satsningarna på mediestödet i statsbudgeten
            vara tillräckligt stora för att garantera att det övergripande
            syftet med systemet, dvs. att stärka demokratin, verkligen kan
            uppfyllas.
          </p>
          <head xml:id="i-HMXRv2ea741qVaoiiQ2NiS" type="h1">
            3 Regeringens förslag
          </head>
          <p xml:id="i-8R4v2zAbbNbZY2MSR7X7d9">
            Regeringen föreslår i sin proposition att det ska införas en
            ny lag om mediestöd som innehåller bestämmelser om mediestödets
            syfte, mottagare av mediestöd, grund­läggande förutsättningar
            för stöd och Mediestödsnämndens sammansättning. Medie­stödet föreslås
            ha som syfte att stärka demokratin genom att främja allmänhetens
            tillgång till oberoende nyhetsförmedling av hög kvalitet. Syftet
            ska uppnås huvud­sakligen genom att mediestödet främjar tillgången
            till lokal och regional nyhets­förmedling i hela landet, men även
            genom att stödet bidrar till en mångfald av allmän nyhetsjournalistik
            av hög kvalitet. Mediestöd föreslås få lämnas till juridiska personer
            som ger ut allmänna nyhetsmedier, dvs. medier som har till sin
            primära uppgift att fortlöpande bedriva nyhetsförmedling och som
            har ett redaktionellt innehåll av en viss karaktär. Stöd ska tillfälligt
            kunna lämnas även till andra nyhetsmedier.
          </p>
          <p xml:id="i-5pmiJ96mTRZ7zGYN6gG3wq">
            Ett antal allmänna förutsättningar föreslås för mediestöd, som
            ska gälla oavsett stödform. En sådan förutsättning är att mediets
            publicistiska verksamhet inte väsentligt verkar mot eller väsentligt
            kommer i konflikt med vissa grundläggande demokratiska värderingar.
            Regeringen föreslår också nya regler om Mediestödsnämndens samman­sättning.
            Vidare föreslås att tidigare riksdagsbindningar i frågor om press-
            och medie­stöd ska upphävas. Regeringen eller den myndighet som
            regeringen bestämmer ska kunna meddela ytterligare föreskrifter
            om mediestöd. Den nya lagen ska träda i kraft den 1 januari 2024,
            under förutsättning att det nya stödsystemet godkänns av Europeiska
            kommissionen. Regeringens förslag baserar sig på utredningen om
            ett hållbart medie­stöd för hela landet (Ds 2022:14).
          </p>
          <head xml:id="i-HNAJVGht2gebDJqM4qLyQw" type="h1">
            4 Vänsterpartiets förslag
          </head>
          <p xml:id="i-DdbgqiZxezPAuU8NwoVneQ">
            Vi står huvudsakligen bakom regeringens förslag till ett nytt
            mediestödssystem. Det nuvarande systemet är spretigt med flera
            olika stödformer, vilket gör det komplicerat att förstå. Dessutom
            är det inte anpassat till digitaliseringen. Vi har dock förslag
            på för­ändringar och förbättringar när det gäller vissa för oss
            centrala frågor i regeringens proposition. Dessa redogör vi för
            här nedan.
          </p>
          <p xml:id="i-Qiiudb5HsfYpQsPs6GHPws">
            Den föreslagna lagen reglerar enbart grunderna för mediestödssystemet
            och regeringen avser att återkomma med en förordning där väsentliga
            detaljer kommer att behandlas. Generellt anser vi att det är svårt
            för oss att bedöma helheten av det nya systemet när regeringen
            inte presenterat något förslag till förordning i detta samman­hang.
            Kulturministern har dock uttalat att förordningen kommer att förankras
            hos samtliga riksdagspartier. Vi är positiva till detta och emotser
            en sådan förankrings­process. Vänsterpartiet anser även att en
            större satsning behöver göras på mediestöds­systemet, i synnerhet
            för att värna mångfalden av medier. Vi kommer därför att föreslå
            tillskott av ytterligare medel i vår budgetmotion för detta ändamål.
          </p>
          <head xml:id="i-3pLt7EunNw4E7nuc9AL9fg" type="h2">
            4.1 Värna mediemångfalden
          </head>
          <p xml:id="i-Mia7gsrRS5V4ogQomAtHM8">
            Regeringen föreslår i sin proposition att syftet med mediestödet
            ska vara att stärka demokratin genom att främja allmänhetens tillgång
            till oberoende nyhetsförmedling av hög kvalitet. Syftet ska uppnås
            huvudsakligen genom att mediestödet främjar tillgången till lokal
            och regional nyhetsförmedling i hela landet, men även genom att
            stödet bidrar till en mångfald av allmänna nyhetsmedier av hög
            kvalitet. Utredningen föreslog att mediestödet bl.a. skulle syfta
            till att bidra till en mångfald av hög kvalitet när sådan mångfald
            är av särskild vikt. Flera remissinstanser har kritiserat utredningens
            förslag.
          </p>
          <p xml:id="i-6FiMngAYmFHhiitL7U1oDA">
            Vi är positiva till att regeringen tagit bort formuleringen om
            särskild vikt i förhåll­ande till mångfalden ur lagtexten (2 §
            lagen om mediestöd) eftersom ett sådant krav hade riskerat att
            bli mycket snävt och exkluderande. Även när det gäller den föreslagna
            definitionen av allmänt nyhetsmedium (3 § lagen om mediestöd)
            har regeringen gjort en ändring i förhållande till utredningens
            förslag som vi ser positivt på. Regeringen föreslår ordalydelsen
            relevant nyhetsförmedling i stället för nyhetsförmedling av betydelse
            för demokratin. Vi anser att lagtexten i de båda paragraferna
            i regeringens proposition på ett bättre sätt värnar mediemångfalden
            och minskar risken för godtyckliga bedömningar än utredningens
            förslag.
          </p>
          <p xml:id="i-QGTqpAwApz64K9FY6GxZSy">
            Dock ansluter sig regeringen i propositionen till utredningens
            bedömning om att stödet framöver främst bör inriktas på att så
            långt som möjligt säkerställa att det finns åtminstone en livskraftig
            nyhetsaktör på lokal eller regional nivå i hela landet. Enligt
            regeringen bör mediestödets syfte i första hand alltså uppfyllas
            genom att stödet främjar tillgången till lokal och regional nyhetsförmedling
            av hög kvalitet i hela landet. Detta bör, enligt regeringen, alltså
            ges företräde framför att bidra till en mångfald av allmänna nyhetsmedier
            (prop. 2022/23:133 s. 24).
          </p>
          <p xml:id="i-LTrbdv6tuuuzksuRzB1R9G">
            Vänsterpartiet instämmer i vikten av tillgång till lokal och
            regional nyhets­förmedling av hög kvalitet i hela landet. Vi anser
            dock att detta krav inte får ställas emot mediemångfalden på det
            sätt som regeringen nu gör. Trots att lagtexten i regeringens
            förslag inte är lika exkluderande som utredningens är vi oroliga
            för att den tydliga prio­riteringen av lokal och regional journalistik
            på mångfaldens bekostnad kommer att leda till att små och medelstora
            rikstäckande nyhetstidningar med samhällspolitisk inriktning (s.k.
            nischtidningar) går omkull. Detta riskerar att utarma mångfalden
            av medier och få negativa konsekvenser för demokratin. Förslaget
            blir på så sätt kontraproduktivt efter­som det strider mot det
            övergripande syftet med mediestödet, nämligen att stärka demokratin.
          </p>
          <p xml:id="i-LayMf4y7PfSaV9jepeyZkw">
            Regeringen bör återkomma med förslag till ändring i 2 § lagen
            om mediestöd i syfte att mediemångfalden ska värnas lika högt
            som tillgången till lokal och regional nyhets­förmedling av hög
            kvalitet i hela landet. Detta bör riksdagen ställa sig bakom och
            ge regeringen till känna.
          </p>
          <head xml:id="i-KnVC9RkwqZ4rz6Vj4kzD8S" type="h2">
            4.2 Demokrativillkoret
          </head>
          <p xml:id="i-E814xSjgDNmoUe3hBQMcQL">
            Regeringen föreslår i sin proposition att mediestöd ska få lämnas
            till allmänna nyhets­medier vars publicistiska verksamhet inte
            väsentligt verkar mot grunderna för det demokratiska styrelseskicket
            eller väsentligt är i konflikt med respekten för alla människors
            lika värde och den enskilda människans frihet, värdighet och personliga
            integritet. Regeringens förslag innebär en viss uppmjukning av
            demokrativillkoret i förhållande till utredningens förslag. Enligt
            utredningen ska mediestöd få lämnas till allmänna nyhetsmedier
            som har en publicistisk verksamhet som inte står i strid med grunderna
            för det demokratiska styrelseskicket samt respekten för alla människors
            lika värde och den enskilda människans frihet, integritet och
            värdighet.
          </p>
          <p xml:id="i-QEGc5CYguNSwLskeamvWz9">
            Flera remissinstanser, bl.a. Journalistförbundet och Tidningsutgivarna
            (TU), är kritiska till utredningens förslag om ett demokrativillkor
            i sina remissvar. I korthet går kritiken att sammanfatta med att
            ett demokrativillkor riskerar att bli godtyckligt, i synnerhet
            i kombination med att det inte ska gå att överklaga beslut om
            mediestöd enligt förslaget. Flera remissinstanser har även lyft
            frågan om huruvida ett demokrati­villkor strider mot intentionen
            i tryckfrihets- och yttrandefrihetsgrundlagarna.
          </p>
          <p xml:id="i-2VreWkN9BiFB2Y61nae863">
            Frågan om demokrativillkor har tidigare varit uppe i statliga
            utredningar, bl.a. SOU 2016:80 (Medieutredningen). Medieutredningen
            föreslog 2016 att ett demokrativillkor skulle införas som en förutsättning
            för mediestöd. Innebörden var att stödberättigade medier ska präglas
            av principen om alla människors lika värde och den enskilda människans
            frihet och värdighet. Som skäl anfördes bl.a. att staten i sin
            roll som normbildare inte med allmänna medel bör stötta medier
            som inte respekterar demo­kratiska grundprinciper om alla människors
            lika värde, frihet och värdighet (SOU 2016:80 s. 332–334). Regeringen
            stannade dock vid att inte föreslå något demokrati­villkor för
            mediestöd. Regeringen såg i och för sig från ett konstitutionellt
            perspektiv inte några svårigheter med att införa ett sådant villkor.
            Med hänvisning till den prin­cipiella utgångspunkten att det allmänna,
            från värdegrundsperspektiv, inte på förhand bör blanda sig i mediers
            innehåll kunde dock regeringen vid den tidpunkten inte ställa
            sig bakom ett demokrativillkor (prop. 2017/18:154 s. 27–28).
          </p>
          <p xml:id="i-9iQdRWxi5qVuf2eUpz9yiF">
            Vänsterpartiet konstaterar att bestämmelser om demokrativillkor
            är behäftade med en rad problem, och flera remissinstanser invänder
            bl.a. att ett sådant villkor kan komma att tillämpas godtyckligt
            och skulle kunna inverka negativt på pressfriheten. Vidare anser
            vi att det finns risker med att införa dylika villkor då den politiska
            majoritetens uppfattning om vilka åsikter och företeelser som
            kan vara ett hot mot demokratin snabbt kan ändras. Samtidigt är
            det ett stort problem att nazistiska, rasistiska och antidemokra­tiska
            medier kan få statligt stöd. Sammantaget gör vi dock bedömningen
            att det befint­liga systemet för att beivra tryck- eller yttrandefrihetsbrott
            med en ansvarig utgivare är tillräckligt.
          </p>
          <p xml:id="i-G9hiQChkkucPxcJfXaKuJY">
            Riksdagen bör avslå förslaget om demokrativillkor i 6 § 1 lagen
            om mediestöd. Detta bör riksdagen besluta.
          </p>
          <p xml:id="i-JytYPws7XViiCEgV4exdRC">
            För det fall att riksdagens majoritet ändå röstar för regeringens
            förslag om ett demokrativillkor anser vi att lagtexten bör ändras
            något. Vi föreslår att lagtexten förtydligas med en hänvisning
            till regeringsformen för att undvika riskerna för en begreppsglidning
            där andra variabler än de som nu nämns i lagtexten tas i beaktande.
            I kombination med att regeringen föreslår en opolitisk sammansättning
            av Mediestöds­nämnden och vårt förslag om en möjlighet att överklaga
            beslut om mediestöd skulle detta minska risken för att demokrativillkoret
            tillämpas på ett godtyckligt sätt.
          </p>
          <p xml:id="i-LazDSjWHZJp28PVYshyHbe">
            Regeringen bör återkomma med förslag till ändring i 6 § 1 lagen
            om mediestöd som anger att demokrativillkoret har en tydlig koppling
            till de grundlagsstadgade rättig­heterna i regeringsformen. Detta
            bör riksdagen ställa sig bakom och ge regeringen till känna.
          </p>
          <head xml:id="i-QtxvEXcnxF5HAgtjDcf2xU" type="h2">
            4.3 Rätt att överklaga beslut om mediestöd
          </head>
          <p xml:id="i-KhYwaEjq7ix6QAFBRoo53A">
            I dag gäller att beslut om mediestöd och presstöd inte kan överklagas.
            Mediestöds­utredningen föreslår inte heller någon överklaganderätt
            av beslut i det nya systemet. Regeringen gör samma bedömning.
            Som främsta skäl anför utredningen det faktum att stödet lämnas
            i mån av tillgång till medel. Detta skulle, enligt utredningen,
            innebära att Mediestödsnämnden skulle behöva fatta alla beslut
            om fördelning samtidigt eller inom ett kort tidsspann. Detta innebär
            att det inte kommer att finnas några ytterligare medel att fördela
            efter en eventuell överklagan (Ds 2022:14 s. 186). Vänsterpartiet
            anser inte att det är ett tillräckligt starkt skäl för att inte
            införa en överklaganderätt. Journalist­förbundet anser att det
            bör införas en möjlighet att överklaga beslut där Mediestöds­nämnden
            nekar medieföretag mediestöd. Särskilt om ett demokrativillkor
            införs anser Journalistförbundet att det vore olämpligt ur rättssäkerhetssynpunkt
            om det inte sam­tidigt fanns en överklagandemöjlighet. Vi instämmer
            i Journalistförbundets synpunkter. Vidare finns det andra liknande
            typer av ansökningsförfaranden där negativa beslut om statliga
            bidrag kan överklagas för att sedan eventuellt ändras. Som exempel
            kan nämnas ansökningsprocessen hos Myndigheten för ungdoms- och
            civilsamhällesfrågor (MUCF) som fördelar statsbidrag till ungdomsorganisationer
            och civilsamhällets organisationer. Enligt TU är det en brist
            ur rättssäkerhetssynpunkt att beslut enligt regeringens förslag
            inte är överklagbara. Mediestödsnämndens beslut om behovsprövningen
            och om en sökande uppfyller kriterierna för att över huvud taget
            erhålla stöd bör kunna överklagas.
          </p>
          <p xml:id="i-3omrxUR3i58xbA8xVJJjyk">
            TU påtalar särskilt att beslut måste kunna överklagas när stödsystemet
            är nytt. Detta eftersom det saknas exempel, prejudikat och tolkningar.
            Ett beslut baserat på miss­förstånd från någon part kan därför
            få ödesdigra konsekvenser för utgivningen och därmed direkt motverka
            det demokratiintresse som det nya mediestödet ska uppfylla. Vänsterpartiet
            instämmer i TU:s synpunkter. En överklaganderätt är nödvändig,
            inte minst i förhållande till beslut om huruvida en sökande kvalificerar
            sig för stöd enligt den nya lagen.
          </p>
          <p xml:id="i-9nP4jXyZRY2BKWHuePjUcM">
            Regeringen bör återkomma med ett förslag till ändring i lagen
            om mediestöd som innebär en möjlighet att överklaga Mediestödsnämndens
            beslut. Detta bör riksdagen ställa sig bakom och ge regeringen
            till känna.
          </p>
          <head xml:id="i-FESio2NqvcgadYanp3K4Mn" type="h2">
            4.4 Tidskrifter
          </head>
          <p xml:id="i-VF81piyKvbvehVr3vjbboq">
            Enligt uppgift från Sveriges Tidskrifter finns det runt 4 000
            tidskrifter i Sverige, varav de flesta är medlemstidskrifter.
            Tidskrifter med nyhetsjournalistik inom samhällsviktiga områden
            utgör en del av den för demokratin centrala infrastrukturen av
            fria medier med redaktionella resurser. Samtidigt är marknaden
            för svenska nyhetsmedier under ett starkt förändringstryck, vilket
            främst drivs av digitaliseringen. Mediestödsutredningen överväger
            i sitt betänkande (Ds 2022:14) om mediestödet ska utvidgas till
            att omfatta tidskrifter, som snarare ger fördjupning inom ofta
            lite snävare ämnesområden än de allmänna nyhetsmedierna som är
            inriktade på bredd i sin nyhetsrapportering. Utred­ningen anser
            dock av flera skäl att så inte bör ske. En utvidgning för tidskrifter
            skulle enligt utredningen innebära än fler stödmottagare och kräva
            betydligt större anslag i statens budget. Vidare skulle ett tidskriftsstöd
            kräva helt andra stödkriterier och sanno­likt en annan beslutsordning
            med andra bedömningar och en annan beslutande myndig­het än för
            mediestödet. Utredningen förordar dock att frågan om tidskriftsstöd
            ska ut­redas närmare med inriktning på ett särskilt stöd till
            tidskrifter som är mer selektivt än det allmänt inriktade mediestödet.
            En sådan utredning skulle även kunna undersöka möjligheten att
            bredda det stöd till kulturtidskrifter som administreras av Statens
            kulturråd.
          </p>
          <p xml:id="i-2SHtVccUz4Bq9mZTJsAGJo">
            Regeringen har nu gett en utredare i uppdrag att bedöma behovet
            av ett tidsbegränsat stöd till tidskrifter som bedriver fördjupande
            samhälls- och nyhetsjournalistik för att underlätta deras anpassning
            till de nya digitala marknadsförutsättningarna. Utredaren ska
            vid behov lämna förslag till hur ett sådant stöd kan utformas,
            vilka kriterier som bör ligga till grund för fördelning av stöd
            och vilken instans som ska besluta om stöd (2023-06-08 Ku2023/00732).
          </p>
          <p xml:id="i-J2kQCV29Weuaok74SKQH3L">
            I dag är stödet till kulturtidskrifter enligt förordningen om
            statsbidrag till litteratur, kulturtidskrifter och läsfrämjande
            insatser översökt. Det finns behov av ett stabilt och långsiktigt
            stödsystem för samtliga tidskrifter. Vi beklagar därför att regeringen
            gett utredaren i uppdrag att se över ett tidsbegränsat stöd. Även
            om digitaliseringen påverkar marknaden anser vi att stödet till
            tidskrifter och kulturtidskrifter bör vara stabilt och permanent.
          </p>
          <p xml:id="i-P4s4asd2RKaS2tMdzUMFxA">
            Regeringen bör ge utredningen av ett tidsbegränsat stöd till
            tidskrifter ett tilläggs­direktiv att ta fram förslag på ett permanent
            stödsystem. Detta bör riksdagen ställa sig bakom och ge regeringen
            till känna.
          </p>
          <head xml:id="i-RPzJ4MZWCF5nQRtqYfXRXt" type="h2">
            4.5 Mediestödet i förhållande till nationella minoriteter
          </head>
          <p xml:id="i-PKyKpRm2tBo8gZoYDttKki">
            Regeringen föreslår i sin proposition att mediestöd under vissa
            förutsättningar ska få lämnas till allmänna nyhetsmedier som riktar
            sig till de nationella minoriteterna i Sverige, trots att de allmänna
            förutsättningarna i fråga om målgrupp, periodicitet och användarförankring
            inte är uppfyllda. Sametinget skriver i sitt remissvar på utredningen
            att det är en stor begränsning att mediestödet inte omfattar medier
            som potentiellt skulle kunna vända sig till samer i flera nordiska
            länder och därmed få en högre upplaga och en större redaktion.
            Regeringen instämmer förvisso i att ett avskaffande av villkoret
            om en huvudsaklig målgrupp inom de nationella minoriteterna i
            Sverige skulle kunna främja medier som riktar sig till samer i
            flera nordiska länder. Enligt regeringen väcker det dock betänkligheter
            att lämna statligt stöd till medier som har sin huvudsakliga målgrupp
            i andra länder än Sverige. Det kan inte heller uteslutas att ett
            sådant medium skulle kunna ha rätt till mediestöd i ett annat
            land (prop. 2022/23:133 s. 52).
          </p>
          <p xml:id="i-AVe7ZojdJ1E52SGEKFxgC6">
            Även Svenska Tornedalingars Riksförbund, Tornionlaaksolaiset,
            påtalar att det är svårt för ett medium som är skrivet på ett
            nationellt minoritetsspråk att leva upp till villkoret om användarförankring.
            Vänsterpartiet anser inte att regeringens ställnings­taganden
            när det gäller kravet på att medier för de nationella minoriteterna
            ska rikta sig till en målgrupp i Sverige är godtagbara. Sedan
            urminnes tider har folk med olika språk rört sig fritt över gränserna
            på Nordkalotten, som utgörs av de nordligaste områdena i Norge,
            Sverige och Finland samt nordvästligaste Ryssland. Såväl de samiska
            språken som meänkieli har därmed talats över nationsgränserna
            under mycket lång tid. Ett mediestöd utformat för att passa t.ex.
            en nordisk redaktion för de olika språken vore därför inte alls
            orimligt.
          </p>
          <p xml:id="i-WDPosKchWUXoX4AkG7P46c">
            Regeringen bör tillsätta en utredning som ser över regleringen
            av mediestödet i förhållande till samernas och tornedalingarnas
            behov och situation. Detta bör riksdagen ställa sig bakom och
            ge regeringen till känna.
          </p>
          <head xml:id="i-7wgQKeGD8b3YWeiQeWUGUn" type="h2">
            4.6 Nollmoms för allmänna nyhetstidningar
          </head>
          <p xml:id="i-JUrbvzydixWRt689Bq2hNM">
            När Sverige gick med i EU den 1 januari 1995 var omsättningen
            av allmänna nyhets­tidningar undantagen från mervärdesskatt. Med
            allmänna nyhetstidningar avsågs publikationer av dagspresskaraktär
            som normalt utkom med minst ett nummer varje vecka. För andra
            tidningar, såsom populär- och fackpress, eller för böcker och
            andra tryckta skrifter togs dock full mervärdesskatt ut. Undantaget
            för allmänna nyhets­tidningar var ett s.k. kvalificerat undantag,
            vilket innebar att tidningarna hade rätt till återbetalning av
            sådan mervärdesskatt som betalats vid förvärv av varor och tjänster
            i verksamheten. Ett sådant undantag med avdragsrätt kallas ofta
            för nollskattesats (”nollmoms”). Undantaget hade motiverats av
            tidningarnas framskjutna roll i den demokratiska processen (prop.
            1995/96:45 s. 8). Det kvalificerade undantaget bestod med stöd
            av övergångsregler i Sveriges anslutningsfördrag även efter den
            1 januari 1995. Den 1 januari 1996 slopades det kvalificerade
            undantaget för omsättning av allmänna nyhetstidningar. Sedan dess
            beskattas omsättning av allmänna nyhetstidningar med den reducerade
            skattesatsen 6 procent. Även tidskrifter och böcker i fysisk och
            elektronisk form beskattas med en reducerad skattesats på 6 procent.
          </p>
          <p xml:id="i-JFsYcW9vG3ZBRDV9Bswz8i">
            Möjligheten att tillämpa olika skattesatser på mervärdesskatteområdet
            regleras av det s.k. mervärdesskattedirektivet. År 2022 ändrades
            mervärdesskattedirektivet på så sätt att medlemsstaterna fick
            möjlighet att införa reducerade skattesatser och nollskatte­satser
            på fler varor och tjänster än i dag. Ändringarna innebar bl.a.
            en möjlighet att införa nollskattesats för tidningar i fysisk
            och elektronisk form.
          </p>
          <p xml:id="i-2UvZyooBxwnMB86jH3GPXa">
            Mediestödsutredningen redogör för Finansdepartementets utredning
            och analys av om ett kvalificerat mervärdesskatteundantag bör
            införas för allmänna nyhetstidningar i stället för ett mediestöd.
            Sammanfattningsvis är slutsatsen att det inte är lämpligt att
            genomföra ett sådant undantag p.g.a. att det strider mot mervärdesskattens
            primära syfte och är kostsamt och icke träffsäkert eftersom det
            främst är tidningar med en stor upp­laga och hög omsättning som
            skulle gynnas (Ds 2022:14 s. 207–223). Regeringen gör samma bedömning
            i sin proposition.
          </p>
          <p xml:id="i-27iPR8iruqYVMePBqt84Vv">
            Vänsterpartiet anser dock i likhet med bl.a. Journalistförbundet
            att nollmoms för allmänna nyhetstidningar inte bör införas som
            ett alternativ till mediestöd. Journalist­förbundet anser dock
            att det finns stora fördelar med att införa nollmoms för aktörer
            i mediebranschen. Enligt Journalistförbundet bör det därför utredas
            om det finns förut­sättningar att införa ett bredare kvalificerat
            mervärdesskatteundantag som ett komple­ment till det nya mediestödet.
            Även TU anser att det bör införas ett kvalificerat moms­undantag
            för allmänna nyhetstidningar p.g.a. dagstidningarnas centrala
            betydelse för medborgarnas tillgång till information, nyhetsförmedling,
            opinionsbildning och debatt. Ett undantag från mervärdesskatt
            för nyhetstidningar finns i både Norge och Danmark. Vänsterpartiet
            instämmer i remissinstansernas synpunkter.
          </p>
          <p xml:id="i-K45P7v1GepmKj1aMJYURdK">
            Regeringen bör tillsätta en utredning i syfte att se över möjligheten
            att införa ett kvalificerat mervärdesskatteundantag som ett komplement
            till det nya mediestödet. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-ENPfcpQarAi3HCr1mN1iKE" type="motSignatures">
          <list xml:id="i-GgeJ2PTe1JPZvARVn4FqVA">
            <item xml:id="i-F7tHpseLPsEL8QdgdcPPfj" who="i-3YXCipudYA4N8ZNFk2PrxQ">
              Jessica Wetterling (V)
            </item>
            <item xml:id="i-QrxLJZvSwomZAGfVNXt8v5" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-P3rGkUi1qNFNvffB1V5iW1" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-Dtsg2v1ofDn3RdApd41X5P" who="i-AcrNjdftfgEDKtVYDbE4tQ">
              Gudrun Nordborg (V)
            </item>
          </list>
        </div>
      </div>
    </body>
  </text>
</TEI>
