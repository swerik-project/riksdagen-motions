<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0419/mot_200304_MJ_0419-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ419 pnr: c625
          </p>
          <p>
            Motion till riksdagen 2003/04:MJ419
          </p>
          <p>
            av Åsa Torstensson (c)
          </p>
          <p>
            Köttproduktion i skärgården
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om ansvar, resurser och aktiva planer för att hålla skärgårdens
            marker öppna.
          </p>
          <p>
            Motivering
          </p>
          <p>
            Skärgårdens natur är unik och bevarandevärd, men det som nu sker
            är att inom de områden som har ett starkt tryck från fritidsboendets
            sida håller grannskapet på att växa igen. Detta på ett för naturen
            och miljön förödande sätt. Detta är markområden som i jordbrukshänseende
            är klart olönsamma och som i princip enbart passar till köttdjursproduktion.
            Strandängar växer igen och kostnader för djurhållning med färjetransporter,
            stängsel, tillsyn och röjning avskräcker nya skärgårdsbönder att
            investera. När en djurtransport med färja kostar 1500 kr krävs
            stor utväxling av de köttdjur som betar på strandängar och på
            skärgårdsmark. Betesdjur är dock det som mest effektivt och naturriktigt
            håller ett skärgårdslandskap öppet, men det kostar mer än annan
            köttdjurshantering och ger mindre i ersättning. Det finns idag
            en efterfrågan av kött, t.ex. Kaprifolkött i Bohuslän, som går
            att identifiera som betesdjur som betat på strandängar och i hagmarker.
            Det krävs dock en aktiv handling från samhällets sida för ett
            bevarande av ett öppet skärgårdslandskap eftersom denna mark sedd
            ur produktionsintresse är obefintlig. Dessutom måste man aktivt
            ta en diskussion om vad som är bevarandevärt. Är det igenväxt
            natur där varken djur betar eller mänsklig hand brukar? Detta
            måste föras med i beslutet om och när reservatsbildningar skall
            ske. Är svensk skärgårdsnatur bevarandevärd borde även statens
            intresse vara att bevara marken öppen. För att nå det bästa resultatet
            i dessa områden är troligen ett stärkt samarbete och avtal med
            aktiva brukare att föredra, ekonomiskt — för både stat och enskild
            djurhållare — såväl som för det allmänna intresset. Staten
          </p>
          <pb facs="riksdagen-motions-pdf/data/200304/mot_200304_MJ_0419/mot_200304_MJ_0419-0002.pdf"/>
          <p>
            2003/04:MJ419
          </p>
          <p>
            måste bli bättre i sin roll att ansvara för förvaltningsplanerna
            och göra detta tillsammans med aktiva brukare av marken. Det avgörande
            för en levande skärgård är att den inte växer igen med obrukbara
            ängsmarker som följd. Finns ett nationellt intresse för detta
            är det rimligt att begära ett nationellt ekonomiskt ansvar som
            skapar dessa förutsättningar. De resurser som är avsatta för inköp
            och ersättningar bör även kunna överföras till att användas för
            skötselplaner och skötselåtgärder.
          </p>
          <p>
            Stockholm den 6 oktober 2003
          </p>
          <p>
            Åsa Torstensson (c)
          </p>
        </div>
      </div>
    </body>
  </text>
</TEI>
