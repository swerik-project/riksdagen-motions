<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-SoU-00607">
  <teiHeader>
    <fileDesc>
      <titleStmt>
        <title>Familjepolitiken</title>
        <author corresp="i-5wPAQ1MDLRTsW1XngYcD46">Lars Werner m. fl. (vpk)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familjepolitiken</title>
          <idno type="rdwebb">G902So607</idno>
          <rs type="number">So607</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/G902So607/text</ref>
          <ref type="dokument_url_html">http://data.riksdagen.se/dokument/G902So607</ref>
          <ref type="dokumentstatus_url_xml">http://data.riksdagen.se/dokumentstatus/G902So607</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>Hans Petersson</name>
            <state type="partyAffiliation">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QSThSJjYvimHz8nQ5duy5a" type="signed"/>
        <correspContext corresp="i-QSThSJjYvimHz8nQ5duy5a">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_so_607/mot_198586_so_607-001.pdf"/>
      <div xml:id="i-D9yWMP4pA7v7znUfATjdF5" type="motHeader">
        <div xml:id="i-6KB3KkwjCQeVwusEDokwEN" type="motTitle"/>
        <div xml:id="i-5HCYRr98s2mU92v6Z5MnPg" type="motSubmissionInfo"/>
      </div>
      <div xml:id="i-6HZKcptFB4zFFoPN5TLR7e" type="motBody">
        <div xml:id="i-NfHZzYpZqv1xQeEzvUaDiJ">
          <p xml:id="i-6iYjhW3onioxSyy8UGXuJb">
            Motion till riksdagen 1985/86:S0607
          </p>
          <p xml:id="i-APhiqiCDxbFgireGebEgTw">
            Lars Werner m. fl. (vpk) Familjepolitiken
          </p>
          <p xml:id="i-JRn6WVPDMBaK11YXkWAgtx">
            Stödet till barnfamiljerna måste handla om mer än bara pengar!
          </p>
          <p xml:id="i-VhrMw66SjRFD8JFGERsMXM">
            Vpk deltar inte i den allmänna överbudsauktionen, där det gäller
            att bjuda mest pengar till barnfamiljerna. Vpk:s familjepolitik
            bygger på andra värderingar, där kampen för en bättre livsmiljö
            och livskvalitet går hand i hand med kampen för ekonomisk rättvisa.
            Det är sant att barnfamiljerna — precis som de flesta vanliga
            människor i vårt land — har förlorat 10-15 26 av sina inkomster
            under senare år, och att barnfamiljerna måste kompenseras för
            detta. Men att stödja barnfamiljerna handlar inte bara om att
            dela ut pengar utan i hög grad om andra saker såsom att ha tillgång
            till bra barnomsorg, nära och bra barnhälsovård, bra skolor, att
            kunna bo i en ”levande” och fungerande bostadsmiljö, och att ha
            en bostad till rimligt pris, att kunna äta bra och billig mat,
            få kortare arbetsdag och framför allt — att ha ett arbete som
            känns meningsfullt och med en lön som räcker att leva på. Dessa
            ting utgör viktiga delar i grunden för den livskvalitet som vårt
            parti eftersträvar. Den försämring som nu pågår av den offentliga
            sektorn är ett mycket allvarligt hot mot de flesta barnfamiljers
            livssituation. De borgerliga föreslår en utförsäljning av stora
            delar av den offentliga sektorn. I stället för att ha en gemensam
            solidariskt skattefinansierad sektor skulle vi få ett system som
            bygger på att var och en betalar för sig. Det skulle gå bra för
            dem som har det gott ställt i vårt samhälle, men för de många
            som inte har det skulle det betyda att man inte har råd att efterfråga
            den service och hjälp vi nu kan få. Vpk:s krav om att slå vakt
            om och bygga ut den offentliga sektorn är förslag som i hög grad
            gynnar barnfamiljerna, men också andra grupper i samhället. Denna
            motion handlar mycket om att stödja barnfamiljerna även på andra
            sätt än med pengar. Vi föreslår att barnomsorgen byggs ut och
            att den görs bättre. Vi vill minska kostnaderna för boendet genom
            att öka bostadsbidrag. Vi vill höja bostadsbidragen till mellan
            maximalt 3 360 kr. och 7 200 kr., beroende på antalet barn och
            inkomster. Vi vill minska på matkostnaderna genom att slopa matmomsen.
            Frågan om matmomsens borttagande är en viktig fördelningspolitisk
            fråga. En vanlig tvåbarnsfamilj betalar nu 8 000 kr. i matmoms
            varje år. Vpk förslår att matmomsen slopas i tre steg, där i ett
            första steg en tredjedel av matmomsens effekter försvinner. Vi
            föreslår att barnbidraget höjs till att motsvara 25 26 av basbeloppet,
            vilket betyder 5 825 kr./år och att det förlängda barnbidraget
            skall utgå under hela året. Föräldraförsäkringen bör byggas ut
            till att omfatta 18 månader med full
          </p>
          <pb facs="riksdagen-motions-pdf/data/198586/mot_198586_so_607/mot_198586_so_607-002.pdf"/>
          <p xml:id="i-WBFwZcHJxdiGnRxxNXdENJ">
            sjukpenningersättning och med en kvotering på fyra månader, så
            att båda föräldrarna måste delta i omvårdnaden av barnet.
          </p>
          <p xml:id="i-X6ySeDtMWcphEBgi5ieo7f">
            Barnomsorgen Barnomsorg —- för barnens skull
          </p>
          <p xml:id="i-WHkQiHmfTGL7Ub3CegBuEe">
            Vänsterpartiet kommunisterna anser att alla barn skall ha rätt
            till en god barnomsorg, oavsett om deras föräldrar förvärvsarbetar
            eller ej. Vpk anser att rätten till barnomsorg bör lagregleras.
            En lagreglering kan också påskynda utbyggnaden. Vi ser barnomsorgen
            som ett komplement till familjen, där social omsorg skall förenas
            med pedagogiska inslag. Det är kommunerna som skall ansvara för
            planering och anordning av barnomsor- gen med statliga bidrag.
            Barnomsorgens syfte skall vara att bidra till att barn växer upp
            till allsidigt utvecklade, självständigt tänkande och solidariskt
            handlande vuxna männis- kor. Barnstugorna skall ge barnen omsorg,
            social fostran och stimulans till intellektuell, emotionell och
            motorisk utveckling. Vpk anser inte att det finns någon motsättning
            mellan pedagogik och social omsorg. Det är bara olika aspekter
            på samma verksamhet. Barnomsorgen skall omfatta alla barn upp
            t.o.m. 12 års ålder. Vpk förespråkar en kollektiv barnomsorg och
            menar att resurserna för en utbyggd och kvalitativt bra barnomsorg
            skall läggas på daghem och fritidshem. Vpk vill avveckla familjedaghemmen
            och ersätta dessa med platser i daghem och fritidshem. De kvinnor
            som nu arbetar som dagmam- mor bör erbjudas utbildning för att
            sedan arbeta i den kollektiva barnom- sorgen. Efter 12-årsåldern
            bör andra organiserade fritidsverksamheter erbjudas barnen. Gränsen
            mellan barnormsorgsverksamhet och fritidsverksamhet går någonstans
            i mellanstadieåldern. En intressebaserad öppen fritidsverksam-
            het kan då ersätta den omsorgsbaserade dag- och fritidshemsverksamheten.
          </p>
          <p xml:id="i-Sh13f8mKvUHojz2xGX9r9u">
            Barnomsorgen — också en kvinnofråga
          </p>
          <p xml:id="i-KfgRLLXVs4VWCcpgQuZjQh">
            En utbyggd barnomsorg är en förutsättning för att kvinnor skall
            ha möjlighet att förvärvsarbeta eller studera. Sverige har en
            mycket hög kvinnlig förvärvsfrekvens. I dag förvärvsarbetar kvinnor
            med barn i förskoleåldern till 83 20. Kvinnor med barn i skolåldern
            förvärvsarbetar till 89 96. Det finns många svårigheter förknippade
            med att kombinera förvärvsarbe- te med hem och barn. Så länge
            den kollektiva barnomsorgen fortfarande är mycket bristfälligt
            utbyggd måste över hälften av kvinnorna (SCB Kvinnor och barn)
            ordna sin barnomsorg själva, på privat väg med hjälp av släktingar,
            bekanta eller privata dagmammor. Alternativt försöker man lägga
            arbetsti- derna så att någon av föräldrarna är hemma medan den
            andre arbetar. Bristen på barnomsorg är en viktig anledning till
            att så många kvinnor deltidsarbetar. För tio år sedan lovade en
            socialdemokratisk regeringiens. k. utbyggnads- plan att köerna
            till barnomsorgen skulle vara borta 1985. Denna plan har inte
            förverkligats och med regeringens proposition 1984/85:209 (Förskola
            för alla
          </p>
          <p xml:id="i-V7eN7vcqmtvJk3i6UJXrye">
            Mot. 1985/86 S0607
          </p>
          <p xml:id="i-PtNYBEAtKfRJxFGzkcM2By">
            10
          </p>
          <pb facs="riksdagen-motions-pdf/data/198586/mot_198586_so_607/mot_198586_so_607-003.pdf"/>
          <p xml:id="i-S2r6mg7LAPR3HnVr28S3Lq">
            barn) kommer det också i fortsättningen att vara omöjligt för
            många kvinnor att förena förvärvsarbete med barn och familj, eftersom
            det i denna proposition (som antogs av riksdagen i dec. 1985)
            inte föreslås någon nämnvärd utbyggnad av daghemmen (55 000 platser)
            men väl av deltidsför- skolan och av den s.k. öppna förskolan
            (170 000 platser).
          </p>
          <p xml:id="i-C1XknDb8F2UjRzrGeDECih">
            Barnomsorgen — en klassfråga
          </p>
          <p xml:id="i-LccEmzEfHsETNjFpQ73ocU">
            Obekväma arbetstider är mycket vanligare bland arbetarfamiljer
            än bland övriga hushåll. 37 Zo av LO:s kvinnliga medlemmar med
            förskolebarn arbetar på obekväm eller oregelbunden arbetstid.
            Motsvarande andelar för TCO och SACO/SR är 9 9 resp. 2 Io. Det
            skall också sägas att genomsnittet för alla kvinnor inom LO som
            arbetar på obekväma eller oregelbundna arbetstider ligger på 28
            20. Småbarnsmammorna tvingas i högre utsträckning än andra till
            de sämre arbetstiderna. Också bland männen finns motsvarande skillnader
            mellan LO, TCO och SACO/SR. De klassmässiga olikheterna framgår
            också av utnyttjandet av de befintliga platserna i daghem. Endast
            37 20 av LO-barnen i åldrarna 0-6 år har sådan plats. För TCO-barnen
            ligger siffran på 51 20 och för SACO/SR-barnen på 71 20. Barnomsorgen
            är alltså en viktig fördelningspolitisk fråga. För vissa yrkesgrupper
            är de obekväma och oregelbundna arbetstiderna oundvikliga. Det
            gäller inte minst inom en rad vård- och serviceyrken som av tradition
            och löneskäl är kvinnodominerade. Detta tillsammans med att den
            moderna familjebilden till mycket stor del består av ensamstående
            föräldrar innebär att barnomsorgen måste anpassa sina öppethållandetider
            för att den skall kunna bli tillgänglig för alla.
          </p>
          <p xml:id="i-DMjxMmP6jUr3RWruCMruuM">
            Bygg ut barnomsorgen
          </p>
          <p xml:id="i-9v9raSNUs5PhNaEqazjcMS">
            Det finns bara 177 000 daghemsplatser och 109 000 familjedaghemsplatser.
            Det finns ungefär 570 000 barn från 1-5 år t. o. m. 6 år. Det
            fattas således närmare 300 000 platser för förskolebarnen, och
            skall man ta med de barn som är yngre än 1-5 år så saknas det
            närmare 400 000 platser. Det finns ungefär 72 000 platser i fritidshem
            och 50 000 platser i familjedaghem för skolbarn. Det finns ca
            500 000 barn i åldrarna 7-12 år. Det fattas således ungefär 378
            000 platser för skolbarn uppt. o. m. 12 års ålder. Det är ett
            högst rimligt krav att alla de barn som har förvärvsarbetande
            eller studerande föräldrar skall garanteras en plats inom barnomsorgen.
            Inte förrän detta krav är tillgodosett kan man tala om en ”Förskola
            för alla barn”. För det kommande budgetåret är det inte möjligt
            att bygga mer än ca 50 000 platser bl. a. beroende på att planering
            och projektering måste få ta sin tid. Men för att inom rimlig
            tid täcka behovet av barnomsorg måste utbyggnaden i framtiden
            inriktas på 90 000 platser/år.
          </p>
          <p xml:id="i-TNae3F6jK9tLrT3KWFCvXc">
            Ökastatsbidragen
          </p>
          <p xml:id="i-QYu1uxFuU6etnsVD2aXSnP">
            Det är kommunerna som har ansvaret för barnomsorgen. Kommunernas
            vilja och möjlighet att bygga ut barnomsorgen är i mycket beroende
            av de
          </p>
          <p xml:id="i-JK3aKXBjA26E9XdNp1i7zF">
            Mot. 1985/86 50607
          </p>
          <p xml:id="i-HTX4owzudAYvPcHVHcEr4b">
            1
          </p>
          <pb facs="riksdagen-motions-pdf/data/198586/mot_198586_so_607/mot_198586_so_607-004.pdf"/>
          <p xml:id="i-5HJD58an8nxF5ao26a6Zvu">
            statsbidrag som utgår. Med de statsbidrag som nu gäller kommer
            ingen nämnvärd utbyggnad att kunna ske. Antalet platser kommer
            främst att öka genom överinskrivning och genom s. k. förtätning
            i barngrupperna, eftersom bidraget utgår per inskrivet barn. Detta
            innebär i de flesta fall en kvalitetsför- sämring för barnomsorgen.
            Regeringen har påstått att det nuvarande statsbidragssystemet
            haft gynnsamma effekter. Detta är helt fel. Systemet har just
            lett till överinskriv- ningar. Föräldrar och personal har också
            protesterat mot detta. Med 20 000 namnunderskrifter från ett 80-tal
            kommuner i landet säger föräldrar och personal: ”Runt om i vårt
            land pågår en allvarlig försämring av daghemsverk- samheten. Allt
            fler kommuner tillämpar överinskrivning. Det är en direkt följd
            av statsbidragssystemet som gäller från den 1 jan 1984”. Vidare
            säger föräldrarna: ”Kortsiktigt är överinskrivningar ett sätt
            för staten att spara pengar men regering och riksdag borde verkligen
            fråga sig vad detta kommer att innebära för samhället på lång
            sikt och vad det betyder för barnen och deras föräldrar”. Enligt
            vpk:s mening skall statsbidragen vara utformade så att de både
            gynnar en kraftig kvantitativ utbyggnad och en kvalitativ sådan.
            Därför måste statsbidragen vara tillräckligt stora och kopplas
            ihop med bindande miniminormer för personaltäthet, ytnormer och
            barngruppsstorlekar. Numera utgår statsbidrag också till deltidsförskolan.
            Enligt vpk:s mening är detta olyckligt eftersom det kommer att
            kunna inverka negativt på utbyggnaden av daghemmen. Vpk vill i
            stället använda statsbidragen för en utbyggnad av daghemmen och
            fritidshemmen. Vpk föreslår därför att statsbidrag inte skall
            utgå till deltidsförskolan. För att säkra både den kvantitativa
            och den kvalitativa utbyggnaden föreslår vpk dels ett driftsbidrag,
            dels ett anordningsbidrag. Driftsbidraget skall utgå med 75 96
            av de faktiska driftskostnaderna och det skulle på så sätt täcka
            personalkostnaderna. Anordningsbidraget bör utgå med samma belopp
            som regeringen föreslår, nämligen 300 000 kr. per nybyggd avdelning
            i daghem och fritidshem. Anordningsbidraget bör utgå till dess
            behovet av daghems- och fritidshems- utbyggnad är täckt. Statsbidragen
            till barnomsorgen finansieras genom en särskild avgift, barnomsorgsavgiften.
            Denna avgift, som tas ut av alla arbetsgivare och egenföretagare,
            uppgår till 2,2 70 av löneunderlaget. Vpk föreslår att denna avgift
            höjs till 2,9 70 för att finansiera den nödvändiga utbyggnaden
            och driftskostnaderna för barnomsorgen. I sammanhanget bör påpekas
            att de inkomster staten hittills haft av barnomsorgsavgiften har
            överstigit utgifterna för statsbidrag till barnomsorgen. Detta
            är enligt vår mening otillständigt, mot bakgrund av de utbyggnadsbrister
            och kvalitativa brister som finns. För barn med särskilda behov
            utgår visst särskilt bidrag. Förutom detta särskilda bidrag borde
            de bostadsområden som har särskilt svåra sociala problem få extra
            förstärkningsresurser.Dessa bidrag skulle kommunerna kunna ansöka
            om hos socialstyrelsen. All barnomsorgsverksamhet bör vara avgiftsfri
            för föräldrarna och i stället finansieras över skatten. Med de
            höga avgifter som nu tas ut finns det risk för att själva avgiften
            för barnomsorg blir ett styrinstrument som sållar bort de
          </p>
          <p xml:id="i-J25WwmFYEoJLrZ7mD7LUUC">
            Mot. 1985/86 S0607
          </p>
          <p xml:id="i-3zBUrMXtfbdW1rSB6Tz5og">
            12
          </p>
          <pb facs="riksdagen-motions-pdf/data/198586/mot_198586_so_607/mot_198586_so_607-005.pdf"/>
          <p xml:id="i-G51vP4FuvbWSZqwF5Y82BH">
            föräldrar och barn som har den sämsta ekonomin. Överläggningar
            mellan staten och kommunerna måste komma till stånd, och ett syfte
            med dessa överläggningar skall vara att avgifterna successivt
            trappas ner med sikte på nolltaxa inom en femårsperiod.
          </p>
          <p xml:id="i-QJEYQi4phsW9eFjFjJcHRn">
            Barnomsorgen måste bli bättre
          </p>
          <p xml:id="i-Qhvo2CrzfER4hr418K9ZqN">
            De sociala och pedagogiska målen för barnomsorgen kommer att
            åsidosättas om inte kvaliteten, i form av bl. a. ökad personaltäthet,
            mindre barngrupper och fasta ytnormer, kan garanteras. Vpk förespråkar
            bindande normer för kvaliteten. För åldersgrupperna 3-7 år i förskolan
            och i fritidshem bör barngrupperna inte vara större än 15 barn.
            För barn under 3 år bör barngruppsantalet inte överstiga 10. När
            det gäller s. k. utvidgade syskongrupper bör barnantalet inte
            vara fler än 12-15 barn, beroende på åldersfördelningen i gruppen.
            När det gäller personaltätheten menar vpk att socialstyrelsens
            rekommen- dationer bör gälla som miniminormer. Detta innebär 0,40
            personal per barn i åldrarna 0,5-3 år, 0,20 i åldrarna 3-7 år
            och 0,17 i åldrarna 7-12 år. Dessutom bör bindande normer finnas
            för fasta vikarier med dimensioneringen en vikarie på fem personal.
            I det här sammanhanget bör också nämnas behovet av barnvårdare
            för sjuka barn. Tyvärr har många kommuner tagit reformen som gör
            det möjligt för föräldrar att med sjukpenning stanna hemma och
            vårda sjukt barn som intäkt för att dra ner på och t.o.m. avskaffa
            barnvårdarverksamheten. Detta vållar stora problem för ensamstående
            föräldrar och grupper som t.ex. studerande som inte har ett fullgott
            försäkringsskydd. Enligt vår mening bör barnvårdarverksamhet ingå
            som en naturlig del av socialtjänsten. Föräldrar bör ha möjlighet
            att välja om de vill använda sig av barnvårdare eller föräldrapenning
            för vård av sjukt barn. För att åstadkomma en bra barnomsorg är
            det viktigt med en väl tilltagen personaldimensionering. Men det
            är också önskvärt att personalen stannar kvar i sin barngrupp
            så länge som möjligt för att främja trygghet och kontinuitet i
            verksamheten. Av samma anledning är det viktigt att barngrup-
            perna, i största möjliga utsträckning, hålls ihop under förskoletiden.
            Det är nödvändigt att barn har tillräckligt med yta att röra sig
            på. Ytnormen bör därför återinföras och fastställas till 9,0-9,5
            m? per plats.
          </p>
          <p xml:id="i-D2RKhsQLXf2pjbRfLvaCWB">
            Längre utbildning
          </p>
          <p xml:id="i-7Q4QRt3BS6iz7VZBrwbAC2">
            Både barnomsorgens kvantitet och kvalitet är beroende av tillgången
            på tillräckligt antal välutbildad personal. Det finns inga som
            helst verksamhets- mässiga skäl till två personalkategorier för
            arbete i barngrupp. Vpk anser att det endast skall finnas en personalkategori
            i arbetet med barn inom barnomsorgen. Därför behövs en enhetlig
            utbildning. Denna utbildning bör göras fyraårig med ett praktikår
            inlagt i studietiden. Utbildningen bör ge behörighet att arbeta
            inom barnomsorgen. Antingen kan utbildningen göras så bred att
            även fritidspedagogerna ryms inom den eller också kan viss specialisering
            ske för fritidspedagogerna under det sista studieåret. Utbildningen
            bör kompletteras med en garanterad fort- och vidareutbild- ning
            på 30 timmar per år och anställd.
          </p>
          <p xml:id="i-SZMniSPSqKkMTy5RDyqsG9">
            RER NS in dr ENE
          </p>
          <p xml:id="i-8mqEc2jUN6tK9dQhdk2vUy">
            Mot. 1985/86 S0607
          </p>
          <p xml:id="i-7Jx3ePnxeS98tuR7ujRk19">
            13
          </p>
          <pb facs="riksdagen-motions-pdf/data/198586/mot_198586_so_607/mot_198586_so_607-006.pdf"/>
          <p xml:id="i-YYAesdat5AnNSzfENwkAPp">
            Utbilda mer personal
          </p>
          <p xml:id="i-LBu8ztCuFBTfyum7dk4pvr">
            Behovet av att utbilda personal hänger givetvis samman med barnomsorgens
            utbyggnad och vilken personaltäthet som skall finnas inom barnomsorgen.
            I budgetpropositionen säger regeringen att det på vissa utbildningsorter
            har varit svårt att fylla platserna. Det hänger givetvis samman
            med den dåliga utbyggnaden och regeringens dåliga förmåga att
            tvinga och stimulera kommunerna till utbyggnad. Regeringen föreslår
            en neddragning med 72 platser vid högskolan i Stockholm trots
            en stor brist på behöriga förskollärare i denna region. Vpk går
            givetvis emot denna nedskärning. Bara för att kunna klara effekterna
            av det beslut som riksdagen fattade angående propositionen ”Förskola
            för alla barn”, måste mellan 20 000 och 25 000 nya årsarbetare
            utbildas. Då har ingen hänsyn tagits till nytillskott i den tidigare
            befintliga verksamheten, utan bara till de ca 250 000 barn som
            före 1991 skall beredas plats inom barnomsorgen. Med vpk:s förslag
            till utbyggnad blir behovet av att utbilda personal än större.
          </p>
          <p xml:id="i-6Jwg3t93JgVY4hYHhYjoCc">
            Föräldraförsäkringen behöver byggas ut
          </p>
          <p xml:id="i-Adbg6iPN3B6zQhCA9HjsGZ">
            Det är en stor klassorättvisa att låg- och mellaninkomsttagare
            samt ensamstå- ende föräldrar av ekonomiska skäl inte har möjlighet
            utnyttja den rätt till 18 månaders ledighet efter barns födelse,
            som lagen om anställningsskydd ger. Som föräldraförsäkringen nu
            fungerar ger den full ersättning endast under 9 månader. Detta
            samtidigt som rätten till plats i samhällets barnomsorg förutsätts
            inte gälla förrän barnet är 1,5 år. Så länge det är familjernas
            ekonomi och inte barnets mognad och behov som avgör tidpunkt för
            daghemsstarten skapar nuvarande bidragssystem ojämlika förutsättningar
            för barns utveckling till harmoniska människor. Ytterligare en
            orättvisa är att de som på grund av arbetslöshet eller av andra
            skäl inte är berättigade till sjukpenning får ”klara sig” med
            garantibeloppet (för närvarande 48 kr. per dag) och socialbidrag.
            Vpk anser att föräldraförsäkringen skall byggas ut till 18 månader
            med full sjukpenning. Först när detta blir verklighet skulle alla
            föräldrar oavsett ekonomisk ställning ha möjlighet att ta hand
            om sina barn upp till 1,5 års ålder. Utbyggd föräldraförsäkring,
            varav 4 månader kvoteras, skulle med all säkerhet också öka jämställdheten,
            ge möjlighet till nära relationer mellan barn och båda föräldrarna
            samt medföra en bättre ansvarsfördelning av hemarbete och barnomsorg.
            Denna fråga tas även upp i en särskild motion till årets riksmöte.
          </p>
          <p xml:id="i-QtuortFJteFrEykbSyJbxK">
            Generella bidrag till barnfamiljerna Barnbidraget måste höjas
            och indexregleras
          </p>
          <p xml:id="i-4Lt46fmQB98pVoVmCJfACR">
            Genom den senaste barnbidragshöjningen fick barnfamiljerna en
            viss kompensation för den 10-15 96 ekonomiska förlust som barnfamiljerna
            gjort under senare år. Men det förtjänar att påpekas att den höjningen
            fick barnfamiljerna till viss del själva bekosta i form av extra
            skatt och slopat förvärvsavdrag.
          </p>
          <p xml:id="i-N6jYqiLxJPJEFKYuGNgec2">
            Mot. 1985/86 S0607
          </p>
          <p xml:id="i-9cj1Qn4yTPMRygCVkkcoFP">
            14
          </p>
          <pb facs="riksdagen-motions-pdf/data/198586/mot_198586_so_607/mot_198586_so_607-007.pdf"/>
          <p xml:id="i-RGB3w56gNxJX7FfzJJz7oB">
            Nu behövs ånyo en höjning, dels därför att inflationen urholkat
            tidigare belopp, dels därför att levnadsomkostnaderna har ökat.
            Den tidigare höjningen kan heller inte uppväga de ökade kostnader
            som flertalet av barnfamiljerna fått kännas vid i form av höjda
            hyror och ökade matpriser. Vpk har under många år krävt att barnbidraget
            bör motsvara 25 960 av basbeloppet och att det också skall indexregleras.
            Vpk föreslår en ökning av barnbidraget till att motsvara 25 26
            av basbeloppet, vilket betyder en höjning i förhållande till regeringens
            förslag med 1 025 kr. Med den höjningen skulle barnbidraget uppgå
            till 5 825 kr. per barn och år.
          </p>
          <p xml:id="i-GtyJrTu3srh56FGmxuBYkT">
            Låt studiebidraget utgå under tolv månader
          </p>
          <p xml:id="i-7MszqFfheMTEsQBiJdzEN8">
            Studiebidraget eller det förlängda barnbidraget utgår bara högst
            nio månader per år. Det finns ingen anledning till att detta bidrag
            bara skall utgå under denna tid. Tanken har kanske varit att ungdomarna
            på ferierna skall kunna arbeta och på så sätt kunna bidra till
            sin egen försörjning. Läget på arbetsmarknaden gör att det nuförtiden
            kan vara mycket svårt att erhålla sommararbete. Grundkostnaderna,
            dvs. mat och hyra, får ändå den som är försörjare stå för. Vpk
            föreslår att det förlängda barnbidraget utgår under årets alla
            tolv månader. Denna fråga behandlas i en särskild motion till
            årets riksmöte.
          </p>
          <p xml:id="i-WRoNJALz56177rdXySTeki">
            Bort med matmomsen
          </p>
          <p xml:id="i-M7Yuy1MCFtyHKCptT5vrGk">
            Den nu så omskrivna ”nyfattigdomen” drabbar i allt högre grad
            vanliga människor och däribland även barnfamiljerna. Över en halv
            miljon männis- kor behöver i dag socialhjälp för att klara sitt
            livsuppehälle. Det som gör att barnfamiljer behöver begära socialhjälp
            är de dyra matkostnaderna och de höga hyrorna. Denna bild av Sverige
            är naturligtvis en spegelbild av ”de goda förhållan- den” som
            regeringen påstår råder. De höga bolagsvinsterna och aktieklippen
            har sin motsats i usla avtal och mångåriga reallönesänkningar
            som i sin tur resulterat i den nya fattigdomen. Särskilt betungande
            för ekonomiskt trängda hushåll är matkostnaderna. Sverige har
            förmodligen världens högsta matskatt. Under valrörelsen 1985 redovisade
            Sparbankens experter på familjeekonomi, att en vanlig tvåbarns-
            familj betalar 8 000 kr. varje år i matmoms. Ett slopande av matmomsen
            skulle betyda stora ekonomiska förbättringar för barnfamiljerna.
            Vpk föreslår att matmomsen slopas i tre steg. I ett första steg
            föreslår vi ökade subventioner med 3 miljarder, som utöver det
            stöd som nu redan finns gör att en tredjedel av momseffekten försvinner.
          </p>
          <p xml:id="i-KnTZcE33SyV5VcXroeNefr">
            Bostadsbidragen
          </p>
          <p xml:id="i-KTyG7kRTEhytzmgpirc2hi">
            Förbättringar av bostadsbidragen är helt nödvändiga med tanke
            på tidigare uteblivna och otillräckliga höjningar av bidragen
            och slopandet av bidrag till hushåll utan barn. Bostadsbidraget
            måste med hänsyn till de stora ökningarna av boendekost-
          </p>
          <p xml:id="i-KUQT9tqdDpRFJcXoQRamvr">
            Mot. 1985/86 S0607
          </p>
          <p xml:id="i-MHTz5iSt8TY5LURyE9droa">
            15
          </p>
          <pb facs="riksdagen-motions-pdf/data/198586/mot_198586_so_607/mot_198586_so_607-008.pdf"/>
          <p xml:id="i-YJBwm2fibA19yQBmExCWUP">
            naderna — framför allt i nyare hus — vara av den omfattningen
            att de kan ge ett nödvändigt stöd till de minst ekonomiskt bärkraftiga
            hushållen. Dessa förbättringar kan inte ske genom en omfördelning
            mellan de svaga hushåll som har bostadsbidrag eller genom att
            ännu fler hushåll förlorar detta. Bidragen måste nu kraftigt förbättras
            och också återinföras för hushåll utan barn. Regeringens förslag
            beträffande bostadsbidraget beräknas kosta 520 milj. kr. mer under
            nästa budgetår, men denna summa skall till över hälften (270 milj.
            kr.) bekostas av kommunerna. Vpk upprepar också förslaget om att
            studiemedel inte skall utgöra bidragsgrundande inkomst. Vpk ansluter
            sig i stort sett till bostadsstyrelsens bedömning av vilka bidrag
            som behövs. För att återställa värdet till tidigare bostadsbidrag
            och anpassa dem till hyres- och inkomstutvecklingen räcker de
            av regeringen förordade höjningarna inte till. Vpk-förslagets
            höjning av bostadsbidragen innebär att barnfamiljerna maximalt
            kommer att erhålla en höjning av bostadsbidragen med mellan 3
            360 kr. och 7 200 kr. per år beroende på antalet barn. Höjningen
            föreslås gälla från 1 juli 1986. Denna höjning skall jämföras
            med regeringens förslag som ligger på mellan 1 680 kr. och 2 160
            kr. Vpk:s förslag innebär en ordentlig förbättring, framför allt
            för många barnfamiljer, men även för hushåll utan barn, som återges
            den möjlighet till bostadsbidrag som övriga partier mot vpk:s
            röster avskaffat från årsskiftet 1985/86.Konkreta förslag till
            förändring av bostadsbidragen ställs i en annan motion till årets
            riksmöte.
          </p>
          <p xml:id="i-WrPaqFhvqaJgyoopKbsDHU">
            Sex timmars arbetsdag
          </p>
          <p xml:id="i-B3ySinUrJjAFpedp9WBZXw">
            Sex timmars arbetsdag är ett viktigt kvalitetskrav inom barnomsorgen
            och inom familjepolitiken. En övergång till sex timmars arbetsdag
            skulle få en rad positiva effekter — både av social och fördelningsmässig
            natur. De långa arbetstiderna — varvid bruttoarbetstiden bör räknas
            — drabbar framför allt småbarnsföräldrarna, i hög grad de ensamstående
            mammorna, de med låg levnadsstandard, de som har de oregelbundna
            arbetstiderna, de som har kroppsarbete och de som har låg utbildning.
            Arbetstidsfrågan är i stor utsträckning en klassfråga och en jämställdhetsfråga.
            En förkortad arbetsdag för alla ger föräldrar mer möjlighet att
            umgås med barnen. Barn behöver både sina föräldrar och den stimulans
            utanför hemmet som en daghemsvistelse kan ge. Det är nödvändigt
            att skapa förutsättningar för att både kunna ha ett förvärvsarbete,
            ha barn och familj och ändå få tid över till annat som man vill
            hinna med att göra. För att förverkliga detta måste sex timmars
            arbetsdag genomföras. Sextimmarsdagen måste genomfö- ras med full
            lönekompensation. En nedtrappning till sju timmar bör ske under
            1987, och sextimmarsdagen måste vara helt genomförd 1990. Förslag
            ställs i en särskild motion till årets riksmöte.
          </p>
          <p xml:id="i-LseDQKy7eVhUEBWBhQvS9S">
            Mot. 1985/86 S0607
          </p>
          <p xml:id="i-QTUpZSkeVrHb7ikZ5ABsmN">
            16
          </p>
          <pb facs="riksdagen-motions-pdf/data/198586/mot_198586_so_607/mot_198586_so_607-009.pdf"/>
          <p xml:id="i-Luv5R8whnAkrFRUukCdvU3">
            Hemställan
          </p>
          <p xml:id="i-G3uh2YsaWLtjsJaWmGEgB3">
            Med hänvisning till det anförda föreslås
          </p>
          <p xml:id="i-Mz9buF6RQhMmRXoHtB8d9p">
            1. att riksdagen hos regeringen hemställer om att förslag till
            lag som garanterar alla barns rätt till plats i daghem och fritidshem
            t. o. m. 12 års ålder snarast föreläggs riksdagen och att därvid
            beaktas vad i motionen sägs om inriktningen mot kollektiv kommunal
            barnomsorg, 2. att riksdagen som sin mening ger regeringen till
            känna att målsättningen för samhällets utbyggnad av daghem och
            fritidshem bör vara 50 000 nya platser under budgetåret 1986/87,
            3. att riksdagen uttalar sig för en förändring av statsbidraget
            till barnomsorgen i enlighet med vad som sägs angående deltidsförskolan
            samt hemställer hos regeringen om förslag om nytt statsbidragssystem,
            4. att riksdagen uttalar att anordningsbidraget bör utgå tills
            utbygg- nadsbehovet av daghem och fritidshem är täckt, 5. att
            riksdagen hos regeringen begär utarbetandet av förslag angående
            extra förstärkningsresurser inom barnomsorgen att utgå till bostadsområden
            med svåra sociala problem, 6. att riksdagen uttalar sig för en
            höjning av barnomsorgsavgiften till 2,90 96, 7. att riksdagen
            uttalar att för kommunerna bindande kvalitetsnor- mer för barnomsorgen
            bör utarbetas och fastställas innebärande a) att ytnormen återinförs
            och fastställs till 9-9,5 m? per plats, b) att gruppstorleken
            fastställs till högst 10 barn i åldern 0,5-3 år, till 15 barn
            i åldrarna 3-7 år och 7—12 år och 12-15 barn i s.k. utvidgad syskongrupp,
            C) att personaltätheten fastställs till 0,40 i åldersgruppen 0,5-3
            år, 0,20 i åldersgruppen 3-7 år och 0,17 i åldersgruppen 7 år
            och uppåt, [8. att riksdagen uttalar att utbildningskapaciteten
            för personal inom barnomsorgen bör anpassas till den fortsatta
            utbyggnaden,'] [9. att riksdagen hos regeringen hemställer om
            förslag till en enhetlig utbildning för personal i arbete i barngrupp
            inom barnomsorgen,'] 10. att riksdagen hos regeringen hemställer
            om förslag innebärande att regler för allmän behörighet för personal
            med arbete i barngrupp inom barnomsorgen införs, 11. att som en
            följd av yrkande 10 riksdagen hos regeringen hemställer om åtgärder
            för att bereda redan anställd personal inom utbildningsyrket och
            som saknar formell behörighet möjlighet att med bevarad lön erhålla
            sådan behörighet, 12. att riksdagen uttalar att personalen inom
            barnomsorgen genom kommunens försorg bör beredas möjlighet till
            fortbildning motsvaran- de 30 timmar per år, 13. att riksdagen
            beslutar att barnbidraget tills vidare skall utgå med 25 90 av
            basbeloppet, [14. att riksdagen som ett första steg i slopandet
            av livsmedelsmom- sen begär att livsmedelssubventionerna höjs
            med ett i förhållande till
          </p>
          <p xml:id="i-DWFEfC6aZde63jzr4nTCJQ">
            Mot. 1985/86 S0607
          </p>
          <p xml:id="i-4QpTw9Erz7iqEvnUffWzC7">
            17
          </p>
          <pb facs="riksdagen-motions-pdf/data/198586/mot_198586_so_607/mot_198586_so_607-010.pdf"/>
          <p xml:id="i-D2g2VzYu4ez8VRFwE2hsHx">
            regeringens förslag med 3 000 000 000 kr. förhöjt belopp,”] [15.
            att riksdagen hos regeringen begär förslag om fullständigt slopande
            av momsen på livsmedel i enlighet med vad som anförs i motionen.”]
          </p>
          <p xml:id="i-67yzHJxNHAzYhtitDBbr5Y">
            Stockholm i januari 1986
          </p>
          <p xml:id="i-5kh6EnYyGfhXGWgVER456Q">
            Lars Werner (vpk) Bertil Måbrink (vpk) Nils Berndtson (vpk) Jörn
            Svensson (vpk) Inga Lantz (vpk)
          </p>
          <p xml:id="i-JtZqxRKkpA8mABH77czHAj">
            Hans Petersson (vpk) i Hallstahammar
          </p>
          <p xml:id="i-CRRNMzbCicgbvNf43Suefd">
            11985/86:Ub506, ? 1985/86:J0206
          </p>
          <p xml:id="i-BXqy3grM8NB5C4JxzAgUfi">
            Mot. 1985/86 S0607
          </p>
          <p xml:id="i-NMb3JsxYe6pX4jp64W88bi">
            18
          </p>
          <pb facs="riksdagen-motions-pdf/data/198586/mot_198586_so_607/mot_198586_so_607-011-001.pdf"/>
          <pb facs="riksdagen-motions-pdf/data/198586/mot_198586_so_607/mot_198586_so_607-011-002.pdf"/>
          <pb facs="riksdagen-motions-pdf/data/198586/mot_198586_so_607/mot_198586_so_607-011-003.pdf"/>
          <pb facs="riksdagen-motions-pdf/data/198586/mot_198586_so_607/mot_198586_so_607-011-004.pdf"/>
          <pb facs="riksdagen-motions-pdf/data/198586/mot_198586_so_607/mot_198586_so_607-011.pdf"/>
          <pb facs="riksdagen-motions-pdf/data/198586/mot_198586_so_607/mot_198586_so_607-012.pdf"/>
          <p xml:id="i-Xx6cPcGaAhK14jJmA4vqx6">
            gotab Stockholm 1986 10079
          </p>
        </div>
      </div>
    </body>
  </text>
</TEI>
