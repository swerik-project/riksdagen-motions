<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SfU-01149">
  <teiHeader>
    <fileDesc>
      <titleStmt>
        <title>En trygg och värdig pension</title>
        <author corresp="i-6ceKG6oPX1kT6SHqK6JSnq">av Clara Aranda m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1149 av Clara Aranda m.fl. (SD)</title>
          <idno type="rdwebb">HA021149</idno>
          <rs type="number">1149</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/HA021149/text</ref>
          <ref type="dokument_url_html">http://data.riksdagen.se/dokument/HA021149</ref>
          <ref type="dokumentstatus_url_xml">http://data.riksdagen.se/dokumentstatus/HA021149</ref>
          <ref type="pdf">http://data.riksdagen.se/fil/4AC8E4E0-8D8B-44B6-A822-21ACCB13FB4D</ref>
          <ref type="docx">http://data.riksdagen.se/fil/70FD9A26-0290-46C3-8CC0-35C7A942E3E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Vk3BD1VwPAAm9tVnGHJL8B</idno>
            <name>Mona Olin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-WEoMGT8dJNxw1Jyo3WZNCW</idno>
            <name>Daniel Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GfiEdi3suaTDgqhRuA5YUr" type="signed"/>
        <correspContext corresp="i-GfiEdi3suaTDgqhRuA5YUr">
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-Vk3BD1VwPAAm9tVnGHJL8B"/>
          <note type="signatory" corresp="i-WEoMGT8dJNxw1Jyo3WZNCW"/>
          <note type="signatory" corresp="i-VFaAexqzCaq9JmKCfc1WJ9"/>
        </correspContext>
        <correspAction xml:id="i-KydHMamNi4ab1Qr1YJ3CW9" type="submitted">
          <date when="2022-11-22"/>
          <time when="13:48:33"/>
        </correspAction>
        <correspAction xml:id="i-RBkiYTE8thafcTpLpATvAa" type="reviewed">
          <date when="2022-11-23"/>
          <time when="09:22:42"/>
        </correspAction>
        <correspAction xml:id="i-GVREJ9YGQQKfNuCMWrXeJK" type="referred">
          <date when="2022-12-01"/>
        </correspAction>
        <correspAction xml:id="i-AwopXjQtYttjfDz67sgxAe" type="assigned">
          <date when="2023-08-24"/>
          <time when="12:15:05"/>
        </correspAction>
        <correspContext corresp="i-AwopXjQtYttjfDz67sgxAe">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-CmdUXrJVUQs4EqcqCS3bNt" type="behandlas_i"/>
        <correspContext corresp="i-CmdUXrJVUQs4EqcqCS3bNt">
          <ref type="uppgift">2022/23:SfU10</ref>
          <ref type="ref_dok_id">HA01SfU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU10</ref>
          <ref type="ref_dok_titel">Socialavgifter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KuiHt471brzADz1gktnQaW" type="behandlas_i"/>
        <correspContext corresp="i-KuiHt471brzADz1gktnQaW">
          <ref type="uppgift">2022/23:SfU11</ref>
          <ref type="ref_dok_id">HA01SfU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU11</ref>
          <ref type="ref_dok_titel">Pensioner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-URcK83aoQoQhXAReLhD76t" type="behandlas_i"/>
        <correspContext corresp="i-URcK83aoQoQhXAReLhD76t">
          <ref type="uppgift">2022/23:SfU14</ref>
          <ref type="ref_dok_id">HA01SfU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU14</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:1149 av Clara Aranda m.fl. (SD)
          En trygg och värdig pension
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-98ReyqxRsxRvQXtYFxByp8">
            Förslag till riksdagsbeslut
          </head>
          <list>
            <item xml:id="i-5fEhPHyJXJ4i1yfBkvfuWc" sortKey="Yrkande 1">
              Riksdagen ställer sig bakom det som anförs i motionen om att
              utreda möjligheten att höja pensionsavsättningarna inom arbetsgivaravgiften
              samtidigt som den allmänna löneavgiften sänks i motsvarande mån
              och tillkännager detta för regeringen.
            </item>
          </list>
          <list>
            <item xml:id="i-FG7YKvorejUaUQ1DFiV9pb" sortKey="Yrkande 2">
              Riksdagen ställer sig bakom det som anförs i motionen om att
              verka för en mer jämställd pension och tillkännager detta för
              regeringen.
            </item>
          </list>
          <list>
            <item xml:id="i-TxYrxamhA9YdeVD47Jwjr1" sortKey="Yrkande 3">
              Riksdagen ställer sig bakom det som anförs i motionen om att
              verka för en utredning som syftar till bättre kontroller för att
              undvika felaktiga utbetalningar av pensioner utomlands och tillkännager
              detta för regeringen.
            </item>
          </list>
          <list>
            <item xml:id="i-4vCWE95hzN9CKH2wLXu56X" sortKey="Yrkande 4">
              Riksdagen ställer sig bakom det som anförs i motionen om att
              se över regelverket för den omotiverade skillnaden mellan gifta
              och sambor och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-2YLdrsyQQT9X9jyhkdEsV7" type="h1">
            Motivering
          </head>
          <p xml:id="i-TtPctZaC3HuibWjdXZ8kfd">
            För Sverigedemokraterna är det av yttersta vikt att varje person
            som uppnår pensions­åldern ska kunna leva ett värdigt och anständigt
            liv, där ingen ska behöva arbeta efter att pensionsåldern uppnåtts,
            så att övergången från arbetstagare till pensionär ska bli ekonomiskt
            hållbar. Enligt siffror från Pensionsmyndigheten behöver nu tre
            av fyra svenska pensionärer ta emot bidrag från svenska staten
            för att klara sin försörjning. Som statligt bidrag räknas garantipension,
            inkomstpensionstillägg, bostadstillägg och äldre­försörjningsstöd.
            Det är kvinnor som har lägst pensioner. En förklaring är att kvinno­dominerade
            yrken ofta är lägre betalda än mansdominerade, och att kvinnor
            i högre utsträckning arbetar deltid för att ta hand om barn, och
            det återspeglas i pensionen. För oss är det en prioriterad fråga
            att skyddsnätet är så täckande så att ingen pensionär ska behöva
            leva på existensminimum, avstå från mediciner och samla burkar
            för sin överlevnad i välfärdsstaten Sverige.
          </p>
          <head xml:id="i-54TB7K8xFV2sfZJGMgBbBF" type="h2">
            Högre pensioner
          </head>
          <p xml:id="i-U4NYCsXB621mv8SK3pWhDy">
            Ålderspensionssystemet är inte långsiktigt finansiellt hållbart
            i den meningen att medborgarna inte får en tillräckligt hög pension,
            mätt som andel av slutlönen. Exempelvis får en genomsnittlig 80-talist
            (född 1985) som träder in på arbetsmarknaden vid 25 års ålder
            och arbetar fram till 67 år, med en slutlön på 30 000 kr per månad
            (i nuvarande penningvärde), en inkomstpension på enbart 13 600
            kr. Det motsvarar bara drygt 45 procent av slutlönen, vilket är
            långt ifrån målbilden på minst 80 procent. Detta är inte acceptabelt.
          </p>
          <p xml:id="i-Dqa7zjgVzct1vaA33mdWFt">
            Vi menar att det ska finnas ett så kallat respektavstånd, där
            det ska vara skillnad på pensionen om en person har arbetat i
            hela sitt liv jämfört med om personen inte har gjort det. Ett
            alternativ kan vara att växla mellan en lägre allmän löneavgift
            och högre pensions­avsättningar inom arbetsgivaravgifterna, så
            går det att uppnå högre pensioner och samtidigt undvika att företagarna
            drabbas av högre skatter. Resultatet blir då att samma person
            får en lika hög eller högre pension utan att den generella pensionsåldern
            behöver höjas. Detta skulle vara en mer hållbar och långsiktig
            lösning än det pensionstillägg som den föregående regeringen genomfört.
            Vi anser därför att regeringen ska utreda en sådan lösning för
            att på allvar kunna stärka pensionerna.
          </p>
          <head xml:id="i-7iG8Egt74SvLj9LAH3MuLr" type="h2">
            Jämställd pension
          </head>
          <p xml:id="i-8v15aNEynBrT1PJ8vrRdZC">
            Enligt en rapport från Pensionsmyndigheten, ”Varför får kvinnor
            och män olika mycket i inkomstpension? Svar på regleringsbrevsuppdrag
            för 2018”, visar att kvinnor över tid tagit ett större ansvar
            för obetalt arbete under småbarnstiden och att både föräldra­ledighet
            och deltidsarbete påverkar den framtida pensionsinkomsten negativt.
            Kvinnors arbetstid minskar alltså när de får barn och mönstret
            etableras redan under föräldra­ledigheten (SOU 2015:50). Ytterligare
            en betydelsefull skillnad mellan kvinnors och mäns tid på arbetet,
            är att kvinnor i större utsträckning än män är frånvarande på
            grund av sjukdom. Kvinnor arbetar ofta på arbetsplatser där den
            psykosociala arbetsmiljön är krävande. De har ofta människovårdande
            yrken eller serviceyrken som kräver både engagemang och kompetens,
            och många gånger daglig kontakt med ett flertal personer, vilket
            ökar risken för att bli smittad av förkylning eller andra åkommor.
            Samtidigt som de ekonomiska resurserna och inflytandet över den
            egna arbetssituationen ibland är begränsade.
          </p>
          <p xml:id="i-H6yChWXh5TpEcqCAV4vayx">
            Det finns två sätt att bemöta denna problematik. Det ena sättet
            är det som den föregående regeringen anammat. Att förutsätta att
            kvinnor inte själva valt att tillbringa mer tid med barnen under
            småbarnsåren, utan att det är något som är påtvingat, något som
            den föregående regeringen ville tvinga bort genom lagstiftande
            kvotering av föräldra­försäkringen. Vi förnekar inte att sådana
            situationer kan finnas, och självklart är ett gemensamt föräldraansvar
            något positivt, men vi Sverigedemokrater anser ändå att utgångspunkten
            ska vara att familjerna själva får valfrihet att fördela föräldrapenningen
            för att få ihop livspusslet. Däremot är det helt orimligt att
            ett ökat ansvar för familj och barn, oavsett om det är en kvinna
            eller man som tar det ansvaret, ska drabba pensionerna negativt
            i den utsträckning som det gör idag.
          </p>
          <p xml:id="i-AkyTNnmPWpQDdjf4dLmTKU">
            Sverigedemokraterna ser det istället som självklart att föräldraledighet
            och deltidsarbete, för att ge barnen en trygghet under småbarnsåren,
            är något som ska värderas högre och ge minsta möjliga negativa
            effekt på pensionen. Vi vill därför uppdra till regeringen att
            utreda förslag som ger jämställda pensioner genom att skapa mer
            jämställda förutsättningar för den som tar större ansvar för familj
            och hem. Exempelvis genom att förstärka pensionsrätten för barnår.
            För att förebygga sjukskrivning som kan påverka pensionen negativt
            är det också av största vikt att regeringen på allvar förbättrar
            arbetsvillkoren inom offentlig sektor.
          </p>
          <head xml:id="i-MkyiCCAC7sFrSPVXQhhGGx" type="h2">
            Skärpta regler vid utlandsbetalningar av pensioner
          </head>
          <p xml:id="i-6jHNjfEcQqqJ92VTbg15GB">
            Det har under flera år varit vanligt att svenska pensionärer
            lämnar Sverige och flyttar utomlands. Detta innebär att utbetalningar
            från det svenska socialförsäkringssystemet betalas ut till en
            svensk medborgare i ett annat land. Detta i sig är inget problem
            då Sverigedemokraterna har inställningen att pensionen är en uppskjuten
            lön. Det är helt upp till varje enskild person att disponera sin
            pension som denne finner det lämpligt oavsett boplats.
          </p>
          <p xml:id="i-R9TVbyQUpmDfGFSX4X5mDV">
            Däremot har det visat sig att systemet för utlandsbetalningar
            från Pensionsmyndig­heten har vissa brister vid exempelvis dödsfall
            utomlands. Det har visat sig möjligt att släktingar eller närstående
            har fortsatt kunnat kvittera ut pension vid dödsfall. I en rapport
            från Inspektionen för socialförsäkringen (2018:6) så pekas flera
            brister ut i själva systemet kring utlandsbetalningar. Dels så
            har förenklingen med digitala under­skrifter påverkat, dels brister
            i kommunikationen mellan Pensionsmyndigheten och Försäkrings­kassan.
            Men även den interna handläggningen som är komplicerad och som
            i vissa fall saknar struktur. Inspektionen för socialförsäkringen
            ger rekommendationen att de myndigheter som är inblandade i utlandsbetalningar
            från socialförsäkringssystemet måste stärka sina kontroller och
            de automatiserade processerna runt detta. Felaktiga utbetalningar
            skadar förtroendet för ansvariga myndigheter. Vi vill uppdra åt
            regeringen att utreda hur Pensionsmyndigheten och Försäkringskassan
            kan stärka sitt arbete kring rutinerna med utlandsbetalningar
            från det gemensamma socialförsäkrings­systemet.
          </p>
          <head xml:id="i-6BHTJeceEVHYcvZjfeh7s7" type="h2">
            Den omotiverade skillnaden i garantipensionen mellan gifta och
            sambos
          </head>
          <p xml:id="i-FVCMUBsFdXYAbNrFBP9nF7">
            Garantipensionen är i grunden ett bidrag och är ett grundskydd
            för den som haft liten eller ingen arbetsinkomst alls under livet.
            Om du är gift så får du en lägre garanti­pension än om du är ogift.
            Med gift menas också om du är sambo med någon du tidigare varit
            gift med eller har eller har haft barn tillsammans med. Med ogift
            menas också om du inte längre bor permanent tillsammans med din
            make/maka eller med någon du har eller har haft barn tillsammans
            med.
          </p>
          <p xml:id="i-5RYsyQGVt5rFwPRHe8Hgc3">
            Det innebär att ett äldre par som varit sambos under en längre
            tid och inte har gemensamma barn, får en sämre garantipension
            om de beslutar sig för att gifta sig.
          </p>
          <p xml:id="i-FxXnHSHNTHupUU1fNm3VGd">
            Sverigedemokraterna anser att detta är ett föråldrat synsätt
            som är opassande i dagens samhälle, och uppdrar åt regeringen
            att se över bestämmelserna som stadgar rätten till nivå på garantipension
            kopplat till individens civilstånd, med syftet att pensionärer
            inte ska drabbas negativt ekonomiskt för att de är gifta eller
            väljer att gifta sig.
          </p>
        </div>
        <div type="motSignatures">
          <list>
            <item xml:id="i-R4iQffttC9uhPea8nvjk8X" who="i-6ceKG6oPX1kT6SHqK6JSnq">
              Clara Aranda (SD)
            </item>
            <item xml:id="i-HZgsKBVafAjFydpbEgm8GA" who="i-Vk3BD1VwPAAm9tVnGHJL8B">
              Mona Olin (SD)
            </item>
            <item xml:id="i-VGySG1deK2kvZa4GggDidS" who="i-WEoMGT8dJNxw1Jyo3WZNCW">
              Daniel Persson (SD)
            </item>
            <item xml:id="i-9q8f5dsbeLM8vtcTXcJREm" who="i-VFaAexqzCaq9JmKCfc1WJ9">
              Julia Kronlid (SD)
            </item>
          </list>
        </div>
      </div>
    </body>
  </text>
</TEI>
