<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00376">
  <teiHeader>
    <fileDesc>
      <titleStmt>
        <title>angående juristutbildningen.</title>
        <author>av herr Lundberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående juristutbildningen.</title>
          <idno type="rdwebb">FU02376</idno>
          <rs type="number">376</rs>
          <ref type="dokument_url_text">http://data.riksdagen.se/dokument/FU02376/text</ref>
          <ref type="dokument_url_html">http://data.riksdagen.se/dokument/FU02376</ref>
          <ref type="dokumentstatus_url_xml">http://data.riksdagen.se/dokumentstatus/FU02376</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AC8RFPqgo4aFfG6KooA2u5</idno>
            <name>JOHN LUNDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CAHETdnqHNm3V3htwLhAFy" type="signed"/>
        <correspContext corresp="i-CAHETdnqHNm3V3htwLhAFy">
          <note type="signatory" corresp="i-AC8RFPqgo4aFfG6KooA2u5"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__376/mot_1971__376-001.pdf"/>
      <fw xml:id="i-NwAFxWQh8maExmpJUot3gE">
        Mot. 1971:376 7
      </fw>
      <div xml:id="i-JpYiEgqhGcjaTQZ3HEuxAf" type="motHeader">
        <div xml:id="i-FHEmaxgLVucjiJ5965NzbE" type="motTitle"/>
        <div xml:id="i-Lvk3Riw2atq8hxRZuyH1uk" type="motSubmissionInfo"/>
      </div>
      <div xml:id="i-KVG3hUVVnKPwrR3xvZuYQy" type="motBody">
        <div xml:id="i-Qinru2jQH9PKUeuygH7xwC">
          <p xml:id="i-JeVPhXXbrGQUfKmdeQrQkp">
            Nr 376
          </p>
          <p xml:id="i-6BqfCCt84Em5Z17JwTZasN">
            av herr Lundberg angående juristutbildningen.
          </p>
          <p xml:id="i-AcAQ83HcTg74A5FimsbikH">
            Vårt rättsväsende ligger i stort sett helt i ämbetsmännens och
            juristernas händer. De har haft och har en växande politisk makt
            som står i särklass inom vårt samhälle. Trots detta faktum anses
            ämbetsmännens politiska inställning vara en privatsak. Tjänstemännens
            ställning i staten grundlades i början av 1600-talet på privilegier,
            envälde och ståndssam- hällets synsätt och värderingar. Dessa
            står icke i överensstämmelse med en demokratisk stats förutsättningar
            och idéer samt den vetenskapliga, tekniska och utvecklingen i
            övrigt i ett föränderligt samhälle. Den rättsliga utvecklingen,
            tillämpningen och kontrollen har allvarliga brister. Det är föga
            tillfredsställande att konstatera att likheten inför
          </p>
          <p xml:id="i-A2RqSjysk7gVpkzvE6ukMR">
            lagen är endast teoretisk. Man skall inte tro att en vidgad fri
            rättegång skulle lösa några väsentliga rättsproblem, utan endast
            ge sysselsättning och
          </p>
          <p xml:id="i-Mu5G5gnQD1ioXCkcyacwgP">
            inkomstmiljoner till en redan välbetald yrkesgrupp av jurister.
            Det måste vara ett grundläggande fel i vårt rättssystem att det
            endast synes träda i funktion när enskilde privata intressen kränkts
            — detta inom en politisk demokrati där samhällsansvar och uppgifter
            växer och kräver gemenskap och solidaritet. När enskilda privata
            intressen kränkts på ett sådant sätt att han har möjlighet att
            väcka åtal fungerar rättssystemet. När endast samhälleliga intressen
            kränkes, förefaller det som om det inte finns någon kompetent
            kärande. I växande omfattning påtar sig staten ekonomiska och
            tekniska uppgifter samt ansvar. Samtidigt blir det administrativa
            avgörandet alltmer suveränt, och medborgarna står alltmer rättslösa
            gentemot en allt mäktigare och mera opersonlig byråkrati. Under
            1970 års riksdag skärptes den enskilda äganderätten på ett anmärkningsvärt
            sätt. Miljardvärden överfördes till enskilda utan garanti för
            att hindra markvärdestegring och spekulation. Sakrätten förändrades
            och domstolarnas makt stärktes. Förvaltningen eller ämbetsmännen
            erhöll omfattande och obestämda bemyndiganden. Det hade då varit
            naturligt att med de obegränsade fullmakterna riksdagen i gengäld
            hade förbehållit sig kontrollen över hur sakrätterna och friheten
            användes, med rätt att inskrida och giva närmare direktiv efter
            behov. Justitieombuds- och militieombudsmannaorganisationerna
            är visser- ligen av riksdagen valda förtroendemän, med uppgift
            att ha tillsyn över lagarnas och förordningarnas efterlevnad.
            Men ombudsmannen har ingen makt att själv korrigera eller straffa.
            Hans befogenhet inskränker sig till att vägleda och väcka åtal
            vid domstolarna. Vi har infört enkammarsystemet från 1 januari
            1971. Det har bl. a. anförts att därmed den representativa demokratins
            idéer har förts närmare folkviljan, och därmed skulle väl följa
            att de folkvalda mera
          </p>
          <pb facs="riksdagen-motions-pdf/data/1971/mot_1971__376/mot_1971__376-002.pdf"/>
          <fw xml:id="i-Y9bNPFw9rZySz2xTrqiwH8">
            Mot. 1971:376 8
          </fw>
          <p xml:id="i-ERZUspWEtVee7MjMv9ekJZ">
            direkt skulle ha kontroll över den rättsliga tillämpningen och
            hur administrationen utövar sina bemyndiganden. Därmed skulle
            väl även följa att riksdagen genom ett valt riksdagsutskott skulle
            mera direkt följa både lagarnas tillämpning och förvaltningens
            avgöranden och att detta, om så ansågs befogat, skulle föreslå
            riksdagen upphäva förvaltningens avgöranden och bevaka det sätt
            varpå lagarna tillämpas. Dessa problem måste väl bli föremål för
            grundlagberedningens prövning och därav följande förslag. Däremot
            måste frågorna om juristutbildningens utformning och de juridiska
            fakulteternas nuvarande funktion m. m. vara högaktuella. I motion
            II:38 år 1956 sökte jag aktualisera juristutbildningen och forskningen
            genom att föreslå inrättandet av en professur i funktionell rättsvetenskap,
            men motionen avslogs. Juridiska fakulteten i Lund hade i sitt
            remissvar fyra särskilda yttranden, som framgår av fakultetsprotokol-
            let av den 16 mars 1956. Professorn Stjernqvist anförde bl. a.:
            ”Herr Lundbergs motion nr II:38 sätter enligt min mening fingret
            på en ytterst svag punkt hos den juridiska utbildningen, både
            den som siktar på juris kandidatexamen och den som sker inom ramen
            för juris politices magisterexamen. Den juridiska utbildningen
            är väsentligen en utbildning i dogmatik. Den går till största
            delen ut på inlärning av regelsystemets innehåll, och därtill
            kommer något, som ibland kallas juridisk metod och ibland juridisk
            argumentationsteknik och som egentligen består av traditionella
            resonemang för att tolka reglerna och utbilda regelsystemet vidare.
            Såväl inom regelsystemet som i argumentationstekniken förekom-
            ma en rad allmänna principer och inställningar — t. ex. just allmänna
            äganderättssynpunkter — som hämtats från romersk rätt, den högliberala
            samhällsåskådningen eller andra förgångna tider. Det är därför
            förklarligt, att juristerna kommit att i viss mån stå utanför
            det moderna samhällsarbetet och att de juridiska synpunkterna,
            i domstolar eller eljest, ofta komma att framstå som antingen
            oförnuftigt irrationella eller konserverande ett äldre samhällstillstånd
            i strid med de demokratiska statsorganens intentioner. Många konkreta
            exempel skulle kunna anföras härpå och motionen bär vittne därom.
            Däremot få studenterna ej lära sig att se rättsreglerna som samhälls-
            fenomen, hur rättsordningen faktiskt fungerar och samspelar med
            politiska, sociala och ekonomiska faktorer. Det är en mängd praktiskt
            synnerligen viktiga frågor som därmed utelämnas. Som exempel kan
            nämnas: den nuvarande rättsordningens förhållande till åskådningar
            och strävanden i vårt moderna samhälle, lagstiftningens användbarhet
            som medel att genomföra politiska mål, transformeringen av lagens
            målsätt- ningar genom de tillämpande myndigheterna, spridningen
            av kunskap om beteenderegler, laglydnadens beroende av den socialpsykologiska
            och ekonomiska situationen, verkningssättet av olika rättsliga
            instrument ensamma eller i kombination med ekonomiska och psykologiska
            åtgärder, de rättsliga instrumentens effektivitet under olika
            förutsättning- ar, rättsreglernas icke avsedda fjärrverkningar
            osv. Vad som här efterlyses
          </p>
          <pb facs="riksdagen-motions-pdf/data/1971/mot_1971__376/mot_1971__376-003.pdf"/>
          <fw xml:id="i-Dzx37M6tC3JMrfnoUAsgtY">
            Mot. 1971:376 9
          </fw>
          <p xml:id="i-X6UthLGV4tjqF1kV6uxc4o">
            är med andra ord, att de centrala ämnena civilrätt, förvaltningsrätt
            och processrätt få ett komplement av samma karaktär som statskunskap
            i förhållande till statsrätt och kriminologi i förhållande till
            straffrätt. Det är enligt min mening egendomligt att dessa problem
            ej uppmärksammats mera. Med den vidsträckta användning som lagregler
            och andra rättsliga instrument fått vid den moderna ledningen
            av samhällsutvecklingen är det viktigt att statsorgan och myndigheter
            ha systematisk kunskap om verkningssätt och verkningar hos de
            redskap de hantera. I längden är det ohållbart att som hittills
            handla på känn. Än vidare: det anses, att domstolarna och andra
            organ vid sin rättstillämpning skola hämta ledning av lagens ändamål
            utan att de ha någon kännedom om den mångfald, varandra korsande
            synpunkter, som kunna ligga bakom en lag, eller om en viss detaljregel
            verkligen fungerar så att den främjar det antagna ändamålet. Såsom
            är att vänta finner man också, att de juridiska ändamålsresonemangen
            äro ytterst schablonmässiga och dogmatiserade.” I rättsvetenskapliga
            gruppens rapport av den 8 december 1967 framhålls bl. a.: ”Karakteristiskt
            för det moderna samhället är, att lagstiftningen griper allt djupare
            in i den enskildes intressesfär samtidigt som den blir alltmera
            invecklad. Härmed följer ett stegrat behov hos lekmannen av att
            kunna förstå lagarnas innebörd. Utvecklingen har emellertid på
            flera områden resulterat i en lagskrivning som bakom en fasad
            av skenbar enkelhet laborerar med en för lekmannen främmande och
            otillgänglig begreppsapparat. Viktiga rättsstatsprinciper såsom
            maxi- men ”intet straff utan lag och dess motsvarigheter i socialrätten
            och skatterätten kan på denna väg bli starkt urvattnade, i det
            att lagarna inte längre ger den enskilde pålitlig upplysning om
            gränserna för hans handlingsfrihet och om de risker som han utsätter
            sig för genom att överskrida dessa gränder.” Professor P. O. Bolding
            ansåg, i konsekvens med samhällsutvecklingen, i DN under 1969
            att juridiken som självständig disciplin har spelat ut sin roll
            och att de juridiska fakulteterna skulle föras ihop med de samhällsvetenskapliga.
            Juridiken kan tillhandahålla ett tekniskt system, baserat på lagliga
            direktiv och på förebilder från rättspraxis. Men juridiken kan
            inte ge bättre besked än samhällsvetenskaperna i frågor som gäller
            systemets lämplighet eller olämplighet. En initierad och förutsätt-
            ningslös debatt inom juristutbildningen måste ske med hjälp av
            samhälls- vetenskaperna, Det är märkligt att 1970 års beslut om
            en ny jordabalk, och därtill sammanhängande lagändringar, tillkommit
            i en liknande anda som 1734 års lag, om vilken dåvarande adelsmannen
            och friherren Gustaf Cederström yttrade att ”undersåtarna är födda
            till en medborgerlig fri- och rättighet, eller om den kan förloras
            genom mörker, tvång och fördomar: Är det sanning, att den fattigas
            rätt ofta försvinner och den rikas orättmätiga tillgrepp äger
            bestånd?” Efter 1970 års beslut kommer de obesuttnas urgamla rättigheter
            att i stegrad takt försvinna genom de befullmäktiganden ämbetsmän
            fått, och åt detta lär knappast en vidgad rättegångshjälp kunna
            göra något. Att Br. 8:8 icke synes gälla för de
          </p>
          <pb facs="riksdagen-motions-pdf/data/1971/mot_1971__376/mot_1971__376-004.pdf"/>
          <fw xml:id="i-EEi7rLe1pAxjZuqvxeivXN">
            Mot. 1971:376 10
          </fw>
          <p xml:id="i-GbaGjTRnmdP6FXpSP7WueT">
            ekonomiskt starka och större markägarna irriterar och skapar
            olust hos de ekonomiskt mindre bemedlade, som ofta bibringas en
            känsla av rättslig meningslöshet och att makt är liktydig med
            rätt. Det är orimligt att en politisk demokrati skall acceptera
            att likhet inför lag och rätt endast är av teoretisk innebörd.
            Detta förhållande kan inte skyllas på ämbetsmän, domstolar etc.
            utan på riksdagen själv som, trots beslutet om allmän och lika
            medborgarrätt 1918, aldrig på ett genomgripande sätt anpassat
            vårt rättsväsen därtill; utbildningen och tillämpningen lever
            kvar i det gamla ståndssamhället. Skråväsendet ansågs väl vara
            avskaffat 1846, men på rättsområdet och i ämbetsverken synes det
            leva kvar och utvecklas. Med hänvisning till vad ovan anförts
            och vad jag i motioner främst under 1970 förut anfört hemställes
            att riksdagen måtte besluta att i skrivelse till Kungl. Maj:t
            hemställa om en skyndsam utredning och förslag om att de juridiska
            fakulteterna måtte sammanslås med de samhälls- vetenskapliga,
            samt att den juridiska delen av undervisningen snabbt reformeras
            och får en funktionell inriktning samt anpassas till dagens och
            fram- tidens samhälle.
          </p>
          <p xml:id="i-8npAuVLCeRtJLeTPaptVC6">
            Stockholm den 24 januari 1971
          </p>
          <p xml:id="i-NQVusc7PcbN2gvdSVVcUgA">
            JOHN LUNDBERG (s)
          </p>
        </div>
      </div>
    </body>
  </text>
</TEI>
