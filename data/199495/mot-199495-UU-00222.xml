<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199495-UU-00222">
  <teiHeader>
    <fileDesc>
      <titleStmt>
        <title>Biståndsstrategi för Afrika</title>
        <author corresp="i-NgCTKqp2fs7ZtdGdg2MLiL i-NgCTKqp2fs7ZtdGdg2MLiL">av Karl-Göran Biörsmark m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biståndsstrategi för Afrika</title>
          <idno type="rdwebb">GI02U222</idno>
          <rs type="number">U222</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GI02U222/text</ref>
          <ref type="dokument_url_html">http://data.riksdagen.se/dokument/GI02U222</ref>
          <ref type="dokumentstatus_url_xml">http://data.riksdagen.se/dokumentstatus/GI02U222</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-T576BDaw5pvVYLHtf4Pt4X</idno>
            <name>Lennart Rohdin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-T576BDaw5pvVYLHtf4Pt4X</idno>
            <name>Lennart Rohdin </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg </name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RVWNYSwSeYRPrWTeSLGkqt" type="signed"/>
        <correspContext corresp="i-RVWNYSwSeYRPrWTeSLGkqt">
          <note type="signatory" corresp="i-NgCTKqp2fs7ZtdGdg2MLiL"/>
          <note type="signatory" corresp="i-SohYLAuWsbMU8CyYucDha1"/>
          <note type="signatory" corresp="i-T576BDaw5pvVYLHtf4Pt4X"/>
          <note type="signatory" corresp="i-NgCTKqp2fs7ZtdGdg2MLiL"/>
          <note type="signatory" corresp="i-T576BDaw5pvVYLHtf4Pt4X"/>
          <note type="signatory" corresp="i-SohYLAuWsbMU8CyYucDha1"/>
        </correspContext>
        <correspAction type="referral" xml:id="i-VDVWcEEAkqZc8DRv9RrpqJ">
          <date when="1995-02-08"/>
        </correspAction>
        <correspAction type="dismissal" xml:id="i-KvvwtN7JgGUxC4nLDvgjuw">
          <date when="1995-02-07"/>
        </correspAction>
        <correspAction type="submission" xml:id="i-3YgRhiCqeesoaRWSiyj8tY">
          <date when="1995-01-25"/>
        </correspAction>
        <correspAction type="referral" xml:id="i-2vcpq125wGXVUYZaCCGKPp">
          <date when="1995-02-08"/>
        </correspAction>
        <correspAction type="dismissal" xml:id="i-5UU2XPNL82hPdJZoNcw8NY">
          <date when="1995-02-07"/>
        </correspAction>
        <correspAction type="submission" xml:id="i-UR1QbdyR1MypaB27t4VjGv">
          <date when="1995-01-25"/>
        </correspAction>
        <correspAction type="assigned" xml:id="i-4arbxP4j8YboizH99jXKK4"/>
        <correspContext corresp="i-4arbxP4j8YboizH99jXKK4">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199495/mot_199495_UU_222/mot_199495_UU_222-001.pdf"/>
      <div type="motHeader" xml:id="i-NdLSTxg3XSNR3sQkgqqRRq">
        <div type="motTitle" xml:id="i-YSsaaf5x51bJqfSkpHm6oF"/>
        <div type="motSubmissionInfo" xml:id="i-KqcsNYJJjfQzybPg799Lcr"/>
      </div>
      <div type="motBody" xml:id="i-LXEQuSWxYQYyX8DWgcf9Ap">
        <div xml:id="i-2nRVgnojg9UdUKL5aCEHq7">
          <p xml:id="i-7gotFkEZikpCvXxPPrw3tY">
            Motion till riksdagen 1994/95:U222
          </p>
          <p xml:id="i-MBDmz4HW5mMMUoKvkoDHmk">
            av Karl-Göran Biörsmark m.fl. (fp) Biståndsstrategi för Afrika
          </p>
          <p xml:id="i-ELmvz16dX2wtwJPWznb78y">
            1. Inledning
          </p>
          <p xml:id="i-Loos3qZp8NErPVhHizomAL">
            Afrika söder om Sahara har i tre decennier haft en svagare ekonomisk
            tillväxt än andra utvecklingsländer. Under det senaste decenniet
            har människornas situation i Afrika genomsnittligt försämrats
            både i absoluta tal och i förhål- lande till resten av världen.
            Den kontinent som för 30 år sedan slet sig från kolonialismens
            bojor och sågs som en nyväckt jätte väcker idag mindre in- tresse
            från omvärlden och spelar en mer marginell roll i världsekonomin.
            Redan för ett decennium sedan stod det klart att Afrikas kris
            var djup och omfattande. 1970-talets och det tidiga 1980-talets
            globala ekonomiska turbu- lens drabbade de flesta afrikanska länder
            hårdare än andra. Detta förvärrades av att de ekonomiska utvecklingsstrategier
            som de flesta afrikanska länder efter självständigheten försökt
            tillämpa slog fel. I södra Afrika bidrog också den sydafrikanska
            destabiliseringspolitiken till att blockera ekonomisk ut- veckling.
            Ett decennium av krispolitik har på många sätt förbättrat förutsättningarna
            för framtida utveckling, men har också tydliggjort att fundamentala
            orsaker till Afrikas kris fortfarande finns kvar. Internationella
            insatser har gjorts för att reparera skadorna efter det sena 70-talets
            globala ekonomiska chocker, med skuldkris och försämrade bytes-
            förhållanden till följd. Insatserna är dock, speciellt för de
            fattigaste och mest skuldtyngda länderna, klart otillräckliga.
            Dessa ekonomiers sårbarhet har ökat under det senaste decenniet,
            vilket skapat sämsta möjliga yttre villkor för ut- veckling. I
            många länder har viktiga steg tagits på vägen mot demokrati. Enpartisy-
            stem har övergivits, fria val har hållits, demokratisk legitimitet
            och förmåga att styra har kommit i förgrunden för utvecklingspolitiken.
            Men denna posi- tiva utveckling har bara tagit sina första stapplande
            steg och motkrafterna är starka. Statsinstitutionerna i de flesta
            afrikanska länder är fortfarande oför- mögna att skapa förutsättningar
            för ekonomisk utveckling. I vissa länder har extremistiska grupper
            spelat på etniska olikheter och skapat motsättningar som, i Rwanda
            och Somalia, resulterat i bestialiska inbördeskrig och sam- hällsupplösning.
            Strukturanpassningsprogrammen har varit det mest påtagliga inslaget
            i krispolitiken det senaste decenniet. Från slutet av 70-talet
            och framåt har eko-
          </p>
          <pb facs="riksdagen-motions-pdf/data/199495/mot_199495_UU_222/mot_199495_UU_222-002.pdf"/>
          <p xml:id="i-D74thhBP3PBTZRgC7CFcRE">
            nomiska strukturreformer genomförts utifrån överenskommelser
            mellan en- skilda mottagarländer och Internationella Valutafonden
            och med stöd av Världsbanken och många bilaterala givare. Mot
            bakgrund av omfattningen av reformprogrammen och den dramatiska
            kursomläggning som det innebär är det imponerande att detta kunnat
            åstadkommas på kort tid. Mycket återstår dock att göra för att
            de fattiga skall kunna skörda frukterna av strukturanpass- ningen
            och för att denna ska leda till en hållbar utveckling. Det är
            ställt utom rimligt tvivel att länderna i Afrika söder om Sahara
            för lång tid kommer att vara beroende av bistånd. Även i jämförelse
            med andra fattiga regioner i världen är det problem som människorna
            i Afrika söder om Sahara kommer att möta exceptionellt omfattande.
            Mot bakgrund av detta faktum och de tider av resursknapphet vi
            befinner oss i är det nödvändigt att biståndet koncentreras till
            Afrika. Detta behov är än mer påtagligt efter kronans depreciering
            och den minskning som det bilaterala biståndet drabbas av till
            följd av regeringens frysning och nedskärning samt det faktum
            att EU-biståndet nu skall rymmas i biståndsramen. Vi vill i denna
            motion peka på fundamenten i en strategi för biståndet till Afrika.
            De förslag och riktlinjer vi anvisar faller i tre kategorier:
            — Åtgärder för att komma ur skuldkrisen. = Åtgärder för att stärka
            demokratin och effektivisera statsinstitutionerna. — Åtgärder
            för att skapa en makroekonomisk omgivning som ger förutsätt- ningar
            för ekonomisk utveckling.
          </p>
          <p xml:id="i-XC5pQ8J9MnutYZWdzrgwEU">
            Av fundamental betydelse är också en starkare miljöinriktning
            och ett gender- perspektiv på biståndet till Afrika. Dessa frågor
            behandlas i folkpartiet libera- lernas partimotion om u-landspolitiken.
          </p>
          <p xml:id="i-SXtbnsfRm3T2Ww2uHX4ky5">
            2. Skuldkrisen
          </p>
          <p xml:id="i-PTRUBKGJr4dFPovuUALzEW">
            Den ökning av nettoresursflödena till utvecklingsländerna som
            grupp som ägt rum under 90-talet har inte kommit de fattigaste
            länderna till del. Om hänsyn tas till att priserna för dessa länders
            export successivt försämrats innebär detta nettoresursflöde i
            praktiken att de fattigaste länderna drabbats av ett sjun- kande
            tillskott av resurser. För flera av de fattigaste länderna är
            skuldsituationen omöjlig att hantera ioavsett vilket mått som
            används. De bilaterala lånen har under 1980-talet omförhandlats
            i den s.k. Parisklub- ben. Den mest generösa metoden för omförhandlingar,
            de s.k. Torontovillko- ren, innebär att återbetalningsperioden
            förlängs, vilket kan kombineras med att en tredjedel av lånen
            skrivs av. Redan 1991 föreslog Storbritannien att en mer omfattande
            skuldreduktion — s.k. Trinidadvillkoren — skulle genomföras. Dessa
            skulle innebära avskrivningar med två tredjedelar av förfallen
            skuld. Även om dessa villkor tillämpades och om dessutom alla
            biståndskrediter skrevs av skulle, enligt Världsbanken, länder
            som Zambia, Tanzania, Mogam- bique och Guinea-Bissau ha en ohanterlig
            skuldtjänst. Sverige måste verka för att generösare villkor för
            omförhandlingar av bila- terala lån införs för de fattigaste länderna.
            Strävan bör vara att dessa lån helt avskrives för de fattigaste
            länderna i Afrika.
          </p>
          <p xml:id="i-HEQ4AmHGpgY38LsGTkuH9T">
            Mot. 1994/95 U222
          </p>
          <pb facs="riksdagen-motions-pdf/data/199495/mot_199495_UU_222/mot_199495_UU_222-003.pdf"/>
          <p xml:id="i-VYMoGGUzaMW1pTB1yKsaBS">
            I takt med att de kommersiella låneinstituten dragit sig tillbaka
            från Afrika efter skuldkrisen har de multilaterala långivarna
            (IMF, Världsbanken m.fl.) ökat sin utlåning under 80-talet. Dessa
            långivare accepterar inte avskrivningar av skulder. Denna princip
            motiveras principiellt ytterst av det ansvar dessa institutioner
            har för det globala finansiella systemet. Argumentet är dock inte
            giltigt för alla typer av lån. Den största andelen av världsbankens
            lån har gått till finansiering av utvecklingsprojekt. Om banken
            i dessa sammanhang gjort orealistiska bedömningar bör dessa fordringar
            inte av principiella skäl ha högre status än bilaterala långivares
            och därför kunna avskrivas. Sverige bör verka för att reella avskrivningar
            inkluderas vid omförhand- lingen av Världsbankens fordringar.
            För att förbättra situationen för de fattigaste länderna i Afrika
            lanserade Världsbanken och flera bilaterala givare, däribland
            Sverige, 1987 ett särskilt program för Afrika (SPA). Inom ramen
            för detta program ges anpassningslån, strukturanpassningskrediter,
            olika former av skuldlättnad och bidrag till betal- ning av skulder
            till Världsbanken. Sverige bör fortsätta att kraftfullt stödja
            SPA och verka för att programmet intensifierar sitt arbete med
            att finansiera skulder till Världsbanken, samt åter- köp av kommersiella
            krediter. Mot bakgrund av skuldlättnadernas avgörande betydelse
            för de fattiga afri- kanska ländernas möjlighet att ta sig ur
            krisen är det oroväckande att rege- ringen nu avser minska stödet
            till Världsbankens särskilda program för Afrika och revidera tidigare
            svenska utfästelser om stöd till skuldlättnader. Vi anser att
            ett omfattande stöd bör ges även till den tredje fasen av SPA.
            Anslaget för stöd till ekonomiska reformer och skuldlättnader
            bör inte minska utan uppgå till 1500 milj.kr. vilket motsvarar
            anslaget budgetåret 1994/95. Förslag om denna anslagsjustering
            framförs i vår partimotion. För- utsättningar bör därmed skapas
            för att bibehålla den indikativa utfästelse som gjorts angående
            svenskt stöd till SPA-samarbetets tredje fas. Vi är mycket angelägna
            om att detta skall möjliggöras. Det framgår inte av regeringens
            budget hur stort anslag detta skulle kräva, men vi utgår från
            att denna fråga närmare kan belysas under utskottsbehandlingen.
          </p>
          <p xml:id="i-UrG5z3qUPfJ1mhFRN4vXH2">
            3. Strukturanpassning mot fattigdom
          </p>
          <p xml:id="i-2cb128BSSSckSDooayPmAn">
            En koncentration av det svenska biståndet till Afrika söder om
            Sahara är vik- tig för att bibehålla och förstärka biståndets
            fattigdomsinriktning. Skuldlätt- nader är ett centralt inslag
            i en sådan strategi. För att skapa förutsättningar att vända den
            negativa utvecklingen för de fattiga krävs dock att förändringen
            av mottagarländernas ekonomiska politik fortsätter. Vi ser för
            vår del ingen motsättning mellan en tydlig fattigdomsorientering
            av det svenska biståndet och fortsatta ekonomiska reformer av
            det slag som bedrivits de senaste åren. Tvärtom är det angeläget
            att komplettera stödet till makroekonomiska reformer med insatser
            beträffande bl.a. utbildning och häl- sovård. Omvänt visar erfarenheten
            att det är mycket svårt att nå uthålliga re- sultat med enskilda
            fattigdomsinriktade biståndsprojekt om inte den ekono- miska miljön
            är den rätta. Ekonomiska reformer kan naturligtvis ges en felaktig
            eller okänslig ut-
          </p>
          <p xml:id="i-8VAnUHKzVEs3YXRx4nuJvs">
            Mot. 1994/95 U222
          </p>
          <pb facs="riksdagen-motions-pdf/data/199495/mot_199495_UU_222/mot_199495_UU_222-004.pdf"/>
          <p xml:id="i-8p7Cd3y1YE3KeCH2W6WHUp">
            formning. Det är bl.a. viktigt att noga tänka igenom strukturreformernas
            ord- ningsföljd. Men fattigdomen skapas inte av reformerna. Det
            är den missrik- tade ekonomiska politiken som lett till allt djupare
            misär i många afrikanska länder. Fattiga människor kan — som framhålls
            i vår partimotion — aldrig få det bättre i länder vars ekonomi
            befinner sig i kaos. Därför är bistånd som understöder och kompletterar
            reformprocesserna, inte minst betalningsba- lansstöd, av stor
            betydelse i fattigdomsbekämpningen. Fattigdomsorientering betyder
            emellertid också att biståndet i hög grad tar sikte på fattigare
            grupper i våra samarbetsländer. De måste kunna öka sin egen produktion
            och därmed ta sig ur fattigdomen. Detta sätter jordbrukssektorn
            i fokus för utvecklingsansträngningarna. Utöver sin betydelse
            för livsmedelsförsörjningen spelar jordbruket i de fat- tigaste
            länderna stor roll för valutainkomster och sysselsättning liksom
            för resursmobilisering och kapitalbildning. Även om den globala
            handelspolitiken har stor betydelse för u-ländernas fattiga bönder
            är det den inhemska pris- och stabiliseringspolitiken som är avgörande
            för jordbrukets ekonomiska förutsättningar. Jordbruket har länge
            diskriminerats i många mottagarländer. En övervärderad valuta
            och en upp- blåst offentlig förvaltning har missgynnat bönderna.
            En viktig effekt av den strukturanpassning som nu genomförs i
            många afrikanska mottagarländer är att den neutraliserar den ekonomiska
            politikens effekter på landsbygden jäm- fört med staden. För att
            de positiva effekterna av strukturanpassningspro- grammen skall
            leda till att de reala producentpriserna höjs — och de fattiga
            på landsbygden därmed får det bättre — krävs en rad reformer av
            jordbrukssek- torn i mottagarländerna. Vi menar att jordbruket
            bör ges ökat utrymme i det samlade svenska bistån- det till Afrika.
            Likartade resonemang med generell räckvidd förs i vår parti- motion.
            Men än mer angeläget är att utforma jordbruksbiståndet med ledning
            av de erfarenheter vi nu har skaffat oss. En av de viktigaste
            lärdomarna är att direkt produktionsstöd bör undvikas inom jordbruket
            likaväl som inom andra delar av u-ländernas näringsliv. I stället
            bör biståndet skapa förutsättningar för marknaden att fungera.
            Ägandeförhållandena är ofta helt avgörande för möjligheterna att
            öka pro- duktiviteten i jordbruket. Biståndet till jordbrukssektorn
            bör därför bl.a. inrik- tas på att underlätta genomförandet av
            jordreformer och tydliga ägande- och nyttjanderättsförhållanden.
            Detta är också en förutsättning för att man skall kunna införa
            en modern form av beskattning. Även kunskapsöverföring om sambandet
            mellan å ena sidan jordbruket och å andra sidan miljö- och mark-
            vårdsinsatser bör prioriteras. Även om direkt produktionsstöd
            skall undvikas finns det en rad produk- tionsstödjande aktiviteter
            som lämpar sig väl för genomtänkta biståndsinsat- ser. Vi tänker
            bl.a. på rådgivning, forskning och kreditgivning. Vi vill särskilt
            betona vikten av ett genderperspektiv just på detta område. I
            Afrika har kvinnorna ett dominerande ansvar för jordbruket. Ett
            bistånd som inte utformas med detta som ledstjärna riskerar inte
            bara att bli verkningslöst utan snarast att motverka sitt eget
            syfte. Varje biståndsinsats bör — som vi framhåller i vår partimotion
            — föregås av en konsekvensanalys beträffande kvinnornas levnads-
            och försörjningsvillkor.
          </p>
          <p xml:id="i-Aur1BM8xizDUS3xojrMTyf">
            Mot. 1994/95 U222
          </p>
          <pb facs="riksdagen-motions-pdf/data/199495/mot_199495_UU_222/mot_199495_UU_222-005.pdf"/>
          <p xml:id="i-P4AyybJC533ZH4GzZ4QLhU">
            4. Demokrati och effektiva statsinstitutioner
          </p>
          <p xml:id="i-YWhptWQYvr923UDhEDSyPd">
            Det mest glädjande inslaget i de förändringar som ägt rum i krisens
            kölvatten är den demokratiseringsvåg som sköljt över Afrika under
            senare år. Avveck- lingen av apartheid-systemet i Sydafrika är
            givetvis den mest uppmärksam- made och betydelsefulla händelse
            av detta slag som inträffat. Men en rad andra länder har också
            tagit de första stapplande stegen mot demokrati. Freds- processen
            och de nyligen genomförda valen i Mocambique är ett hoppingi-
            vande exempel. Det måste vara en huvuduppgift för svenskt bistånd
            att på alla sätt säkra de demokratiska landvinningar som gjorts
            när de gamla enpartisystemen fallit samman och bidra till en fortsatt
            demokratiseringsprocess. Demokratimålet hade under lång tid en
            svag ställning i svensk biståndspoli- tik. Det fanns tendenser
            i debatten att ursäkta, ibland rentav försvara, enparti- system.
            Bristande respekt för grundläggande fri- och rättigheter bagatellisera-
            des med hänvisning till att kollektiva och materiella ”rättigheter”
            snarast för- utsatte viss individuell ofrihet. En ännu mer allmänt
            omfattad uppfattning var att regleringar och central- styrning
            var nödvändiga för en allmän resursmobilisering i de forna kolo-
            nierna i Afrika. Den så kallade afrikanska socialismen sågs som
            en tredje värl- dens tredje väg. En avsevärd tillnyktring har
            nu skett. Det bistånd som skall främja demo- krati och mänskliga
            rättigheter har successivt utvecklats och byggts ut. Men mer kan
            och måste göras. Demokratimålet måste få en central roll i det
            svenska Afrika-biståndet. Det är till att börja med viktigt att
            slå fast att kravet på respekt för grundläg- gande fri- och rättigheter
            inte får skymmas av grumliga resonemang om mate- riella och kollektiva
            rättigheter. Yttrandefrihet och religionsfrihet får aldrig bytas
            mot ekonomisk tillväxt eller fördelning. Fri- och rättigheter
            är individu- ella eller inte alls. En viktig uppgift både för
            biståndsmyndigheten och regeringen är att göra biståndsdialogen
            i alla dess former till ett verkningsfullt instrument för att
            främja demokrati och respekt för mänskliga rättigheter. Den fria
            opinionsbild- ningens avgörande roll skall betonas. Yttrande-
            och organisationsfrihet är lik- som avståndstagande från tortyr
            och dödsstraff av central betydelse. Vårt mot- stånd mot enpartisystem
            och förord för flerpartisystem måste vara entydigt. Särskilt angeläget
            är att lyfta fram demokratins betydelse för konfliktlös- ning
            i fredliga former. I ljuset av vad som hänt i Rwanda, Somalia,
            Liberia, Angola och en rad andra afrikanska länder är biståndsinsatser
            som kan bidra till att konflikter förebyggs och försoningsprocesser
            inleds en allt mer angelä- gen uppgift. Här finns också ett nära
            samband till insatser Sverige kan komma att delta i genom FN.
            Ett viktigt inslag i det utvecklingsarbete kring Afrikas problem
            som aviseras i budgetpropositionen måste vara att finna former
            för en effektiv och väl samordnad politik på detta område. Demokratiseringsprocesser
            handlar både om att förändra institutioner och om att skapa en
            annan politisk kultur. Vi vill fästa uppmärksamheten såväl vid
            demokratins och rättsstatens former som vid dess förankring på
            djupet i u-landssamhället.
          </p>
          <p xml:id="i-DhHcWXiWA7WUcp9FVxTM7K">
            Mot. 1994/95 U222
          </p>
          <pb facs="riksdagen-motions-pdf/data/199495/mot_199495_UU_222/mot_199495_UU_222-006.pdf"/>
          <p xml:id="i-G7W1ZKC2AHLdsKqhtcrjDq">
            I det första fallet kan bistånd på regeringsnivå i länder med
            levande demo- kratiseringsprocesser vara av värde. Det kan t.ex.
            handla om stöd till uppbyg- gande av demokratiska institutioner
            såsom parlament, lokal självstyrelse, oberoende domstolar och
            de regelsystem som demokratin förutsätter. Men väl så viktigt
            är det bistånd som syftar till att skapa öppenhet och bekämpa
            kor- ruption. Hit hör revision, ombudsmannasystem och andra opartiska
            kontroll- mekanismer. Vi bedömer att detta är ett område som bör
            få växande betydelse i det svenska Afrika-biståndet. Att forma
            en demokratisk kultur är en mycket långsiktig process. De svenska
            bidragen blir med nödvändighet marginella. Likafullt är det angelä-
            get att finna så verkningsfulla instrument som möjligt. Den viktigaste
            kanalen är enskilda organisationer. Deras roll kan knappast överskattas.
            I detta sam- manhang kan direktstöd till NGO som är verksamma
            i mottagarlandet vara av särskilt stort värde. I biståndsdebatten
            möter man ibland fortfarande en skepsis mot den demo- kratiska
            kultur som satt sin prägel på Västeuropas utveckling under detta
            sekel och framför allt dess relevans för Afrika. I bästa fall
            bygger denna skepsis på en sammanblandning av två ting. Det ena
            är vikten av att demokratibiståndet utformas med utomordentligt
            stor känsla för de politiska förhållanden som ger varje mottagarland
            dess sär- art. Det gäller inte minst de etniska aspekterna på
            utvecklingen. Det andra är de värden demokratibiståndet syftar
            till att främja. Där får ingen tvekan råda. Den västerländska
            demokratiska kulturen är ingen egenhet för vår egen världsdel.
            De grundläggande idéer om pluralism, tolerans, vikten av kritik
            och debatt samt respekt för minoriteter som den bygger på har
            vi all anledning att stå för och förmedla i vårt bistånd till
            Afrika. På samma sätt har vi åsikter och erfarenheter om bl.a.
            hur demokratiska maktskiften går till, vilka roller majoriteten
            och den politiska oppositionen bör spela och värdet av lokal självstyrelse
            som är av allmängiltig karaktär. Vi tror att bistånd som främjar
            framväxten av fria massmedier, särskilt obe- roende tidningar
            och radiostationer, kan ha stort värde i många u-länder. Med radio
            kan man nå ut till många människor som annars inte skulle komma
            i kontakt med nya intryck och åsikter. Vi förordar en starkare
            betoning av detta i det svenska demokratibiståndet till Afrika.
            Biståndsprojektens allmänna utformning kan bidra till ansträngningarna
            att åstadkomma en djupare demokratisk förändringsprocess i mottagarländerna.
            Den lokala befolkningen bör således aktivt engageras i och ges
            möjligheter att påverka och ta ansvar för biståndsprojekten. Denna
            tanke har länge varit vägledande för vårt bistånd, men det är
            angeläget att den i det praktiska arbe- tet knyts samman med våra
            övergripande ambitioner att främja demokratiska reformprocesser
            i mottagarländerna. Ett annat sätt att främja pluralism vore att
            ta fasta på Afrika-experten Göran Hydéns idé om att bistånd skall
            ges också via speciella oberoende fonder som sätts upp som allmänna
            stiftelser i mottagarländerna. Förslaget som beskrivs utförligare
            i vår partimotion om u-landspolitiken skulle bl.a. ha den fördelen
            att den kunde bidra till framväxten av en allmän sfär som inte
            styrs av snäva privata och personliga intressen. Vi föreslår att
            denna idé prövas i något av våra afrikanska mottagarländer.
          </p>
          <p xml:id="i-PvLbBHUpwaxGVZdHEJwAJD">
            Mot. 1994/95 U222
          </p>
          <p xml:id="i-YW8KUCFFF8t72YmmeC9qfA">
            10
          </p>
          <pb facs="riksdagen-motions-pdf/data/199495/mot_199495_UU_222/mot_199495_UU_222-007.pdf"/>
          <p xml:id="i-BKeea3gdeUEnNBsWrvRyyz">
            Vi vill i detta sammanhang också välkomna det faktum att regeringen
            tagit fasta på folkpartiets förslag — närmare utformat i Hadar
            Cars utredning — om bistånd via partianknutna stiftelser i Sverige.
            Det är positivt att handlingsplaner för demokrati- och MR-bistånd
            nu skall utarbetas för samtliga programländer. Men vi menar —
            och har länge betonat — att demokratibistånd måste kunna ges också
            i en bredare länderkrets än pro- gramländerna. Detta strider i
            viss mån mot den ambition att koncentrera bi- ståndet som vi samtidigt
            förordar. Vår bedömning är emellertid att ambitio- nerna går att
            förena. En minskning av antalet programländer totalt sett och
            en koncentration av antalet samarbetssektorer i de återstående
            länderna skulle frigöra kapacitet som i viss mån skulle kunna
            utnyttjas för kapacitetskrävande insatser inom demokratibiståndet.
            Fallet Burundi är en illustration till vad vi har i tankarna.
            Där har svenska politiker gjort värdefulla insatser inom ramen
            för Nordiska Afrikainstitutets arbete på att bidra till en politisk
            dialog mellan rivaliserande krafter. SIDA redovisar i dagarna
            på regeringens uppdrag vilka insatser som skulle kunna genomföras
            i Burundi under tre år framöver i det känsliga läge som nu råder.
            Vi välkomnar detta men vill samtidigt peka på att liknande behov
            finns och kan uppstå på andra håll. Sverige får inte avstå från
            att göra sådana strategiska insatser enbart med hänvisning till
            bristande kapacitet. Tvärtom måste vi hålla hög beredskap för
            nya biståndsinsatser av detta slag. De svenska erfarenheterna
            av demokratibistånd totalt sett är begränsade. Det mest framgångsrika
            vi medverkat i på området är Sydafrika-biståndet — inte minst
            stödet till ANC — som haft omvittnat stor betydelse för det som
            sedan skett. Vi befinner oss nu i ett uppbyggnadsskede där olika
            former av kanaler prö- vas. Sannolikt kommer demokratibiståndet
            även långsiktigt att kännetecknas av en betydande mångfald. Men
            vi vill betona vikten av att en medveten erfa- renhetsuppbyggnad
            byggs in i demokratibiståndet till Afrika. Samarbete med andra
            givare liksom med svenska forskare har i detta sammanhang sin
            givna plats. Demokrati och grundläggande fri- och rättigheter
            är inte instrument för ma- teriell utveckling. De är mål i sig
            för utvecklingssamarbetet och en del av själva utvecklingsbegreppet.
            Den globala historiska utvecklingen visar dock övertygande att
            ett demokratiskt statsskick och materiell välfärd följs åt. Att
            en stat har ett demokratiskt statsskick är dock inte i sig någon
            garant för att landet för en politik som skapar goda förutsättningar
            för ekonomisk utveckling. Därför måste också frågan om hur ett
            demokratiskt politiskt stats- skick bör utformas för att skapa
            förutsättningar för utveckling föras upp på agendan för utvecklingssamarbetet.
            Erfarenheterna av bistånd och ekonomisk utveckling visar att frågan
            om statens och marknadens roller är av central be- tydelse.
          </p>
          <p xml:id="i-6hCr8ii2ucuPAFmBfUV8KU">
            5. En utvecklingsbefrämjande ekonomisk miljö
          </p>
          <p xml:id="i-Cfzo7mUaZEWGVJrVAMBRbf">
            Staten har traditionellt intagit en central plats i biståndet.
            Stater och internatio- nella organisationer ger utvecklingsbistånd
            till regeringar i fattiga länder.
          </p>
          <p xml:id="i-JizudCzrbsskzAqVQuxcRr">
            Mot. 1994/95 U222
          </p>
          <p xml:id="i-UewrwWtp2LFGTLjoEwCYtN">
            11
          </p>
          <pb facs="riksdagen-motions-pdf/data/199495/mot_199495_UU_222/mot_199495_UU_222-008.pdf"/>
          <p xml:id="i-JSE31X9PuhXJw6PwiFFRTJ">
            Både givare och mottagare har betraktat staten som det primära
            instrumentet för u-ländernas utveckling. Under 1980-talet har
            detta ifrågasatts och dömts ut. I den teoretiska debat- ten —
            på behagligt avstånd från biståndets verklighet — har pendeln
            ofta slagit över från statsoptimism till statsminimalism. Parallellt
            med omsvängningarna i den teoretiska biståndsdebatten råkade många
            mottagarländer främst i Afrika in i allt större problem på grund
            av den skuldkris som skapades av den globala ekonomiska turbulensen
            från 70-talets oljeprischocker. Detta ledde till att den traditionella
            utvecklingsmodell som många u-länder följt och som rekommenderats
            av de flesta givare ifrågasattes. Den gamla modellens kollaps
            tog sig först uttryck i en kraftig tillväxt av svarta marknader,
            smuggling och skattefusk. Försök att hålla fast vid denna modell
            spolierades på grund av att en ” parallell informell ekonomi”
            på detta sätt växte fram. Svaret på denna ekonomiska kris blev
            de reformprogram som vi berört tidi- gare i motionen. Men parallellt
            med detta ökade också insikten om ”utvecklingsdiktaturer- nas”
            andra — politiska — tillkortakommanden. I den tidiga utvecklingsteoretiska
            debatten antogs — underförstått eller utta- lat — att moderniseringsprocesserna
            via urbanisering och arbetsspecialisering skulle bryta de gamla
            lojalitetsstrukturerna i u-landssamhället. Det fanns olika strategier
            för hur dessa skulle ersättas av lojaliteter mot statsinstitutionerna.
            I Afrika förekom flera reaktionsmönster. I en del fall utnyttjades
            den legiti- mitet som forna befrielserörelser åtnjöt under decenniet
            efter självständighe- ten. En partielit drev på moderniseringsprocessen.
            Enpartisystemen försvara- des med att de påstods bidra till att
            överbrygga etniska motsättningar. I andra fall sökte regimerna
            stöd i en eller flera av de traditionella etniska grupperingarna.
            De valde då att acceptera och utnyttja de hierarkiska och djupt
            ojämlika strukturer som dessa innehöll. Erfarenheten i dag är
            att ingen av dessa strategier har lyckats särskilt väl. De gamla
            lojalitetsnätverken har visat sig oväntat sega. De har överlevt
            urba- nisering, industrialisering och planbyråkrati — men också
            liberal konstitutio- nell demokrati. Detta har resulterat i att
            legitimitetsbristen är stor i många mottagarländer. Ett annat
            resultat är att bristen på effektivitet i statsinstitutionerna
            är stor. Det är vanligt att statsförvaltningen i många mottagarländer
            inte styrs av regler utan att politiker och tjänstemän gör personliga
            bedömningar utifrån andra lojaliteter och kriterier — materiellt
            egoistiska eller etniskt diskriminerande. Korruption och nepotism
            är fundamentala problem som starkt minskar stats- apparaternas
            effektivitet. En marknadsekonomisk utveckling kan bidra med en
            del av lösningen på detta problem. Om en större del av de ekonomiska
            besluten fattas i en konkur- rensbaserad sektor minskar naturligt
            nog vinsterna av korruption inom politik och administration. Men
            vi kan också konstatera att utvecklingsbiståndet i detta läge
            har fått en ny uppgift. I stället för att bidra till missriktade
            statliga insatser av planeko- nomisk karaktär blir uppgiften i
            stället — som vi betonat i vår partimotion —
          </p>
          <p xml:id="i-JVSEZHNMvj3x2jUH6uX1hM">
            Mot. 1994/95 U222
          </p>
          <p xml:id="i-TeCtm4J8wn3vzb4CsRAJG7">
            12
          </p>
          <pb facs="riksdagen-motions-pdf/data/199495/mot_199495_UU_222/mot_199495_UU_222-009.pdf"/>
          <p xml:id="i-5ZHrj8HfRHb656TrUeUQHc">
            att hjälpa staten att skapa institutionella ramar för att marknaden
            skall kunna bygga landets ekonomi. Mot denna bakgrund menar vi
            att förvaltningsbiståndet måste ha en central roll i det svenska
            Afrika-biståndet. Vi tänker då på ett brett spektrum av åtgär-
            der för att utveckla mottagarländernas institutionella kapacitet
            dvs. lagstift- ning och rättsväsende, utbildningssystem, banker,
            spar- och kreditsystem och skatteuppbörd för att förbättra den
            lokala resursmobiliseringen. De studier som bedrivits på uppdrag
            av kommittén för analys av utveck- lingssamarbete har varit av
            stort värde genom att de skapat förståelse för sam- bandet mellan
            den ekonomiska politik som förs och resultatet av de bistånds-
            insatser som genomförs. Vad några av SAU:s studier förefaller
            visa är att några av våra viktigaste mottagarländer under lång
            tid bedrivit en ekonomisk politik som skapade en utvecklingshämmande
            miljö. En viktig erfarenhet för framtida biståndspolitik är att
            osund makroekonomisk politik är förödande för snart sagt alla
            typer av biståndssatsningar. Den debatt som detta skapat och de
            slutsatser som den leder fram till visar på det stora värdet av
            att denna typ av fristående och oberoende studier görs. Vi delar
            därför regeringens uppfattning att SAU:s arbete bör drivas vidare
            och finner det angeläet att en ny kommitté skyndsamt tillkallas
            för att på detta sätt skapa underlag för en fördjupad biståndspolitisk
            debatt. I perspektivet av den nya struktur för biståndsförvaltningen
            som regeringen avser genomdriva blir ett sådant arbete än mer
            angeläget.
          </p>
          <p xml:id="i-YAENqbK4xNyzzTCVCux96w">
            6. Bistånd för strukturförändring
          </p>
          <p xml:id="i-MAjkqx8yjNjikNKEv13GaG">
            Det nya synsätt på staten som vi pläderade för i det förra avsnittet
            har i viss mån redan påverkat det svenska biståndet. SIDA:s studie
            om staten och mark- naden har berikat debatten på ett utomordentligt
            värdefullt sätt. Även i prakti- ken har mycket skett. Det bilaterala
            biståndet har ofta villkorats med att re- formprogrammen genomförs.
            Förvaltningsbiståndet har expanderat. Breda programstöd har blivit
            vanligare, även om mer finns att göra i det avseendet. Vi tror
            att den stora mängd biståndsprojekt som inte minst afrikanska
            mot- tagarländer har att hantera är ett betydande problem. I vår
            partimotion refere- rar vi Bo Karlströms bok ”Det omöjliga biståndet”
            där han varnar för följ- derna av att mottagarländer med svaga
            förvaltningar ”bombarderas” med tu- sentals olika biståndsprojekt
            finansierade av en stor mängd givare. En under- sökning lär ha
            visat att antalet biståndsprojekt i Kenya vid ett tillfälle uppgick
            till 10 000. Sverige bör undvika att överlasta u-länderna — särskilt
            våra afrikanska mot- tagarländer där statsmaktens svaghet är ett
            fundamentalt problem — med väl- diga mängder projekt som de inte
            klarar att hantera i praktiken. Projektmäng- den riskerar snarare
            att ge näring åt en på en gång omfattande och kraftlös byråkrati.
            Vi menar inte att allt projektbistånd skall avvecklas. Men en
            viktig lärdom är att biståndsmedel i största möjliga utsträckning
            skall överföras i enkla och administrativt okomplicerade former.
            Det talar för en ännu starkare inriktning än i dag på programstöd
            som kopplas till tydliga och helst internationellt sam- ordnade
            policykrav.
          </p>
          <p xml:id="i-BiGEP5gn7o6Dcno7sbFuJk">
            Mot. 1994/95 U222
          </p>
          <p xml:id="i-ENmdXJnXzA7rPaiexpsx4D">
            13
          </p>
          <pb facs="riksdagen-motions-pdf/data/199495/mot_199495_UU_222/mot_199495_UU_222-010.pdf"/>
          <p xml:id="i-K7dCrNj5oxMSWyQJhnf9WY">
            I partimotionen tar vi upp frågan om de ekonomiska reformprogrammens
            förankring i de genomförande länderna, det som med en speciell
            term har kommit att kallas ”ägande”. Det är viktigt att frågan
            om denna förankring ägnas större uppmärksamhet. Den s.k. konditionalitetens
            långsiktiga effekter minskar givetvis högst avse- värt om mottagarländerna
            uppfattar reformkraven som något omvärlden tvingar på dem men
            som egentligen borde undvikas. En slutsats av detta är att mottagarländernas
            kapacitet som kompetent motpart till multilaterala in- stitutioner
            och bilaterala givare bör förstärkas. Detta är i sig ett lämpligt
            om- råde för kunskapsöverföring inom ramen för det svenska biståndet.
            Däremot vore det ödesdigert om debatten kring reformprogrammens
            för- ankring skulle medföra en återgång till något av det som
            förr var biståndets kanske viktigaste svaghet: en tendens till
            kravlöshet och beredvillighet från givarnas sida att acceptera
            en långsiktigt ohållbar ekonomisk politik. Ett förhållningssätt
            till biståndet som vi vill göra oss till talesmän för är att avvecklingsperspektivet
            ständigt skall hållas levande. Problemet med bi- ståndsberoende
            är gigantiskt i flera afrikanska länder. Vi vill inte ifrågasätta
            den grundläggande inriktningen i svensk biståndspolitik: ett långsiktigt
            fattig- domsorienterat bistånd. Men ett inslag i denna långsiktiga
            process måste lika- fullt vara att planera och skapa förutsättningar
            för biståndets avveckling och övergång i andra former av samarbete.
            Vi brukar tala om ett både faktiskt och mentalt biståndsberoende
            som utvecklats, inte minst i många afrikanska mottagarländer.
            Det är ytterst angeläget att finna former för att angripa detta
            — både på det praktiska och psykologiska planet. Omfattande inslag
            av kun- skapsutveckling och andra insatser som syftar till att
            ta vara på och utveckla ”det mänskliga kapitalet” har då sin givna
            plats. Vi har tidigare berört risken att bistånd genom projektbombardemang
            sna- rast skapar än löser problem. I det förflutna går det att
            finna även andra exempel på hur bistånd skapat snedvridningar
            i mottagarländernas ekonomier. Vi tänker bl.a. på subventio- ner
            till industriföretag, stöd till administrativa valutafördelningssystem
            och bindning av bistånd till upphandling i Sverige. Den utveckling
            bort från sådana snedvridande biståndsformer som nu på- går måste
            drivas vidare.
          </p>
          <p xml:id="i-UfbKyL2Jq9KAgTz83MiexD">
            Hemställan
          </p>
          <p xml:id="i-4JThUh9MXFRS7uk92DNmpo">
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om villkoren vid internationella omförhandlingar av bi- laterala
            lån för de fattigaste länderna, 2. att riksdagen som sin mening
            ger regeringen till känna vad i mo- tionen anförts om att Sverige
            bör verka för att möjligheten till reella avskrivningar bör inkluderas
            vid omförhandling av Världsbankens fordringar på de fattigaste
            länderna, 3. att riksdagen som sin mening ger regeringen till
            känna vad i mo- tionen anförts om stöd till Världsbankens särskilda
            program för Afrika, SPA,
          </p>
          <p xml:id="i-B1kS8HBhVjVHEPWMDbP2Fm">
            Mot. 1994/95 U222
          </p>
          <p xml:id="i-7BUHDnWEEAGBdF28vt2tX6">
            14
          </p>
          <pb facs="riksdagen-motions-pdf/data/199495/mot_199495_UU_222/mot_199495_UU_222-011.pdf"/>
          <p xml:id="i-Fhw1v2iS3yZScgXB4gzbqj">
            4. att riksdagen som sin mening ger regeringen till känna vad
            i mo- tionen anförts om en biståndsstrategi för Afrika (avsnitten
            2—6), 5. att riksdagen som sin mening ger regeringen till känna
            vad i mo- tionen anförts om bistånd via oberoende fonder som sätts
            upp som all- männa stiftelser i något afrikanskt mottagarland,
            6. att riksdagen som sin mening ger regeringen till känna vad
            i mo- tionen anförts om beredskap för strategiska insatser av
            betydelse för demokrati, mänskliga rättigheter och konfliktlösning
            i afrikanska stater utanför programlandskretsen, 7. att riksdagen
            som sin mening ger regeringen till känna vad i mo- tionen anförts
            om vikten av att mekanismer för erfarenhetsuppbyggnad byggs in
            i demokratibiståndet till Afrika.
          </p>
          <p xml:id="i-GgE77Jgjpd4qJTPLCH49QC" type="date">
            Stockholm den 25 januari 1995 Karl-Göran Biörsmark (fp)
          </p>
          <p xml:id="i-FghJALBQdiQDMLLzHVvHVQ">
            Håkan Holmberg (fp) Lennart Rohdin (fp)
          </p>
          <p xml:id="i-9Vc6ro7QhQPQEVWeqJdBMC">
            Mot. 1994/95 U222
          </p>
          <p xml:id="i-JcuiUs2CDDj6jiZod5GqJ6">
            15
          </p>
          <pb facs="riksdagen-motions-pdf/data/199495/mot_199495_UU_222/mot_199495_UU_222-012.pdf"/>
          <p xml:id="i-TnBQ6hBts6NSMDkXeUG1Pm">
            gotab 47872, Stockholm 1995
          </p>
        </div>
      </div>
    </body>
  </text>
</TEI>
