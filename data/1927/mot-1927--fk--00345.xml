<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1927--fk--00345">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__345/mot_1927__fk__345-001.pdf"/>
      <fw xml:id="i-AjmM3L7gu7zrg1Siqp97X2">
        Motioner i Första kammaren, NT 345. 1
      </fw>
      <div xml:id="i-WHPz8LucchcJkbpjXDUFi1" type="motHeader">
        <div xml:id="i-8LR9aqiWLgqY2Eenr1MQhY" type="motTitle"/>
        <div xml:id="i-KYr6XQsuyNnspCM5yL71Fa" type="motSubmissionInfo"/>
      </div>
      <div xml:id="i-2CA2u3Suc4GLurftgQuH98" type="motBody">
        <div xml:id="i-FKSHZZQXeg9rACeKDWqYb3">
          <p xml:id="i-NWp6hKneb2JGXzZTBmAAZg">
            Nr 345.
          </p>
          <p xml:id="i-CZqWrRoSjQG3XKRAN9u4xT">
            Av herr Lindhagen, i anledning av Kungl. Maj:ts proposition med
            förslag till överenskommelse med Luossavaara—Kiiruna- vaara Aktiebolag,
            Aktiebolaget Gellivare Malmfält, Trafik- aktiebolaget Grängesberg—Oxelösund
            och Norrbottens Järn- verks Aktiebolag.
          </p>
          <p xml:id="i-Mi6hpA2UrSH8SDPeaHrBmu">
            Propositionen nr 241 om ny överenskommelse i Norrbottens stora
            gruvfråga föranleder undertecknad till nedanstående bekymrade
            tvivelsmål. 1) Den stora brådskan med en omläggning av avtalet
            utan ens rimlig tid till besinning är ej tillräckligt förklarad.
            Behövligheten av en revision säges framför allt bero därpå, att
            tiden för statens inlösningsrätt allt mer nalkas. Det kan befaras,
            att önskvärda nyanläggningar och förbättringar få stå tillbaka.
            Icke heller kan det förväntas, att stamaktieägarna skola bekosta
            förberedelsearbeten för en annalkande djupbrytning. Slutligen
            hindrar för det tredje gällande avtal en klok skötsel av malmförsäljningen.
            Den tyska järnhanteringen behöver ökad myckenhet lapplandsmalm
            och kontrakt på lång tid. Det senare kan ej ske med gällande avtal
            och ökad brytning intresserar ej stamaktieägarna därför att de
            ej få någon vinst därav. Dessa överraskande upplysningar äro väl
            framför allt ägnade att skapa en stark förnimmelse av, att staten
            bör med all makt påskynda inlösningen av företaget för att göra
            sig av med ett så omaka äktenskap. Propositionen går emellertid
            en motsatt väg. Den söker genom invecklade bestämmelser, vilkas
            verkliga innebörd och framtida verkningar svårligen kunna överskådas,
            lägga allt tillrätta för den enskilda parten, så att han nu synbarligen
            blivit mycket nöjd med sina nya vinster. Skälig hänsyn bör ock
            tagas till stamaktieägarna. De hava av sådan anledning redan beviljats
            ett framskjutande av statens första inlösningsrätt från 1932 till
            1937 såsom en gottgörelse för svårigheter under världskriget.
            Nu skall emellertid, därför att de hota sabotera rörelsen i allt
            som ej medför vinst för stamaktieägarna, beviljas dem ett ökat
            uppskov av icke mindre än ytterligare 10 år med statens första
            inlösningsrätt. Under tiden skola visserligen båda kontrahenterna
            vinna fördelar av en ökad brytning och därmed även statens representanter
            tröstas. Detta sker emellertid genom en rovbrytning på bekostnad
            av kommande släkten, vilka representeras av staten. Sedan det
            enskilda bolaget fått skumma grädden på ytan, lägges nu, oavsett
            det nya avtalets förespeglingar om någon experimenttid, dock tungan
            av den såsom ett mörkt moln annalkande djupbrytningen ensam på
            statsverket, för den händelse denna någon gång begagnar sin inlösningsrätt.
            Vilka hotelser mot arbetarnas hälsa och om allt mer vikande vinstmöjligheter
            allt detta Bihang till riksdagens protokoll 1927. 3 saml. 103
            häft. (Nr 345—346.) 1
          </p>
          <pb facs="riksdagen-motions-pdf/data/1927/mot_1927__fk__345/mot_1927__fk__345-002.pdf"/>
          <fw xml:id="i-NNJZJMKUV7hVQyuk31AMjR">
            2 Motioner i Första kammaren, Nr 345.
          </fw>
          <p xml:id="i-Ni6AC7QvbgWy4qaipxHaMf">
            innebär kan nu icke beräknas i vidare mån än att sannolikheter
            därtill före- ligga enligt sakens natur. En enstaka persons optimism
            i dag är icke någon garanti för morgondagens oförutsedda öden
            och äventyr. Då som sagt främsta anledningen till propositionen
            är att muta den enskilda företagsamheten att ej sabotera företaget
            genom att skänka stamaktierna nya vinster ur inmutningarna, så
            gäller det å det allmännas vägnar att noga se upp med ett så beskaffat
            hälftenbruk även vid bedömandet av vad det nya avtalet tager och
            ger åt båda hållen. De tre hörda myndigheterna stats- kontoret,
            kommerskollegium och statens järnvägsstyrelse ha alla tre saknat
            möjlighet att ingå i sådant bedömande på grund av den knappa tid,
            som givits för utlåtandena. Vid sådant förhållande kan denna riksdag
            knappast sitta inne med större eller i varje fall tillräckliga
            möjligheter därtill. Proposi- tionen bör således rimligen avslås
            av riksdagen med begäran om ny utredning i lugn och ro efter vissa
            direktiv. Det förljudes, att brådskan föranletts även av en strävan
            att förekomma en haussespekulation i aktierna, redan innan avtalet
            var känt. En dylik hänsyn får väl dock ej ske på bekostnad av
            de allmänna intressena och framtiden. Nu är för övrigt förslaget
            kungjort, och intager riksdagen inför detsamma någon betänksamhet,
            bör även detta kunna i någon mån dämpa den befarade börsspekulationen.
            2) Propositionen saknar den historiska bakgrunden, som skänker
            den rätta vägledningen. Förhållandet var, att de huvudsakliga
            inmutningarna av dessa enastående naturrikedomar på kronans mark
            skedde före 1889. Först då för- behöll sig kronan åtminstone jordägareandel
            i fyndigheter å sin egen mark. För att rätta till detta oerhörda
            missförhållande och i övrigt bevara fyndig- heterna åt folket
            och framtiden hade staten i sin makt att framtvinga en förnuftig
            ordning genom att ej medgiva enskilda koncession på en trafikduglig
            järnväg utan bygga banan själv, när det kunde anses lämpligt för
            vinnande även av nämnda ändamål. År 1897 begärde regeringen (Boström)
            anslag till undersökning om anläggning av en statsbana Gellivare
            —riksgränsen. I propositionen framhölls, att då banans ekonomiska
            resultat bleve beroende av malmtransporten, kunde det ifrågasättas,
            om ej försiktigheten bjöde, att de enskilda själva fingo bygga
            banan. Andra skäl talade åter för en statsbana. Regeringen hade
            därför velat bereda riksdagen tillfälle angiva sin ståndpunkt.
            Inom riksdagen delade sig meningarna i tre grupper. Den ena gruppen,
            representerad av reservanter i statsutskottet, önskade bifall
            till propositionen. En annan grupp, representerad av statsutskottets
            majoritet, var obetingat för statsbanan, men ville för tillfället
            ej ha någon bana alls; skälen voro många- handa, politiska, främst
            unionspolitiska, strategiska, konkurrenshänsyn, bristande utredning,
            för mycket järnvägsbyggande på en gång o. s. v. Den tredje gruppen,
            vars kärna utgjordes av bolagsintressenter och en del högre ämbetsmän,
            ville giva ett svar, som man hoppades skola leda till att gruvägarna
            själva finge koncession på banan. Denna senare grupps talan fördes
            i andra kammaren
          </p>
          <pb facs="riksdagen-motions-pdf/data/1927/mot_1927__fk__345/mot_1927__fk__345-003.pdf"/>
          <fw xml:id="i-UxxZEsaY5bhnncbytc23kx">
            Motioner i Första kammaren, Nr 345. 3
          </fw>
          <p xml:id="i-KJRcr72vfmy2yM8aUmnp6q">
            främst av landshövdingen i Luleå, Husberg, med vilken en del
            norrlandsrepre- sentanter instämde, samt av vice talmannen ÅA.
            P. Danielsson. Det sades, att regeringen ej ogärna såg, att gruvägarna
            erhöllo koncession och den teg också fullständigt i den viktiga
            debatten. Menige man — det var min första riks- dag — följde ej
            den gången sina så kallade ledare, utan vi talade och röstade
            för propositionen, ehuru på flere händer med tvekan i valet mellan
            utskottets förslag. Påföljande år 1898 framlades sålunda proposition
            om anslag till en statsbana från Gellivare till riksgränsen. Redan
            då framkommo erinringar om, att staten borde erhålla vinstandel
            i själva företaget. I andra kammaren framhöllo herrar Fredholm
            och von Friesen detta utan yrkanden. För min del framställde jag
            såsom en opinionsyttring det yrkandet, att vid kontraktet om banans
            byggande skulle fogas en bestämmelse om att jordägareandel skulle
            tillkomma staten i fyndigheterna, oaktat inmutningarna skett före
            1889. Under de följande åren förhandlades nu på olika sätt om
            utformningen av det slutliga avtalet. Under år 1903 framförde
            några motionärer i andra kammaren ett yrkande om att staten borde
            söka förvärva trafikbolagets då gjorda inköp av aktier i Gellivare
            malmfält och Luossavaara aktiebolag. Vi hade förvissat oss om,
            att veder- börande köpare skulle reflektera därå för ett pris
            motsvarande inköpssumman utan provision. Statsmakten försummade
            tyvärr detta lysande tillfälle. Det försummades genom att regeringen
            (Boström) fortfarande, denna gång öppet. motsatte sig dylikt statsförvärv.
            Den hade nämnda år tvärt om äskat ett statslån till det privata
            bolaget. Sedan kom avtalet av år 1907 till stånd samtidigt med
            banans färdigbyg- gande. Det var påfrestande tider i kampen mellan
            intressena. Av dem som önskade statsförvärv ansågs inlösningsrättens
            uppskjutande till en så sen tid som 1932 vara en stor uppoffring
            från det allmännas sida. Att staten då omsider skulle begagna
            sig av densamma eller åtminstone bemöda sig därom. trodde vi vara
            självfallet. Icke heller låg bakom avtalets andemening något inrymmande
            av en rätt för stamaktiernas ägare att resa hinder, när inlösnings-
            tiden nalkades, och över huvud taget undandraga sig en lojal och
            vetenskaplig skötsel av malmbrytningen med hänsyn även till framtiden.
            3) Statens rätt till inlösen av stamaktierna hävdas. Staten har
            nu som sagt avstått från att göra gällande sin inlösningsrätt
            den 31 december 1932 enligt 1922 års avtal. Dylik rätt är staten
            förbehållen den 31 december 1936 och såsom i det ursprungliga
            avtalet jämväl den 31 december 1942. Att staten senast sistnämnda
            år skulle inlösa stamaktierna antogs vid det ursprungliga avtalet
            för givet. Såsom redan under 1) härovan angivits, bör statens
            verksamhet nu inrikta sig på att utreda och planlägga en inlösen
            den 31 december 1936. Likaså bör staten ej avhända sig sin rätt
            till inlösen den 31 december 1942. Enligt det nya avtalet åter
            skulle det första inlösningstillfället uppskjutas ända till den
            30 september 1947 eller således till en lång oviss framtid. En
            annan
          </p>
          <pb facs="riksdagen-motions-pdf/data/1927/mot_1927__fk__345/mot_1927__fk__345-004.pdf"/>
          <fw xml:id="i-27RzSrLkuwuYtTHppgiWoY">
            4 Motioner i Första kammaren, Nr 345.
          </fw>
          <p xml:id="i-Cbwfhz3uJSu52znVq88e3b">
            nyhet är också, att staten därefter skall få obegränsade nya
            inlösningstillfällen vart tionde år. Bakom dessa bestämmelser
            ligga säkerligen dolda, särskilt från stamaktie- ägarnas sida,
            dunkla avsikter att förekomma en framtida inlösen, vilken vid
            det ursprungliga avtalets ingående ansågs vara självklar. Det
            hela blir hädan- efter ställt i vida fältet. Statens omkostnader
            för inlösen stiga alltmer och de enskilda intressenternas drift
            blir alltmer i tillfälle att insnärja statsmak- tens befogenheter
            och det allmännas intressen i sitt nät. Det är icke heller fullt
            så visst, att ej mången av dem, som i olika ställningar skola
            bevaka det allmännas rätt, i hemlighet själva räkna med en sådan
            utgång. Man hör ibland redan nu anspelas från dylika håll, att
            staten naturligtvis icke kan uppträda som försäljare. Därmed faller
            väl också befogenheten att idka själva driften. Det nu framlagda
            avtalet kan lätt misstänkas dölja åtskilligt oåtkomligt spel bakom
            kulisserna. Det bör därföre nu i första anloppet falla jämväl
            för att giva plats för klarhet om mål och medel. Såsom en stor
            förtjänst hos avtalet framhålles, att löseskillingen enligt det
            blivit till beloppet bestämd och ej behöver med oviss utgång prövas
            av någon nämnd såsom i det gällande avtalet. Detta är dock ej
            huvudsaken utan vad inlösningen i realiteten kommer att kosta
            staten och i vad mån den försvåras ju längre den förhalas. De
            enskilda intressenterna, som här såsom alltid förstå att klokt
            bevaka sin fördel, äro tillfredsställda med den nya ordningen.
            Redan detta gör sannolikt, att de hoppas även i denna punkt vinna
            mer på förslaget än genom gällande avtal. Svenska folket måste
            få veta, vilka principer för ersättningens bestämmande äro för
            det allmänna fördelaktigast. Äro gällande principer bättre eller
            lika goda eller fördelaktigare i förhållande till vad som förloras
            genom ett uppskov, bör man slå sig till ro med det gällande avtalet.
            En provundersökning för ett redan känt räkenskapsår enligt bägge
            metoderna för tillämpning av en fingerad inlösningsrätt kan måhända
            också bliva vägledande, om den sker genom kunniga och opartiska
            personer. 4) Möjligheterna till förhindrande av sabotering av
            &gt;en i allo rationell malm- brytning» vid tiden för inlösningsrätts
            annalkande utnyttjas. Detta propositio- nens huvudsyfte lär vara
            avsett att vinnas genom avtalsförslagets 6 och 7 $$ jämte bilagor.
            För en lekman är det icke möjligt att utan särskild undervisning
            vinna någon visshet, om det föreslagna är tillräckligt. Det före-
            faller emellertid såsom om det lösa inventariet, inbegripet tonnage,
            varom i $ 10 sägs, tilläventyrs ej vore tillräckligt ihågkommet.
            Utom vad som möj- ligen kan ligga fördolt och således omtvistligt
            i uttrycket »en i allo rationell malmbrytning» innehåller avtalet
            därom i 6 8 endast följande: »Bolaget för- binder sig att hålla
            all för rörelsen erforderlig egendom i gott skick». Men ligger
            däri även inneslutet nyanskaffning in i det sista och nyanskaffning
            efter modernaste metoder? Det är allt säkrast, att avtalet kompletteras
            med tyd- ligare bestämmelser. Annars äventyras enligt det nu föreslagna
            avtalet ett sådant spektakel som då Stockholms stad begagnade
            sin inlösningsrätt till ak-
          </p>
          <pb facs="riksdagen-motions-pdf/data/1927/mot_1927__fk__345/mot_1927__fk__345-005.pdf"/>
          <fw xml:id="i-8FABDVVbNvV73CensmbMVG">
            Motioner i Första kammaren, Nr 345. Dö
          </fw>
          <p xml:id="i-4NMKxCWhhS2bBiW9JydGJg">
            tier i Stockholms spårvägar samt då staten begagnade sin inlösningsrätt
            till Mora— Vänerns järnväg. De nu i propositionen betonade svårigheterna
            få dock ej ha en sådan om- störtande verkan, att de oskäligt uppskjuta
            och kanske förhindra statens in- lösningsrätt. Detta var icke
            alls avsikten med det gamla avtalet och dess mening äger staten
            rätt och plikt att upprätthålla. Nya underhandlingar därom beträffande
            såväl brytning på djupet som det lösa inventariet böra där- för
            inledas med de rivaliserande stamaktierna. Dessa skola naturligtvis
            givas skälig ersättning för sitt besvär och tillbörlig ränta å
            nedlagt kapital samt rätt att få även nyinvesterat kapital inlöst.
            Resa de sig åter emot en lojal tillämpning av det ursprungliga
            avtalets mening, så äger staten i denna livs- fråga för samtid
            och eftervärld rätt och plikt att genom lagstiftning eller annorledes
            framtvinga en lojal uppgörelse och icke underkasta sig en även-
            tyrlig utpressning. 5) Försäljningskontrakt på lång tid möjliggöres.
            Någon svårighet att bereda stamaktierna tillfälle till uppgörande
            av sådana avtal förefinnes givetvis icke. Denna angelägenhet behöver
            icke sammankopplas såsom en omistlig bestånds- del i den framlagda
            uppgörelsen. Den bör lätt kunna ordnas genom ett se- paratavtal,
            varigenom staten medgiver under erforderliga betingelser rätt
            till sådan försäljning och ikläder sig skyldighet att fullfölja
            avtalet i händelse av stamaktiernas inlösen. 6) Statens järnvägars
            rätt ialkttages. Såsom ovan under 2) framhållits, utgör järnvägen
            i statens hand sedan begynnelsen av detta ärende och allt hitintills
            det stora maktmedlet i statens hand för att, såsom det tillkommer
            en stat, skapa rimliga förhållanden. Detta har också hitintills
            fått uttryck i bestäm- melser, som giva järnvägen den framskjutna
            plats i avtalet, som tillkommer densamma. Det borde också vara
            oemotsägligt, att då järnvägen är en av de viktigaste produktiva
            faktorerna i det stora företaget, skall den också tillgodo- föras
            direkt liksom de andra faktorerna sin tillbörliga andel i vinsten.
            Detta så mycket hellre som järnvägen först därigenom blir i tillfälle
            att utan be- tungande tillskott från staten uppehålla trafik på
            föga bärkraftiga banor inom de norrländska vidderna. Nu kommer
            det nya förslaget även med den överraskningen, att järnvägen inkapslats
            såsom en mera osynlig del i den ekonomiska kalkylen samt får avstå
            till stamaktierna gamla vinstmöjligheter och tillfällen att följa
            med sin tid, för att staten på andra händer skall tillförsäkras
            fördelar, om vilkas verk- liga innehåll man icke vet så synnerligen
            mycket. Det verkar nästan som ett skämt från stamaktieägarnas
            sida, att de lyckas nu till en början avkläda sin farliga tuktomästare
            skenet av dess makt. På denna väg kan man kanske sedan komma ännu
            längre fram för att avskudda sig detta ok, som varit den drivande
            kraften hittintills för tillgodoseende av det allmännas intressen.
            Järnvägsstyrelsen söndersmular ju avtalet i denna del. Det är
            ganska an- märkningsvärt, att styrelsen synes ej ha blivit rådfrågad
            om de bestämmelser, om vilka underhandlarna å ömse sidor till
            sist enat sig. I förskräckelsen har
          </p>
          <pb facs="riksdagen-motions-pdf/data/1927/mot_1927__fk__345/mot_1927__fk__345-006.pdf"/>
          <fw xml:id="i-4Ey4WVy7HTFdHdHSCtQonq">
            6 Motioner i Första kammaren, Nr 345.
          </fw>
          <p xml:id="i-EmCcDpVyZ5Zpdkin48C8Nq">
            nu regeringen i sista ögonblicket utverkat en förändring i avtalet,
            varigenom järnvägen skulle ytterligare tillförsäkras, såsom det
            förljudes, omkring 3,000,000 kronor årligen. Den principiella
            oefterrättligheten av järnvägens behandling i avtalet och detta
            missförhållandes äventyr i framtiden kvarstår dock i det vä- sentliga.
            En omgestaltning av avtalet på denna punkt är oeftergivlig. Episoden
            visar dock, att stamaktierna kunna låta tala vid sig, när fara
            hotar. Det är ett nytt indicium för, att avtalet skapat en vid
            mariginal för tillbörliga eftergifter från stamaktiernas sida.
            7) Statskontrollen måste i mycket bliva ett sken. Det nya avtalet
            gör åtskillig affär av en allestädes närvarande statskontroll.
            På samma gång vidgar det stamaktiernas befogenhet att utkora driftens
            ledande män. Statens kontroll är förmodligen en ganska dyr apparat
            och bidrager således i sin mån till att minska vinsterna. Det
            skulle vara av intresse att få veta beloppet, men detta spelar
            förmodligen icke någon så stor roll i ett så lukra- tivt företag.
            Av vikt är däremot kontrollens effektivitet. Det förhåller sig
            med stor sannolikhet här som mångenstädes, att kontrollen måste
            i stort eller åtminstone i mångt och mycket bliva väsentligen
            ett sken. De enskilda företagarna ligga över ofantligt på grund
            av sitt enskilda intresse och sin makt över apparaten. Statens
            representanter i styrelsen måste ofta bliva femte hjulet under
            vagnen och nödgas väl merendels inskränka sig till instämmanden
            i den sakkunniga och målmedvetna ledningens kloka och bestickande
            tal. Härtill kommer, att de samhällslager, ur vilka målsmän även
            för statsintresset pläga utkoras till dylika uppdrag, hava i vår
            tid ett ganska ringa socialt intresse och oftast en ingrodd sympati
            även de för enskild företagsamhet till skillnad från statsdrift.
            Regeringens dubbelspel 1897 är särdeles upplysande. Vad den permanente
            revi- sorn angår, är han visserligen en anmärkningsvärd figur
            i avtalet, men han kan icke göra det omöjliga i varje händelse,
            nämligen att förhindra stam- aktierna att av sitt intresse slå
            in på de sidovägar från avtalets allfarväg. vilka ej blivit förutsedda
            i detsamma. Uti förslaget finner man nu, att i vissa fall fordras
            bifall av minst två eller minst tre av representanterna för preferenceaktierna.
            TI vissa fall fordras dessas godkännande, vilket väl betyder samtligas
            godkännande, vilket tydligt uttalas i 8 7 men icke eljest (ex.
            $ 9 mom. 8 och 8 10). Denna enhällighet synes mig verkligen böra
            tillämpas i all synnerhet i 8 9 mom. 1 fjärde stycket och således
            även en av statens representanter kunna påkalla där omnämnda rådrum.
            En särskild betydelse får denna vidlyftiga kontroll genom att
            den framhäver, att hela affären är uppbyggd på ett krigstillstånd,
            där staten kommer att gå från nederlag till nederlag och utmärka
            sig genom försummelser. Ett sådant tillstånd bör enligt mångas
            uppfattning snarligen undanröjas genom att staten efter inlösen
            övertager äganderätten och förvaltningen av dessa omistliga på
            kronans mark belägna naturrikedomar, som äro svenska folkets rätta
            tillhörighet. 8) Statens inkomst av rörelsen bör åtminstone delvis
            nedläggas 1 andra pro- duktiva kapitaltillgångar. Statskontoret
            anmärker, att statens ökade inkomster
          </p>
          <pb facs="riksdagen-motions-pdf/data/1927/mot_1927__fk__345/mot_1927__fk__345-007.pdf"/>
          <fw xml:id="i-opy5pW2SXrknjYweGEyg5">
            Motioner i Första kammaren, Nr 345. 7
          </fw>
          <p xml:id="i-25ZhGqZcqV3yV2eHS4uVXG">
            enligt avtalet uppkomma genom en exploatering av naturtillgångar,
            som inne- bära en konsumtion av själva kapitalet. En sund finanspolitik
            borde därför kräva, att icke inkomsten i sin helhet tages i anspråk
            för statens löpande ut- gifter utan att en avsevärd del i stället
            nedlägges i andra kapitaltillgångar av räntabel natur eller sålunda
            användes till utgifter för kapitalökning, till vilka eljest lånemedel
            bruka anlitas. Det synes statskontoret motiverat, att stats- makterna
            till principiellt övervägande upptaga berörda för statens framtida
            finanspolitik viktiga fråga, redan då de beslut skola fattas,
            som komma att tillföra staten det ökade inkomsttillflödet. Denna
            erinran, som även av mig tidigare framförts, synes mig synnerligen
            befogad. Det bör blott tilläggas, att anmärkningen träffar även
            den vinst sta- ten inhöstar enligt det gällande avtalet. Lämpligaste
            placering synes vara att nedlägga vinstmedlen i odling av åker
            och skog och upprättande eller stöd- jande av svensk industri
            för förädling av järnmalm. Finansministern anmär- ker, att ärendet
            icke hör till föreliggande sammanhang, men statskontoret har rätt
            i att nu är tillfället också inne för att söka undgå en försummelse.
            En fast inkomst av domäner är en ryggrad i ett samhälles budget
            för alla tider. På grund av vad sålunda anförts, i den mån tid
            och tillfälle beretts mig till någon inblick i propositionens
            mysterier, hemställes,
          </p>
          <p xml:id="i-Ah9d2HBf4Pnicyw2tpZs9G">
            att riksdagen, med avslag å propositionen nr 241 om nytt avtal
            i Norrbottens stora gruvfråga, ville hos Kungl. Maj:t begära förnyat
            övervägande, byggt i främsta rum- met på bemödande att befrämja
            statens inlösen av stam- aktierna om möjligt redan den 31 december
            1936 samt i övrigt på beaktande av de erinringar och yrkanden,
            som ovan gjorts under kapitelrubrikerna: 1) Den stora brådskan
            med en omläggning av avtalet utan ens rimlig tid till besinning
            är ej tillräckligt förklarad. 2) Propositionen saknar den historiska
            bakgrunden, som skänker den rätta vägledningen. 3) Statens rätt
            till inlösen av stamaktierna hävdas. 4) Möjligheterna till förhindrande
            av sabotering av »en i allo rationell malmbrytning» vid tiden
            för inlösningsrätts annalkande utnyttjas. 5) Försäljningskontrakt
            på lång tid möjliggöres. 6) Statens järnvägars rätt iakttages.
            7) Statskontrollen måste i mycket bliva ett sken. 8) Statens inkomst
            bör åtminstone delvis nedläggas i andra produktiva kapitaltillgångar.
          </p>
          <p xml:id="i-Sqfbebme9cveYxsq6WYLj5">
            Stockholm den 21 april 1927. Carl Lindhagen.
          </p>
          <pb facs="riksdagen-motions-pdf/data/1927/mot_1927__fk__345/mot_1927__fk__345-008.pdf"/>
        </div>
      </div>
    </body>
  </text>
</TEI>
