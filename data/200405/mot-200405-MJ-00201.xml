<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_201/mot_200405_MJ_201-0001.pdf"/>
      <pb facs="riksdagen-motions-pdf/data/200405/mot_200405_MJ_201/mot_200405_MJ_201-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ201 pnr: c398
          </p>
          <p>
            Motion till riksdagen 2004/05:MJ201
          </p>
          <p>
            av Sofia Larsen (c)
          </p>
          <p>
            Svensk Glasåtervinning
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om omedelbar hjälp till Svensk Glasåtervinning genom att
            staten går in och täcker de ökade kostnader för glasinsamling
            som privatinförsel skapar.
          </p>
          <p>
            Motivering
          </p>
          <p>
            Svensk Glasåtervinning, SGÅ, samlade förra året in drygt 150
            000 ton glasförpackningar. SGÅ har sitt huvudkontor i Hammar i
            Örebro län och ägs av de svenska glastillverkarna, importörerna,
            livsmedelsindustrin och handeln. Det finns idag cirka 7 500 återvinningsstationer
            runt om i hela landet. Glaset levereras till Hammar där det upparbetas
            till råvara, främst till glasbruk men även som glasull och betong.
            Glasåtervinningen är idag ett av de bäst fungerande insamlingssystemen,
            med en insamlingsnivå som rejält överstiger myndigheternas mål.
            Men dagens system håller på att totalt haverera då vi fått en
            mycket kraftig ökning av privatinförsel av öl, vin och sprit från
            utlandet. Den ökade privatinförseln har skapat en ekonomisk kris
            för insamlingen av glas i Sverige. Om ingenting görs, riskerar
            insamlingen att behöva begränsas, med starkt negativ påverkan
            på miljön och högre kostnader för bl a den kommunala sophanteringen
            som följd. Under sommaren har Marknadsundersökarna AB, på uppdrag
            av SGÅ, genomfört stickprov vid återvinningsstationer för glasförpackningar.
            Denna undersökning visade att 56 procent av flaskorna var köpta
            utomlands. Av spritflaskorna var 77 procent köpta utanför Sverige.
          </p>
          <p>
            Givetvis skall flaskorna återvinnas, men problemet är att det
            blir de svenska producenterna och importörerna av glas som får
            betala. De får ett producentansvar och en kostnad som är långt
            utöver deras egentliga ansvar och produktion. Problemet blir bara
            värre och värre eftersom privatinförseln
          </p>
          <pb facs="riksdagen-motions-pdf/data/200405/mot_200405_MJ_201/mot_200405_MJ_201-0002.pdf"/>
          <p>
            2004/05:MJ201
          </p>
          <p>
            bara ökar. För att inte hela systemet skall haverera, och SGÅ
            tvingas att begränsa glasinsamlingen, krävs statliga åtgärder.
            Problemet löses bl a genom att förpackningsansvaret harmoniseras
            med våra grannländer. Denna lösning är långsiktig och kommer att
            ta tid. Tills detta är genomfört bör staten gå in och täcka de
            ökade kostnader för insamlingen som privatinförseln skapar. Sker
            inte detta är risken stor att det välfungerande systemet med glasåtervinning
            i Sverige kommer att haverera. Detta skulle förutom starkt negativa
            miljökonsekvenser, ge negativa effekter för samhällsekonomin och
            lokala arbetstillfällen i Sydnärke.
          </p>
          <p>
            Stockholm den 15 september 2004
          </p>
          <p>
            Sofia Larsen (c)
          </p>
        </div>
      </div>
    </body>
  </text>
</TEI>
