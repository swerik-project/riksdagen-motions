<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FiU-00306">
  <teiHeader>
    <fileDesc>
      <titleStmt>
        <title>En hållbar finansiell infrastruktur</title>
        <author corresp="i-FeVXF7pVocmUfQoPXGuJKR i-DLt3BwBDVwBxqxVEki5m5B">av Valter Mutt och Annika Lillemets (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En hållbar finansiell infrastruktur</title>
          <idno type="rdwebb">H102Fi306</idno>
          <rs type="number">Fi306</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H102Fi306/text</ref>
          <ref type="dokument_url_html">http://data.riksdagen.se/dokument/H102Fi306</ref>
          <ref type="dokumentstatus_url_xml">http://data.riksdagen.se/dokumentstatus/H102Fi306</ref>
          <ref type="doc">http://data.riksdagen.se/fil/CA93D1D5-0765-48CA-8556-26537146C5C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8e29ZvXaMEpjNnFKbEMaeP" type="signed"/>
        <correspContext corresp="i-8e29ZvXaMEpjNnFKbEMaeP">
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-DLt3BwBDVwBxqxVEki5m5B"/>
        </correspContext>
        <correspAction xml:id="i-Bgnz8N3WFB3rxozKByuaed" type="numbering">
          <date when="2013-10-08"/>
        </correspAction>
        <correspAction xml:id="i-Y4ZkkGHHkPh2TaM4bSD64F" type="submission">
          <date when="2013-10-04"/>
        </correspAction>
        <correspAction xml:id="i-4mEZSF9nyVPVSDg93AWj3H" type="transfer">
          <date when="2013-10-04"/>
        </correspAction>
        <correspAction xml:id="i-StJLwujzVEv4RfGHhD8jpd" type="assigned"/>
        <correspContext corresp="i-StJLwujzVEv4RfGHhD8jpd">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TApXCzn2w7jkQN4zAZu1T8" type="motHeader"/>
      <div xml:id="i-ANNPQPwUM31Wv7CD9RXd8G" type="motBody">
        <div xml:id="i-3w4VDoCRreeuAFUW7iXzxD" type="motProposal" subtype="förslag">
          <head xml:id="i-NbsXjzpPreWvEtN9YGbsYT">
            Förslag till riksdagsbeslut
          </head>
          <list xml:id="i-RqyMrs6TMZVVefeAGLZ3SR" style="ol">
            <item xml:id="i-TE1HD3AWHFLzmHaaD8a9yF">
              Riksdagen tillkännager för regeringen som sin mening vad som
              anförs i motionen om att låta utreda hur sparbankernas villkor
              kan stärkas samt om en CDFI-plattform skulle behövas även i Sverige.
            </item>
            <item xml:id="i-o6wAh3R16aCxKdKtKR2CC">
              Riksdagen tillkännager för regeringen som sin mening vad som
              anförs i motionen om att låta utreda hur en grön investeringsbank
              skulle kunna etableras i Sverige.
            </item>
            <item xml:id="i-Gd2x2AhnDyitfedhptMqjY">
              Riksdagen tillkännager för regeringen som sin mening vad som
              anförs i motionen om att förutsättningslöst låta utreda hur Riksbankens
              ställning när det gäller penningutgivning och kreditgivning kan
              stärkas.
            </item>
            <item xml:id="i-RbrTyWPfwG5CqJu8RNMxS5">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdrag att
              ta fram en färdplan för Riksbankens återdemokratisering och hur
              dess uppdrag kan utvidgas till att även omfatta mål om social
              rättvisa och naturresurshushållning.
            </item>
          </list>
        </div>
        <div xml:id="i-V8zfy7GhfLL5hXdumRXkSp" type="motContent">
          <head xml:id="i-AN479ctTLky6WabhsiogCM" type="h1">
            Bakgrund
          </head>
          <p xml:id="i-Ejf7UgowK5De6UqEXZmxMo">
            I många med Sverige jämförbara länder finns en mångfald av kreditinstitutioner.
            Det finns all anledning att även i vårt land införa fler typer
            av banker med mera för att tillgodose de mångas behov och främja
            en grön omställning.
          </p>
          <p xml:id="i-B51uScizFZWdGH1u8t9RhS">
            Inte minst den djupa finanskrisen 2008 har visat att det globaliserade
            finansiella system som tillåtits växa okontrollerat, präglat av
            stark maktkoncentration och närmast obefintlig demokratisk styrning,
            inte är hållbart.
          </p>
          <p xml:id="i-7CQQa9agrVhmZuCkcZ5SbS">
            I Sverige domineras kreditmarknaden av fyra storbanker, som samtliga
            har formen av börsnoterade aktiebolag. I skarp kontrast till denna
            finansiella monokultur finns på många håll i omvärlden en betydande
            kooperativ banksektor och därtill en mångfald av lokalt förankrade
            banker och kreditinstitut.
          </p>
          <head xml:id="i-24VhngSa5E9XNy5igfqNWv" type="h1">
            Lokala kreditinstitut
          </head>
          <p xml:id="i-3ogKGQPMij1aguDrpBxoyJ">
            I USA har credit unions, ett slags kooperativa banker, drygt
            90 miljoner medlemmar, vilket utgör 40 procent av landets vuxna
            befolkning. Dessa banker har vanligen en utpräglat lokal förankring
            och benämns då community banks , till vilka även åtskilliga mindre
            privata banker brukar räknas. Flertalet av dessa banker har klarat
            finanskrisen avsevärt bättre än storbankerna på Wall Street.
          </p>
          <p xml:id="i-FADd7q3NxvMstnLTuD44CM">
            I ekonomiskt eftersatta områden, med svag närvaro av konventionella
            banker, har både i USA och i Storbritannien etablerats en form
            av kreditinstitut benämnd CDFI (Community Development Financial
            Institution). Dessa är speciellt inriktade på långivning – och
            ekonomisk rådgivning – till personer och mindre företag som har
            svårt att få lån av det konventionella bankväsendet. Det amerikanska
            finansdepartementet har upprättat en speciell CDFI-fond som kapitalförsörjer
            det dryga tusental CDFI:er som finns runtom i USA, och privata
            aktörer som investerar i dessa speciella kreditinstitut erhåller
            skattelättnader. I Storbritannien är det i hög grad CDFI:er som
            kreditförsörjer Community Interest Companies, en ny typ av lokala
            företag vars överskott i allt väsentligt återinvesteras i verksamheten
            och som inte kan köpas upp av konventionella aktiebolag.
          </p>
          <p xml:id="i-FDZNUv94eHUgMHwVWaVn7c">
            Det sextiotal fristående sparbanker som ännu finns kvar i Sverige
            kan sägas utgöra en sorts lokala offentliga kreditinstitut, där
            kommunfullmäktige utser hälften av de så kallade huvudmännen.
            Den lokala och regionala ekonomin utgör investeringsfokus för
            dessa banker, och överskott används främst till att stärka bankens
            likviditet medan en mindre del går tillbaka till bygden i form
            av stöd till föreningslivet etcetera.
          </p>
          <p xml:id="i-S7bXSz2qFaumPx6MxwJh7V">
            Regeringen bör låta utreda hur sparbankernas villkor kan stärkas,
            samt om en CDFI-plattform skulle behövas även i Sverige. Detta
            bör riksdagen ge regeringen tillkänna som sin mening.
          </p>
          <head xml:id="i-KbnNruCCMg2vvEAAf6gMYy" type="h1">
            Statliga banker
          </head>
          <p xml:id="i-UBPAwYNE7KVeEjTPk1kebf">
            Storbritannien etablerade 2012 en statlig grön investeringsbank:
            Green Investment Bank . Staten har försett banken med ett grundkapital
            på 3,8 miljarder pund och förhoppningen är att dessa offentliga
            medel ska generera en hävstångseffekt och även attrahera privat
            kapital till investeringar i förnybar energi, energieffektivisering,
            avfallshantering och annan grön infrastruktur. Investeringar i
            omogna gröna teknologier, till exempel vågkraft, är ofta svårt
            att locka privat kapital till. Det som på sikt ger stora samhällsekonomiska
            vinster kan i ett kortare perspektiv te sig företagsekonomiskt
            riskfyllt, men om offentliga medel investeras initialt så vågar
            ofta privat kapital följa efter. En väl kapitaliserad grön investeringsbank
            skulle behövas även i Sverige, för att få fart på innovation och
            företagande i gröna branscher. Regeringen bör låta utreda hur
            en grön investeringsbank skulle kunna etableras i Sverige. Detta
            bör riksdagen ge regeringen tillkänna som sin mening.
          </p>
          <p xml:id="i-DR4i1M1JGnxgPUuyqCc58T">
            I Frankrike sjösattes 2012 en statlig investeringsbank: Banque
            Publique dInvestissement (BPI). Styrningen av banken, som försetts
            med ett grundkapital på 21 miljarder euro, är i betydande utsträckning
            decentraliserad till regionerna. Innovationsstöd till små och
            medelstora företag hör till bankens uppdrag, liksom att stimulera
            framväxt av gröna jobb.
          </p>
          <p xml:id="i-V37VsnkxfGaYL7MsKqQ9eN">
            I Tyskland etablerades 1948 Kreditanstalt für Wiederaufbau (KfW),
            med medel ur Marshallhjälpen, för att bidra till återuppbyggnaden
            av landet efter andra världskriget. Den tyska staten äger idag
            80 procent av banken och delstaterna resten. Över 90 procent av
            bankens utlåning lånas upp på gängse kapitalmarknader, men då
            detta huvudsakligen sker genom utgivning av obligationer som garanteras
            av staten så åtnjuter KfW goda lånevillkor. Detta i kombination
            med att banken inte behöver göra utdelningar till privata aktieägare,
            samt är undantagen från bolagsskatt, gör att den kan tillhandahålla
            lån till lägre ränta än privata banker. Den får emellertid inte
            konkurrera med dessa utan har en kompletterande funktion i lägen
            där privat kapital inte går att mobilisera i tillräcklig grad.
            Fyrtio procent av bankens investeringar under 2012 gick till klimat-
            och miljöinvesteringar. Utlåning till kommunala energibolag som
            vill satsa på energieffektivisering och utbyggnad av förnybar
            energi prioriteras högt av KfW.
          </p>
          <p xml:id="i-YEEBKHUiB361Li8VyWf5xx">
            I USA har Bank of North Dakota (BND), som ägs av delstaten North
            Dakota, rönt växande uppmärksamhet. Denna bank grundades 1919
            som en följd av att delstatens lantbrukare hade svårt att få lån
            från etablerade storbanker. BND samarbetar nära med North Dakotas
            lokala banker och kreditförsörjer dessa med lågräntelån I förhållande
            till folkmängden har delstaten flest community banks i hela USA,
            något som bidragit till ett vitalt lokalt näringsliv och en arbetslöshet
            långt under rikssnittet. Vid större infrastrukturprojekt lånar
            delstaten av sin egen bank, BND, och räntekostnaderna går på så
            vis tillbaka till statskassan, vilket drastiskt sänker totalkostnaden
            för omfattande projekt, något som anses ha bidragit till North
            Dakotas starka statsfinanser. BND är fokuserad på den reala ekonomin
            och ägnar sig inte åt derivathandel och liknande, och har därför
            gått relativt oskadd genom finanskrisen – ja, med undantag för
            två år har banken gått med överskott varje år under sin nu snart
            hundraåriga historia; en del av överskottet betalas in till delstatens
            finansministerium och resten stärker bankens likviditet. North
            Dakota är den enda av USA:s delstater som håller sig med en egen,
            offentligt ägd, bank. Nu efter finanskrisen växer intresset –
            både bland demokrater och republikaner – för den här typen av
            banker och i 14 andra amerikanska delstater pågår initiativ för
            att etablera en delstatsägd bank.
          </p>
          <head xml:id="i-B8mxJSptZfkwtxksMYCZrp" type="h1">
            Riksbanken
          </head>
          <p xml:id="i-XA5BNrX3CN239dM4FGUxsF">
            Under 1800-talets första decennier gav privata banker ut sedlar
            i en rad länder, vilket skapade ett tilltagande kaos på penningmarknaden.
            Vid århundradets mitt infördes i land efter land lagstiftning
            som gav centralbanken monopol på att trycka sedlar. Idag har alltjämt
            Sveriges riksbank, och motsvarande institutioner i andra länder
            och valutaområden, monopol på utgivningen av mynt och sedlar,
            men då dessa bara omfattar några få procent av den totala penningmängden
            i en modern ekonomi, så har i praktiken privata banker och kreditinstitut
            återtagit makten över penningutgivningen – när de beviljar sina
            kunder lån så skapas i praktiken nya pengar, som väsentligen figurerar
            som elektroniska pengar i form av siffror i bankernas datorer.
          </p>
          <p xml:id="i-AjjyMLdJAjC3Gca8EYoNJj">
            Den som har makt över kreditflödena i ett samhälle bestämmer
            i hög grad vilka idéer som får möjlighet att förverkligas och
            vilka typer av företag som får chans att växa, och har på så vis
            ett avgörande inflytande över hela samhällsutvecklingen. Är det
            rimligt – eller förenligt med de bärande principerna i en demokrati
            – att denna enorma makt läggs i händerna på ett litet antal aktörer
            i finanssektorn?
          </p>
          <p xml:id="i-LP6asSBgWvQAiARtbwV9aw">
            Ur ett demokratiskt perspektiv ter det sig angeläget att Riksbankens
            makt över penningutgivning – och därmed kreditflöden – stärks.
            Det förs en växande internationell debatt kring markant höjda
            kapitaltäckningskrav för privata banker. De båda ekonomerna Jaromir
            Benes och Michael Kumhof, knutna till forskningsenheten vid Internationella
            valutafonden (IMF), har i en uppmärksammad rapport fört fram tankar
            på 100 procent kapitaltäckning (full reserve banking). Huruvida
            detta är rätt väg att gå eller om Riksbankens ställning kan stärkas
            på andra, mindre drakoniska, sätt bör förutsättningslöst utredas.
            Detta bör riksdagen ge regeringen tillkänna som sin mening.
          </p>
          <p xml:id="i-VCVTwS2Za2MW1YfBiCMvZq">
            Ett stärkt demokratiskt inflytande över penningutgivning och
            kreditflöden förutsätter även en återdemokratiserad riksbank.
            Det är orimligt att funktioner som på ett avgörande sätt formar
            hela samhällsutvecklingen flyttas ut ur demokratin och förläggs
            till en förment självständig riksbank, som bara svagt och indirekt
            kontrolleras av riksdagen. Den världsledande amerikanske ekonomen
            och nobelpristagaren Joseph Stiglitz menar att tiden nu är mogen
            att kritiskt utvärdera Reagans och Thatchers projekt att göra
            västvärldens centralbanker självständiga. Han framhåller att Indien,
            Brasilien med flera länder som inte självständiggjort sina centralbanker
            i själva verket klarat den senaste finanskrisen bättre än flertalet
            västländer. Stiglitz ställer också frågan vad som egentligen åsyftas
            med självständig och påpekar att de som sitter i ledningarna för
            västerländska centralbanker naturligtvis inte befinner sig i något
            ideologiskt vakuum och han finner det problematiskt att de så
            ofta hämtas från finanssektorn, alltså den sfär som gav upphov
            till dagens kris.
          </p>
          <p xml:id="i-DGfDfchyWmXRwfwDfcoQgd">
            En utredning bör få i uppdrag att ta fram en färdplan för Riksbankens
            återdemokratisering och hur dess uppdrag kan utvidgas till att
            även omfatta mål om social rättvisa och naturresurshushållning.
            Detta bör riksdagen ge regeringen tillkänna som sin mening.
          </p>
          <head xml:id="i-Xboud124R9PcBDwdeSwra1" type="h1">
            Referenser
          </head>
          <p xml:id="i-3brFyKSg22kgSpbxnRoNjj">
            http://community-wealth.org
          </p>
          <p xml:id="i-YL2RycSY3V3Yg2zni3bzJo">
            http://publicbankinginstitute.org
          </p>
          <p xml:id="i-YMyStM2r7Qug7NTZJXMmVC">
            http://www.greeninvestmentbank.com
          </p>
          <p xml:id="i-5z5aEWueW5VWLtRjR7QWB3">
            http://www.bpifrance.fr
          </p>
          <p xml:id="i-JKgMPzxFxtAa8NSxjaXRuR">
            https://www.kfw.de
          </p>
          <p xml:id="i-FZU7wSa3vekWAgsYNpoWKv">
            The Chicago Plan Revisited, Benes &amp; Kumhof IMF Working Paper
            12/202 http://www.imf.org/external/pubs/ft/wp/2012/wp12202.pdf
          </p>
          <p xml:id="i-UmniFau91xR9pGpx9sqkk1">
            The Price of Inequality, Joseph Stiglitz (Allen Lane, 2012)
          </p>
        </div>
        <div xml:id="i-L85RUK5cC9oA26MC6T1tS5" type="motSignatures">
          <list xml:id="i-A9VokyLXVcyBAnXG77YccB">
            <item xml:id="i-8jp8Z7R2y7ZgMtttdVW7JP">
              Valter Mutt (MP)
            </item>
            <item xml:id="i-XtKtDFg36KPRxynHSNhVRF">
              Annika Lillemets (MP)
            </item>
          </list>
        </div>
      </div>
    </body>
  </text>
</TEI>
