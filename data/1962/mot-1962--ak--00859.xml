<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00859">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__859/mot_1962__ak__859-001.pdf"/>
      <fw xml:id="i-3dRafXenMbegAeUvcuZNYY">
        Motioner i Andra kammaren, nr 859 år 1962 7
      </fw>
      <div xml:id="i-2T43jdu8jefw8MBqsUQYVF" type="motHeader">
        <div xml:id="i-MMiuJXjEuQEjoFu9R6WcGF" type="motTitle"/>
        <div xml:id="i-KhTkDWLucyPWeVLX84wxQd" type="motSubmissionInfo"/>
      </div>
      <div xml:id="i-NmkTz6RbHtLSoWodeoZqtV" type="motBody">
        <div xml:id="i-L5SgWcJtPUAHRmvBo3YGYR">
          <p xml:id="i-YMLMjgQbhtr4jLTUT8Cz5B">
            Nr 859
          </p>
          <p xml:id="i-4Ak3fvjJpHJo7b87ephpBz" type="titleString">
            Av herr Heckscher m. fl., i anledning av Kungl. Maj:ts proposition
            nr 140, angående viss ändring i gällande bestämmel- ser rörande
            försäljning av obeskattade varor på tull- flygplats, m. m. 7
          </p>
          <p xml:id="i-W6A3WzRbURcGfem3QNfLBZ">
            (Lika lydande med motion nr 705 i Första kammaren)
          </p>
          <p xml:id="i-XNBK8AuuVduXt7BNQtgpMJ">
            I proposition nr 140 framlägges för riksdagens yttrande fråga
            om viss ändring i gällande bestämmelser rörande försäljning av
            obeskattade varor i s. k. tax-free shops på tullflygplats. I samma
            proposition framför Kungl. Maj:t ett förslag som i realiteten
            innebär en långtgående avvikelse från riksdagens grundlagsenliga
            rätt att själv utöva beskattningsmakten. Under åberopande av bl.
            a. nykterhetspolitiska skäl föreslås sålunda, att riksda- gen
            skall bemyndiga Kungl. Maj:t att, då riksdagens beslut inte utan
            olä- genhet kan avvaktas, provisoriskt förordna om ändring av
            de skattesatser som gäller enligt 1957 års förordning om skatt
            på sprit och vin. Det förut- sättes att sådant förordnande skall
            inom en månad eller om riksdagssession ej pågår inom en månad
            från början av nästföljande session underställas riksdagen för
            godkännande. Om riksdagen inte godkänner förordnandet skall det
            upphöra att gälla. Bemyndigandet föreslås böra bli tidsbegränsat
            och gälla t. o. m. den 30 juni 1967. Ett genomförande av detta
            förslag öppnar vida möjligheter för rege- ringen att utan att
            avvakta riksdagens medverkan öka den indirekta beskatt- ningen
            på vissa varor. Härigenom aktualiseras hela frågan om riksdagens
            in- flytande över statsfinanserna och regeringens möjligheter
            att vidga sin fi- nansiella självständighet och därmed sitt oberoende
            gentemot riksdagen. &gt;Svenska folkets urgamla rätt att sig beskatta»
            bildar i 1809 års rege- ringsform utgångspunkten för riksdagens
            finansmakt. Med stöd av denna har också det parlamentariska system
            vuxit fram som givit riksdagen och därigenom det svenska folket
            ett avgörande inflytande över regeringens sammansättning. Riksdagens
            utövande av finansmakten har sålunda inte endast bundit regeringsmaktens
            handlingsfrihet utan den har också be- stämt och påverkat regeringens
            sammansättning och därigenom" blivit en betydelsefull faktor i
            den parlamentariska utvecklingen. Om riksdagen överlåter delar
            av sin beskattningsrätt till Kungl. Maj:t avstår riksdagen härigenom
            från en väsentlig del av sitt politiska inflytande. Den i den
            före- liggande propositionen förordade överflyttningen av beskattningsmakten
            på alkoholbeskattningens område från riksdagen till regeringen
            måste där- för tolkas som ett direkt försök från regeringens sida
            att stärka sin ställ-
          </p>
          <pb facs="riksdagen-motions-pdf/data/1962/mot_1962__ak__859/mot_1962__ak__859-002.pdf"/>
          <fw xml:id="i-9HxgewVv2hizqXJ2cXmZKK">
            8 Motioner i Andra kammaren, nr 859 år 1962
          </fw>
          <p xml:id="i-GwKsqn4WC5mTbRaHTaRE42">
            ning på riksdagens bekostnad. En sådan utveckling måste med alla
            medel förhindras. Mot denna bakgrund framstår det för övrigt som
            särskilt an- märkningsvärt att regeringen i propositionen inte
            ens närmare utvecklat och motiverat sitt förslag i denna viktiga
            konstitutionella fråga. Departementschefen har däremot till stöd
            för den förordade omfördel- ningen av beskattningsmakten från
            riksdag till regering anfört att de un- der senare år framlagda
            förslagen till höjningar av omsättningsskatten på vin och sprit
            har utlöst en kraftig efterfrågeökning under den tid som måste
            förflyta mellan det förslag om skattehöjningarna framlagts och
            riksdagens beslut om höjningen kunnat träda i kraft. Detta anses
            av departementsche- fen vara i hög grad »otillfredsställande,
            särskilt från nykterhetssynpunkt&gt;. Det är ingen ny erfarenhet
            att de diskussioner som alltid måste föregå beslut om höjning
            av de indirekta skatterna leder till en temporär efter- frågan
            just på de varor som drabbas av skattehöjningen. En sådan hamst-
            ringseffekt har man kunnat konstatera inte minst vid de senaste
            årens be- slut om genomförande och höjning av den allmänna varuskatten.
            Samma förhållande gäller vid höjning av spritpriserna. När riksdagen
            år 1958 be- slöt om ökad omsättningsskatt på vin och sprit steg
            sålunda inköpen under tiden 3 till 9 februari samma år jämfört
            med samma tid 1957 med ca 15 9. Inköpen av alkohol ökade också
            i december 1959 i anledning av den vänta- de omsättningsskatten.
            Det skall inte bestridas att en temporär efterfrågan av vissa
            varor i sam- band med en skattehöjning kan medföra vissa statsfinansiella
            och sam- hällsekonomiska olägenheter. Givetvis förstärkes dessa
            ju kraftigare skat- teökning det är fråga om. Vanligtvis brukar
            dock riksdagen på förhand kunna bedöma dessa konsekvenser och
            taga hänsyn till dem när skattebe- slutet fattas. Självfallet
            går det inte att helt undanröja de hamstrings- tendenser som gör
            sig gällande i samband med väntade skattehöjningar så länge beskattningsrätten
            ligger hos riksdagen. Detta skulle nämligen för- utsätta att riksdagens
            skattebeslut föregicks av hemliga överläggningar vil- ket inte
            endast är tekniskt mycket svårgenomförbart utan står i klar strid
            mot grundlagens anda och mening. Finansministern synes vidare
            göra gällande att särskilda förhållanden råder på alkoholbeskattningens
            område med hänsyn till att skattehöjning- arnas hamstringseffekt
            även har nykterhetspolitiska olägenheter. Av den tillgängliga
            fylleristatistiken kan man likväl inte utläsa något som helst
            samband mellan hamstrings- och nykterhetstillståndet. Någon ökning
            av fylleriet i samband med hamstring av vin och sprit har ej heller
            på annat sätt kunnat förmärkas. Det bör också framhållas, att
            försäljningen efter en hamstringsperiod kraftigt sjunker. Det
            finns därför inte något stöd för antagandet att det är de alkoholskadade
            som genom sina inköp utlöst efter- frågeökningen. I propositionen
            framhålles också att den snabbehandling i riksdagen av framlagda
            propositioner om höjning av alkoholbeskattningen, som tillgri-
            pits under de senaste åren, i praktiken begränsat möligheterna
            till initiativ
          </p>
          <pb facs="riksdagen-motions-pdf/data/1962/mot_1962__ak__859/mot_1962__ak__859-003.pdf"/>
          <fw xml:id="i-W3tCdRbBtXVJwJMJvkaiEG">
            Motioner i Andra kammaren, nr 859 år 1962 9
          </fw>
          <p xml:id="i-M9XELjcppHXVQb9cJbPfxN">
            från riksdagens sida samt även i övrigt medfört svårigheter att
            ägna frå- gan samma grundliga behandling som eljest sker. Otvivelaktigt
            har denna snabbehandling medfört vissa olägenheter på sätt departementschefen
            framhållit. Men ett bemyndigande till Kungl. Maj:t att provisoriskt
            förordna om höjning av beskattningen på vin och sprit undanröjer
            icke dessa olägenheter utan förstärker dem snarare. Riksdagens
            möjligheter att i efterhand riva upp ett av Kungl. Maj:t fattat
            provisoriskt beslut om en höjning av vin- och spritpriserna får
            anses ytterligt begrän- sade. I praktiken blir sålunda riksdagen
            bunden av Kungl. Maj:ts beslut och några initiativ till ändring
            eller upphävande av beslutet kan visserligen diskuteras men knappast
            realiseras. Det nu framlagda förslaget om ett överförande till
            Kungl. Maj:t av rätten att besluta om alkoholbeskattningens höjd
            medför därför i realiteten än mindre möjligheter för riksdagen
            att sakbehandla frågan. Departementschefen har slutligen till
            stöd för den begärda fullmakten åberopat Kungl. Maj:ts nuvarande
            rätt att för viss tid självständigt för- ordna om uttagande av
            antidumpings- och utjämningstullar och att där särskilda skäl
            föreligger under förutsättning av riksdagens efterföljande prövning
            provisoriskt förordna om förhöjd tull eller särskild tullavgift.
            Det finns knappast något fog för att som ett prejudikat för den
            nu före- slagna i princip vittgående inskränkningen av riksdagens
            beskattningsrätt åberopa den redan år 1910 införda rätten för
            Kungl. Maj:t att i särskilda starkt begränsade fall bestämma över
            tullbevillningen. Detsamma gäller Kungl. Maj:ts rätt att uttaga
            antidumpings- och utjämningstullar. När riksdagen år 1950 lämnade
            Kungl. Maj:t förnyat bemyndigande att uttaga sådana tullar skedde
            detta mot bakgrunden av Sveriges anslutning till all- männa tull-
            och handelsavtalet. Statsmakterna räknade nämligen med att en
            sådan anslutning skulle kunna medföra särskilda svårigheter att
            snabbt möta en eventuell dumping från utlandet genom vanlig tullhöjning.
            Det var sålunda här ej fråga om någon begränsning av riksdagens
            finansmakt utan endast ett praktiskt hänsynstagande till vad den
            handelspolitiska utveck- lingen krävde. Kungl. Maj:ts proposition
            om rätt för Kungl. Maj:t att själv provisoriskt förordna om höjning
            av vin- och spritskatterna bör på anförda grunder klart avvisas.
            Under hänvisning till ovanstående hemställes, att riksdagen måtte
            avslå det i proposition nr 140 fram- lagda förslaget till »förordning
            angående rätt för Kungl. Maj:t att förordna om ändrad skatt på
            sprit och vin m. m.&gt;.
          </p>
          <p xml:id="i-RdhXF3pyB1NLtNCBaJ2CEg" type="date">
            Stockholm den 25 april 1962
          </p>
          <div xml:id="i-5SW46Tevi6HkzFJVHv6BT7" type="signatureBlock">
            <list xml:id="i-BfgVai3JBHYsdt9bAMQ1Zp">
              <item xml:id="i-2bS9cdGJe29TstHvoJvmsT" who="unknown" type="signature">
                Gunnar Heckscher Leif Cassel T G. von Seth Rolf Eliasson Ernst
                V
              </item>
              <item xml:id="i-HFDvxnoVfmnQs8kNW68VN2" who="unknown" type="signature">
                Staxäng Tage Magnusson
              </item>
            </list>
          </div>
          <p xml:id="i-JSFGZgRtqUHS4xcxSh9tFm">
            Karin Wetterström Eric Nilsson Carl Östlund
          </p>
        </div>
      </div>
    </body>
  </text>
</TEI>
