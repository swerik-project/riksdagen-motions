<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00221">
  <teiHeader>
    <fileDesc>
      <titleStmt>
        <title>Översyn av lagstiftningen om hyra av affärslokaler m. m.</title>
        <author>Lars-Erik Lövdén och Kurt Ove Johansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av lagstiftningen om hyra av affärslokaler m. m.</title>
          <idno type="rdwebb">G502221</idno>
          <rs type="number">221</rs>
          <ref type="dokument_url_text">http://data.riksdagen.se/dokument/G502221/text</ref>
          <ref type="dokument_url_html">http://data.riksdagen.se/dokument/G502221</ref>
          <ref type="dokumentstatus_url_xml">http://data.riksdagen.se/dokumentstatus/G502221</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6qjD2tsSCtsrmXQjy7mtCJ</idno>
            <name>LARS-ERIK LÖVDÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-UVAgeLYUkfmr8A9VVChgiV</idno>
            <name>KURT OVE JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BwQ2V7DaqhoymeJEXyhqH9" type="signed"/>
        <correspContext corresp="i-BwQ2V7DaqhoymeJEXyhqH9">
          <note type="signatory" corresp="i-6qjD2tsSCtsrmXQjy7mtCJ"/>
          <note type="signatory" corresp="i-UVAgeLYUkfmr8A9VVChgiV"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__221/mot_198182__221-001.pdf"/>
      <fw xml:id="i-Drqjw2uisUdCVRbegkHSG2">
        Motion 1981/82:221
      </fw>
      <div xml:id="i-M9wx4n58quqkk8yGpS38eo" type="motHeader">
        <div xml:id="i-RtyjpjGQwCbkM5V3JSFeQT" type="motTitle"/>
        <div xml:id="i-A68YraNVWwGbTEGLKTChCV" type="motSubmissionInfo"/>
      </div>
      <div xml:id="i-RHo91CvKiYJtEsBhX6VT8i" type="motBody">
        <div xml:id="i-H4CuRHxZxMUwGGzzFH3u7V">
          <p xml:id="i-SCNdSUEnh1tQQecwgj7tVb">
            11
          </p>
          <p xml:id="i-R5PNb9Zwobwz85pc8sBqQ9">
            Lars-Erik Lövdén och Kurt Ove Johansson Översyn av lagstiftningen
            om hyra av affärslokaler m. m.
          </p>
          <p xml:id="i-CNJd3hdB5Vz6eypqCU2afF">
            Bakgrund
          </p>
          <p xml:id="i-6FHyMDGXfeWvMMyurwpGZ4">
            I motioner till 1979/1980 och 1980/1981 års riksmöten krävde
            underteck- nade en översyn av hyreslagens regler om besittningsskydd
            och hyressättning för affärslokaler m. m. i syfte att stärka lokalhyresgästernas
            ställning. Motionerna avslogs med hänvisning till de lagändringar
            som genomförts från den 1 juli 1979 och att erfarenheter först
            borde vinnas om dessa i praktisk tillämpning fyller sitt avsedda
            syfte. Utvecklingen har visat att så inte varit fallet. Lagändringarna
            1979 har inte fått några direkt påtagliga effekter för lokalhyresgästerna.
            Förhållandena har snarast försämrats. Mot bakgrund av utvecklingen
            under de senaste åren upprepar vi därför i denna motion kravet
            på en översyn av hyreslagstiftning- en i de delar som rör affärslokaler.
          </p>
          <p xml:id="i-7SAJZc6EQRJrPcVX1jr7gE">
            Gällande regler
          </p>
          <p xml:id="i-XH99z54D123ZR2HHpCTRTw">
            Hyreslagens regler för besittningsskydd för andra lägenheter
            än bostads- lägenheter (affärslokaler m. m.) skiljer sig från
            motsvarande regler för bostadslägenheter. Skillnaden mellan de
            båda skyddsformerna ligger i att bostadshyresgästen efter uppsägning
            får behålla lägenheten om inte giltig upphörsgrund föreligger,
            medan lokalhyresgästen alltid måste flytta från lokalen men i
            stället får rätt till ersättning för den skada han lidit på grund
            av att han måste avträda lägenheten om uppsägningen kan anses
            obillig. Detta innebär att en lokalhyresgäst har ett betydligt
            svagare besittningsskydd än en bostadshy- resgäst, ett s. k. indirekt
            besittningsskydd. Den rätt till ersättning som reglerna om det
            indirekta besittningsskyddet innehåller gäller inte om hyresvärden
            vid uppsägning kan visa att den begärda hyran för förlängning
            av hyresavtalet är skäligt. Eftersom fri hyressättning gäller
            torde det i allmänhet räcka med att hyresvärden kan visa upp ett
            kontrakt med en annan spekulant som erbjuder sig betala den begärda
            hyran. Hyresgästen måste då lämna lokalen utan rätt till ersättning.
            Under 1979 genomfördes en lagändring i syfte att stärka det indirekta
            besittningsskyddet. Erfarenheterna från bl. a. hyresnämnden i
            Malmö visar emellertid att lagändringen inte gett några direkt
            positiva effekter.
          </p>
          <pb facs="riksdagen-motions-pdf/data/198182/mot_198182__221/mot_198182__221-002.pdf"/>
          <fw xml:id="i-Q2AahGBVi1jEF5C61ss9xp">
            Mot. 1981/82:221 12
          </fw>
          <p xml:id="i-4FAKvoWhtDCuhV4ADihDH5">
            Lagstiftningens konsekvenser
          </p>
          <p xml:id="i-LjUeEkdoJjKsr2tzZsBEuu">
            Det svaga besittningsskyddet och den fria hyressättningen har
            lett till stora konsekvenser framför allt i storstädernas centrala
            delar. Åtskilliga småföre- tagare, hantverkare och ägare av mindre
            butiker har ställts inför chockartade hyreshöjningar på ibland
            upp till flera hundra procent. Särskilt småbutiker med inriktning
            på närservice för de boende, exempel- vis mindre dagligvarubutiker,
            frisörer m. m., har drabbats och ofta slagits ut och ersatts med
            kontor och affärslokaler med större möjligheter att betala de
            oacceptabelt höga hyrorna. Centrala delar av storstäderna utarmas
            på småbutiker som ger närservice åt de boende. Samtidigt kan fastighetsägarna
            tillgodoräkna sig helt oskäliga vinster. Följande exempel hämtat
            från tiden efter 1979 års lagändring belyser situationen: En fastighetsägare
            uppsäger för hyresreglering fyra butiker inriktade på närservice
            för de boende. Före uppsägningen uppgår hyran till 250kr./kvm.
            Fastighetsägaren begär en hyra på 500kr./kvm. Ärendet hänskjutes
            till hyresnämnden, vilken lägger ett medlingsbud på 400kr./kvm.
            Hyresgästerna accepterar. Men det gör inte fastighetsägaren, och
            därmed kan inte överenskommelse träffas utan hyresgästerna tvingas
            flytta eller lägga ned sin verksamhet. Det är bara ett exempel
            av många som visar på det orimliga i nuvarande lagstiftning. Konsekvenserna
            uppmärksammades inte i tillräcklig grad när riksdagen antog den
            nuvarande hyreslagen. Det är också först under senare år som hyreshöjningarna
            för affärslokaler m. m. slagit igenom med sådan väldig kraft att
            man kan säga att de fått direkta sociala följder. Många gånger
            är det också rent fastighetsskojeri och s. k. kvittolösa affärer
            som ligger bakom uppsägningarna och de skyhöga hyreskraven. En
            av anledningarna till den osunda utvecklingen på fastighetsmarknaden
            är den fria hyressättningen. Denna har tillsammans med den stora
            skillnaden mellan fastighetslånens löptid och en byggnads livslängd
            lett till mycket höga avkastningar på av fastighetsägare insatt
            eget kapital. Det finns exempel som visar på hela 400 96, 500
            Jo och över 1000 26 avkastning per år på insatt kapital. Det är
            pengar som ytterst konsumenter och samhälle får skjuta till.
          </p>
          <p xml:id="i-ScSHLuvYmA6eXSDZhH2mud">
            Förslag till översyn
          </p>
          <p xml:id="i-LkVB1eiURT55H41FjgBB8z">
            Det är uppenbart att det finns starka skäl att snabbt se över
            hyreslagens regler i de delar som rör besittningsskydd och hyressättning
            för affärslokaler. Krav på en sådan översyn har också vid flera
            tillfällen ställts av företrädare för handelns organisationer,
            hyresgästföreningar och kommuner. En möjlig lösning vore att stärka
            besittningsskyddet genom att frångå begreppet marknadshyra och
            i stället införa den sociala hyressättning som tar hänsyn till
            rörelsens art, lokalens innehåll m. m. Hyresnämnderna bör i vart
          </p>
          <pb facs="riksdagen-motions-pdf/data/198182/mot_198182__221/mot_198182__221-003.pdf"/>
          <fw xml:id="i-57TJrpB9L1r8vxABAGzs7d">
            Mot. 1981/82:221 13
          </fw>
          <p xml:id="i-3yUPiEzX89nVkpjavpJwaE">
            fall genom ett stärkt prövningsförfarande få möjligheter att
            fastställa den nya hyran i en medling.
          </p>
          <p xml:id="i-2docG8U3XajVTUrkakwtu5">
            Hemställan
          </p>
          <p xml:id="i-4UPfgrRzWbXUWTEamPXf4H">
            Med hänvisning till vad som anförts i motionen hemställer vi
            att riksdagen hos regeringen begär en utredning om hyreslagens
            regler för besittningsskydd och hyressättning för affärsloka-
            ler.
          </p>
          <p xml:id="i-CwXdYucsrBUwN5DXUeRkf9" type="date">
            Stockholm den 14 januari 1982
          </p>
          <p xml:id="i-PbkNRKbeN9SxsaatdqSxEa">
            LARS-ERIK LÖVDÉN (s) KURT OVE JOHANSSON (s)
          </p>
        </div>
      </div>
    </body>
  </text>
</TEI>
