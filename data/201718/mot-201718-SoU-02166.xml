<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-02166">
  <teiHeader>
    <fileDesc>
      <titleStmt>
        <title>Gårdsförsäljning</title>
        <author corresp="i-Q1WPoNtt1578KMfEZ5TLkK">av Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2166 av Betty Malmberg (M)</title>
          <idno type="rdwebb">H5022166</idno>
          <rs type="number">2166</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5022166/text</ref>
          <ref type="dokument_url_html">http://data.riksdagen.se/dokument/H5022166</ref>
          <ref type="dokumentstatus_url_xml">http://data.riksdagen.se/dokumentstatus/H5022166</ref>
          <ref type="docx">http://data.riksdagen.se/fil/BA3704D2-4DC3-4280-867E-C2EACA7AC621</ref>
          <ref type="pdf">http://data.riksdagen.se/fil/F27D03DE-4E1A-4703-9236-6620C9543FD6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XofmURTkwqA7q8CPD3MvBo" type="signed"/>
        <correspContext corresp="i-XofmURTkwqA7q8CPD3MvBo">
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction type="submitted" xml:id="i-ERw5NCPUpByvdrgwjqDgg7">
          <date when="2017-10-04"/>
          <time when="09:16:15"/>
        </correspAction>
        <correspAction type="reviewed" xml:id="i-Qvij78nK4hJ1Wa3TXQ3ijE">
          <date when="2017-10-04"/>
          <time when="09:55:19"/>
        </correspAction>
        <correspAction type="referred" xml:id="i-SRrRda6pjvZw4MT3jbA1dT">
          <date when="2017-10-13"/>
        </correspAction>
        <correspAction type="assigned" xml:id="i-Q7DjH97556rLPcsNSqutPz">
          <date when="2018-08-20"/>
          <time when="12:26:28"/>
        </correspAction>
        <correspContext corresp="i-Q7DjH97556rLPcsNSqutPz">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-U54XiZEnAKyv7hx1skRt2r"/>
        <correspContext corresp="i-U54XiZEnAKyv7hx1skRt2r">
          <ref type="uppgift">2017/18:SoU8</ref>
          <ref type="ref_dok_id">H501SoU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU8</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:2166 av Betty Malmberg (M) Gårdsförsäljning</div>
      </div>
      <div type="motBody">
        <div type="motProposal" subtype="förslag">
          <head xml:id="i-F61z35dXCfkZ48cHF33hvh">
            Förslag till riksdagsbeslut
          </head>
          <list style="ol">
            <item xml:id="i-VomgXnk438Ayp5JECgzxqD">
              Riksdagen ställer sig bakom det som anförs i motionen om att
              gårdsförsäljning av alkoholhaltiga drycker bör tillåtas i Sverige
              och tillkännager detta för regeringen.
            </item>
            <item xml:id="i-BKVpVVzhkd2puDw5dxMZge">
              Riksdagen ställer sig bakom det som anförs i motionen om att
              följa upp hur Systembolagets regler påverkar möjligheten för mindre
              producenter att få avsättning för sina produkter och tillkännager
              detta för regeringen.
            </item>
            <item xml:id="i-WMwPXLeRzrH8MH1hASTNo4">
              Riksdagen ställer sig bakom det som anförs i motionen om att
              en regional försöksverksamhet med gårdsförsäljning av alkoholhaltiga
              drycker bör inledas i Östergötland och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-Hh21Ew7UhrhChY6nCBgpBE">
            Motivering
          </head>
          <p xml:id="i-fZAQhrnFTdEctBPUr25iN">
            Under alltför många år har frågan om huruvida gårdsförsäljning
            av alkoholhaltiga drycker ska tillåtas i Sverige diskuterats och
            utretts. Vi är många som anser att försäljning ska tillåtas och
            att gårdsförsäljning framdeles ska behandlas som den näringspolitiska
            fråga det egentligen är. Allt annat är orimligt.
          </p>
          <p xml:id="i-Y67C7qcb26qe8pzZPok2sS">
            Det förvånar därför stort när folkhälsoministern i december 2014
            aviserade att den nuvarande regeringen helt stänger dörren för
            att tillåta gårdsförsäljning. Det är mycket olyckligt för svenska
            producenter tillika näringsidkare, vilket också leder till färre
            arbetstillfällen inte minst på landsbygd.
          </p>
          <p xml:id="i-Vw4RJNnruJxvZV9SVvh6c5">
            I en interpellationsdebatt (ip. 2015/16:370) som rörde mindre
            producenters möjligheter att slå sig in på Systembolagets sortimentslista
            anförde statsrådet bland annat ”att det är angeläget att den svenska
            landsbygden får de möjligheter som behövs för att växa och att
            Systembolaget bidrar till det genom att ha en löpande dialog med
            de mindre producenterna om hur bolaget på olika sätt kan underlätta
            för dem på lika villkor”.
          </p>
          <p xml:id="i-SmBW6QqTQfweYKbhwMCRkB">
            Det är just detta det handlar om. Mindre producenters möjlighet
            att bedriva sin verksamhet, få avsättning för sina produkter och
            att ha en levande landsbygd. Det är därför hög tid att följa upp
            hur Systembolagets olika regler påverkar förutsättningarna för
            mindre producenter.
          </p>
          <p xml:id="i-FUTz9YT4dm2AsMZRc2pm86">
            Sverige är idag det enda land i EU som inte tillåter gårdsförsäljning
            av alkoholhaltiga produkter. Det är både genant och ett hån mot
            svenska producenter. Självklart måste också vi i vårt land kunna
            visa sådan tilltro till företagare, med för verksamheten särskild
            licens, att de kan sköta försäljning av lokalt försålda alkoholprodukter
            på ett seriöst sätt.
          </p>
          <p xml:id="i-Mt131biTHbaeENctRtoVpU">
            Detta är också en näring som kan ha stor betydelse för företagande
            på landsbygd. Det visar inte minst gårdsförsäljning av andra livsmedel,
            vilket är en försäljningskanal som under årens lopp har varit
            mycket positiv för utvecklingen på landsbygden.
          </p>
          <p xml:id="i-4F8HMyRR5VbbS5G4hMSGoo">
            Konsumenterna uppskattar lokalt producerade livsmedel och också
            den trivsamma miljön där produkten kan inhandlas. Själva försäljningen
            av livsmedlet ifråga är sällan den enda intäktskällan för företagen,
            men likväl kan den vara ett viktigt komplement. Det bidrar därmed
            också till att öka antalet arbetstillfällen inte minst på landsbygd.
          </p>
          <p xml:id="i-NrR7oJXmDHBabhHdKYwr99">
            Då det gäller gårdsförsäljning av alkoholhaltiga drycker har
            Sverige intagit en mycket förmyndaraktig attityd. Trots att det
            finns cirka 150 gårdar som tillverkar vin i Sverige och dessutom
            ett stort växande antal mikrobryggerier som brygger öl, får dessa
            företagare inte tillstånd att saluföra sina drycker direkt från
            gården. Förbudsivrare påtalar risker för ökad konsumtion, trots
            att de produkter som kan komma att säljas via gårdsförsäljning
            ofta har ett avsevärt högre pris än då motsvarande alkoholhaltiga
            drycker säljs på Systembolaget.
          </p>
          <p xml:id="i-Bhkx7sMJbK4aSGER4UvaAq">
            Undertecknad menar istället att det är politikers attityd till
            gårdsförsäljning av alkoholprodukter som måste ändras. För detta
            handlar om turism och näringspolitik och inte om alkoholpolitik.
            Den svenska besöksnäringen och turismen ökar stadigt och möjligheten
            för kunder att inhandla och provsmaka lokalt producerade alkoholdrycker
            kan vara ytterligare en ingrediens för att främja landsbygdsturismen
            och därmed företagandet på landsbygd. Dessutom är det en självklarhet
            att svenska företagare inom alla näringar ska kunna verka på samma
            villkor som sina europeiska kollegor.
          </p>
          <p xml:id="i-YbAixWZ5vbTMC3WxuNPhoW">
            Med hänvisning till ovanstående bör riksdagen ge regeringen i
            uppdrag att möjliggöra gårdsförsäljning så att även svenska företagare
            kan verka på samma villkor som företagare i övriga EU då det gäller
            försäljning av alkoholhaltiga drycker, samt att följa upp hur
            Systembolagets ändrade regler har påverkat möjligheten för mindre
            producenter att få avsättning för sina produkter.
          </p>
          <p xml:id="i-G9hNjFKHSP8JhJMHD5h5oP">
            Riksdagen bör även ge regeringen i uppdrag att överväga en regional
            försöksverksamhet med gårdsförsäljning i Östergötland för att
            kunna följa effekterna av ett införande.
          </p>
        </div>
        <div type="motSignatures">
          <list>
            <item xml:id="i-4YKjT3BpMN83yVLysn5VcZ">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
