<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-03358">
  <teiHeader>
    <fileDesc>
      <titleStmt>
        <title>Djurskydd</title>
        <author corresp="i-AFto3gTmjTfTgomtq31hLZ">av Jessica Rosencrantz m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3358 av Jessica Rosencrantz m.fl. (M)</title>
          <idno type="rdwebb">H8023358</idno>
          <rs type="number">3358</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8023358/text</ref>
          <ref type="dokument_url_html">http://data.riksdagen.se/dokument/H8023358</ref>
          <ref type="dokumentstatus_url_xml">http://data.riksdagen.se/dokumentstatus/H8023358</ref>
          <ref type="docx">http://data.riksdagen.se/fil/86290CA8-8B58-4884-9DF7-A0184A0163B5</ref>
          <ref type="pdf">http://data.riksdagen.se/fil/34C79ED4-D678-4E06-90B1-18BEDCB50609</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NhDrwXn9Sso8MnxFK1RD7D" type="signed"/>
        <correspContext corresp="i-NhDrwXn9Sso8MnxFK1RD7D">
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction type="submitted" xml:id="i-GejENHVZ9oUQJtkoUyTpuN">
          <date when="2020-10-06"/>
          <time when="14:27:00"/>
        </correspAction>
        <correspAction type="reviewed" xml:id="i-MDm9NGdkJRqyuFPeuFKaa8">
          <date when="2020-10-06"/>
          <time when="18:21:00"/>
        </correspAction>
        <correspAction type="referred" xml:id="i-GFBSFqMw5dWmeNXLpaQ1QD">
          <date when="2020-10-14"/>
        </correspAction>
        <correspAction type="assigned" xml:id="i-XuFoUSLWmjzixQfC6DzaRm">
          <date when="2021-10-11"/>
          <time when="10:56:47"/>
        </correspAction>
        <correspContext corresp="i-XuFoUSLWmjzixQfC6DzaRm">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-B8vwrihmisxCSKEoFVKW6v"/>
        <correspContext corresp="i-B8vwrihmisxCSKEoFVKW6v">
          <ref type="uppgift">2020/21:MJU2</ref>
          <ref type="ref_dok_id">H801MJU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU2</ref>
          <ref type="ref_dok_titel">Utgiftsområde 23 Areella näringar, landsbygd och livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VpZiXL6cncFXdBjRKEgGS3"/>
        <correspContext corresp="i-VpZiXL6cncFXdBjRKEgGS3">
          <ref type="uppgift">2020/21:MJU10</ref>
          <ref type="ref_dok_id">H801MJU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU10</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Lxg1rspCPDkyECdwXtcZAE"/>
        <correspContext corresp="i-Lxg1rspCPDkyECdwXtcZAE">
          <ref type="uppgift">2020/21:UbU16</ref>
          <ref type="ref_dok_id">H801UbU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU16</ref>
          <ref type="ref_dok_titel">Forskning, frihet, framtid - kunskap och innovation för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9PUQAp46ktG9Uufbhpg1eM"/>
        <correspContext corresp="i-9PUQAp46ktG9Uufbhpg1eM">
          <ref type="uppgift">2020/21:MJU16</ref>
          <ref type="ref_dok_id">H801MJU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU16</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-ASo6UkWP1aBwpBhs1nUcXk"/>
        <correspContext corresp="i-ASo6UkWP1aBwpBhs1nUcXk">
          <ref type="uppgift">2020/21:JuU24</ref>
          <ref type="ref_dok_id">H801JuU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU24</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3358 av Jessica Rosencrantz m.fl. (M) Djurskydd</div>
      </div>
      <div type="motBody">
        <div type="motProposal" subtype="förslag">
          <head xml:id="i-KzJT3AKr61653n7MKXgec3">
            Förslag till riksdagsbeslut
          </head>
          <list style="ol">
            <item xml:id="i-7zwbNFLXSk5ZufJ5vX476K">
              Riksdagen ställer sig bakom det som anförs i motionen om att
              regeringen ska följa upp hur den nya djurskyddslagen har implementerats
              i Sverige och tillkännager detta för regeringen.
            </item>
            <item xml:id="i-ME6Lvgfz4LTrZcirtYEVFA">
              Riksdagen ställer sig bakom det som anförs i motionen om att
              regeringen bör verka för ett närmare samarbete mellan myndigheterna
              och branschen för att upptäcka brister i djurhållning och tillkännager
              detta för regeringen.
            </item>
            <item xml:id="i-SD85maR6E5F4euudUY4Crq">
              Riksdagen ställer sig bakom det som anförs i motionen om att
              införa ett grovt djurplågeribrott för de allvarligaste typerna
              av djurplågeri och tillkännager detta för regeringen.
            </item>
            <item xml:id="i-WgjHUKW49QA7193zzcgfmt">
              Riksdagen ställer sig bakom det som anförs i motionen om att
              EU:s nya förordning om veterinärmedicinska läkemedel ska följas
              upp systematiskt i syfte att säkerställa att den efterlevs, och
              detta tillkännager riksdagen för regeringen.
            </item>
            <item xml:id="i-5TbFiY93QgckVu8cPFYtpz">
              Riksdagen ställer sig bakom det som anförs i motionen om att
              regeringen ska ta fram en strategi för djurfria forskningsmetoder
              och tillkännager detta för regeringen.
            </item>
            <item xml:id="i-LA7YzQZ8rHn1ieyJegSq4f">
              Riksdagen ställer sig bakom det som anförs i motionen om att
              regeringen ska verka för att det införs djurskyddslagstiftning
              på EU-nivå som motsvarar det svenska djurskyddet och tillkännager
              detta för regeringen.
            </item>
            <item xml:id="i-WHh9vmKtH7e4by93qz6JW3">
              Riksdagen ställer sig bakom det som anförs i motionen om att
              Sverige ska driva på för att djurskyddsarbetet inom samtliga EU:s
              medlemsstater ska förbättras, och detta tillkännager riksdagen
              för regeringen.
            </item>
            <item xml:id="i-QdnEhqmQqoBheb6cHodnWe">
              Riksdagen ställer sig bakom det som anförs i motionen om att
              Sverige ska verka för att Europeiska revisionsrättens granskning
              ska leda till åtgärder samt att verka för att revisionsrättens
              granskningar av djurskydd sker tätare, och detta tillkännager
              riksdagen för regeringen.
            </item>
            <item xml:id="i-FLdEv4gnX99WBiahFRaVqt">
              Riksdagen ställer sig bakom det som anförs i motionen om att
              antalet kontroller av djurtransporter inom samtliga EU:s medlemsstater
              ska öka och tillkännager detta för regeringen.
            </item>
            <item xml:id="i-GnWdubL5DgruWmr2AbVq6x">
              Riksdagen ställer sig bakom det som anförs i motionen om att
              efterlevnaden av EU:s djurskyddsregler måste skärpas och att ett
              led i det arbetet innebär att tillförsäkra pålitliga data och
              statistik från medlemsländerna kring kontroller av djurtransporter
              och tillkännager detta för regeringen.
            </item>
            <item xml:id="i-E3ad2pvgzFXiE6pcEMgRDj">
              Riksdagen ställer sig bakom det som anförs i motionen om att
              regeringen ska verka kraftfullt för rätten att ställa krav på
              provtagning av levande djur som ska införas i Sverige i syfte
              att stoppa smittor och tillkännager detta för regeringen.
            </item>
            <item xml:id="i-VNUVaSQuiGk4YE612dXGBh">
              Riksdagen ställer sig bakom det som anförs i motionen om att
              Sverige bör verka för att kött från djur som slaktats utan bedövning
              ska märkas vid import och försäljning i Sverige och tillkännager
              detta för regeringen.
            </item>
            <item xml:id="i-GgWS3DgfvnFGdtwDgqKRad">
              Riksdagen ställer sig bakom det som anförs i motionen om att
              regeringen ska verka för att förbudet för svanskupering av grisar
              i EU efterlevs och tillkännager detta för regeringen.
            </item>
            <item xml:id="i-DNB1KCJmF4kRQBfYXRrPrr">
              Riksdagen ställer sig bakom det som anförs i motionen om att
              öka antalet utbildningsplatser på veterinärprogrammet och djursjukskötarprogrammet
              och tillkännager detta för regeringen.
            </item>
            <item xml:id="i-B76sy5p4EYjm2ksd4wCuzr">
              Riksdagen ställer sig bakom det som anförs i motionen om att
              införa ett s.k. snabbspår för djursjukskötare och tillkännager
              detta för regeringen.
            </item>
            <item xml:id="i-KSUpFKyuKuwRg6M4b6wb6x">
              Riksdagen ställer sig bakom det som anförs i motionen om att
              svensk journalföring på djur ska kunna skrivas på engelska och
              tillkännager detta för regeringen.
            </item>
            <item xml:id="i-PyqJqQuq4sCxSNpNJkYxow">
              Riksdagen ställer sig bakom det som anförs i motionen om att
              djurvårdare ska få utökade befogenheter och tillkännager detta
              för regeringen.
            </item>
            <item xml:id="i-JknLFcav6yXSGQ32rGthG5">
              Riksdagen ställer sig bakom det som anförs i motionen om smittorisken
              för djuren vid intrång på bondgårdar av militanta djurrättsaktivister
              och tillkännager detta för regeringen.
            </item>
            <item xml:id="i-Vk6ocySXBan5FJC9nrvZmn">
              Riksdagen ställer sig bakom det som anförs i motionen om att
              regeringen ska verka för att det införs tätare kontroller löpande
              på cirkusar under en turnéplan och tillkännager detta för regeringen.
            </item>
            <item xml:id="i-3w1RVqYK8Ra36tdFQmt5J7">
              Riksdagen ställer sig bakom det som anförs i motionen om en positiv
              lista över de djur som ska vara tillåtna att hålla på cirkus och
              tillkännager detta för regeringen.
            </item>
            <item xml:id="i-B4jzSRqEXERTc7GBVzXv79">
              Riksdagen ställer sig bakom det som anförs i motionen om att
              Sverige ska driva på för att genomförandet av direktiven inom
              Cites följs upp av medlemsländerna i syfte att motverka den illegala
              handeln med vilda djur i högre grad och tillkännager detta för
              regeringen.
            </item>
            <item xml:id="i-B9CZWb1t1h9H2tMWcAp4hb">
              Riksdagen ställer sig bakom det som anförs i motionen om att
              Sverige ska driva på för att EU ska motverka förekomsten av handel
              med vilda djur och tillkännager detta för regeringen.
            </item>
            <item xml:id="i-E37tcLqyLKDacBMQuaz7Ea">
              Riksdagen ställer sig bakom det som anförs i motionen om att
              Sverige ska driva på för att marknaden av elfenben ska stoppas
              inom EU och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-96AqLBx6scTsDWjcYq4goi">
            Motivering
          </head>
          <p xml:id="i-XzvhLB18tEAsq1dYB56fv7">
            Alla djur som hålls av människor omfattas av djurskyddslagstiftningen
            som ska verka förebyggande. Målet är att djuren ska ha det bra
            och kunna bete sig naturligt. I djur­skyddslagen står det också
            att handlingar som innebär fysiskt och psykiskt lidande för djuren
            är förbjudna. För att djuren ska ha det bra behövs tydlig och
            ansvarsfull lagstift­ning där skydd och förebyggande insatser
            regleras. Vi moderater anser att det ska införas en ny brottsrubricering
            med grovt djurplågeri. Djur som utsätts för misshandel och/eller
            svår vanskötsel är allvarligt. Straffskalan idag är låg i relation
            till brottets innebörd. Vi anser att samhället behöver skicka
            tydliga signaler om att vi ser allvarligt på djurplågeri.
          </p>
          <p xml:id="i-E94koxKRwUHo9nG33H661u">
            För att tidigare upptäcka brister i djurhållning vill vi att
            regeringen ska verka för ett närmare samarbete mellan myndigheterna
            och branschen.
          </p>
          <p xml:id="i-YJWot3JKaxzwJ1QL1jnhHk">
            Vi anser också att det är viktigt att Sverige intar en mer aktiv
            roll i EU och verkar för att nivån på djurskyddsarbetet förbättras
            i alla medlemsstater.
          </p>
          <head type="h2" xml:id="i-NaF8wPVAchyBG3cRWGiQo5">
            Antibiotikaanvändning
          </head>
          <p xml:id="i-6n2PX9WWnZVw74hXmXoFtp">
            Sverige har bland världens högst ställda krav på djurskydd. Det
            är vi stolta över. Det goda djurskyddet innebär att våra djur
            är friskare och får avsevärt mindre antibiotika jämfört med andra
            länders. Detta är viktigt. Överkonsumtion av antibiotika innebär
            en risk för att det bildas multiresistenta bakterier som kan överföras
            till oss människor. Det europeiska smittskyddsinstitutet bedömer
            att hela 25 000 dödsfall per år, bara inom EU, beror på sådana
            bakterier. Moderaterna välkomnar därför EU:s nya förordning om
            veterinärmedicinska läkemedel som striktare reglerar användningen
            av antibiotika i djur. Nu gäller det att se till att den nya lagen
            efterlevs av samtliga medlemsländer. Det är därför viktigt att
            lagen följs upp och utvärderas systematiskt. Detta bör regeringen
            driva i EU.
          </p>
          <head type="h2" xml:id="i-HASRehCYBy4mKKp2pmfW6i">
            Forskning med djurfria metoder
          </head>
          <p xml:id="i-YBN7BEogYT1kzhMj9WUDB">
            År 2010 antog Europaparlamentet det så kallade djurförsöksdirektivet
            (2010/63/EU). Syftet med direktivet är att de försök som idag
            görs på levande djur, i antingen veten­skapliga eller utbildningsmässiga
            sammanhang, ska ersättas med djurfria metoder där så är möjligt.
            Nederländerna har antagit en strategi för detta. Den innebär att
            de fram till 2025 ska ha fasat ut många av djurförsöken samt ha
            antagit olika handlingsplaner för att minska djurförsök inom bland
            annat grundforskning. Nederländernas initiativ är mycket intressant
            ur flera aspekter såsom etik, effektivitet och ekonomi. Det är
            också högst rimligt eftersom det idag finns alternativa sätt att
            utveckla nya läkemedel som är mer effektiva och som dessutom kan
            korta processerna för framtagande av desamma. Det kan vara via
            studier på levande celler i provrör eller genom beräkningsmodeller
            i datorn. Det innebär att fler sjuka får hjälp snabbare och till
            en avsevärt lägre kostnad för läke­medelsutveckling. Dock behövs
            mer forskning på området.
          </p>
          <p xml:id="i-BVDxNW43W1PpLGXceGyt9X">
            Djurförsöksstrategin innefattar de så kallade 3R:en, där bokstaven
            R står för replace, refine och reduce. Alliansregeringen verkställde
            att ett 3R-center kom på plats vid Statens jordbruksverk. Av Jordbruksverkets
            regleringsbrev framgår vilka uppgifter centret ska arbeta med
            samt vilken budget de har att röra sig med. Budgeten har varit
            aviserad att uppgå till 15 miljoner kronor per år under åren 2017–2020.
            Det är dock känt att överskottet av anslaget ibland har använts
            till annat inom SJV:s verksamhet. Detta har föranlett att Jordbruksverket
            nu äskar ett lägre belopp till centrets fortsatta verk­samhet.
            Samtidigt vet vi att behoven av forskning på området är både angelägna
            och stora. Vetenskapsrådet (VR) avsätter ca 13 miljoner kronor
            per år för denna typ av forskning vilket år 2017 innebar en beviljandenivå
            av forskningsmedel som ligger långt under övriga vetenskapsområden.
            Sett mot denna bakgrund är det olyckligt att 3R-centrets anslag
            minskar samtidigt som anslagen till forskning rörande verksamheten
            inte ökar på andra håll. Moderaterna anser att det är upp till
            regeringen att återkomma med ett förslag till lösning på detta.
          </p>
          <p xml:id="i-EwxGLuUtsmCDbJ8N7MjA9s">
            Vi anser att det är viktigt att Sverige tar fram en strategi
            för djurfria forsknings­försök. Detta för att de försök som i
            dag görs på levande djur – i antingen vetenskapliga eller utbildningsmässiga
            sammanhang – ska ersättas med djurfria metoder där så är möjligt
            och lämpligt, och för att öka forskningen om djurfria försöksmetoder.
          </p>
          <head type="h2" xml:id="i-3EvtbPWD1uwBjZP7CJ8CmQ">
            Djurskydd inom EU och djurtransporter
          </head>
          <p xml:id="i-4vZqocsxxDqcqDJee84JwV">
            Nyligen presenterades Europeiska revisionsrättens rapport i vilken
            de har granskat hur EU:s strategi för djurskydd fungerar, eller
            snarare hur den inte fungerar. De fann till exempel att de flesta
            grisar i andra EU-länder blir av med sin knorr, trots att det
            är förbjudet med så kallad rutinmässig svanskupering. Detta leder
            inte bara till onödigt lidande för grisarna utan även till en
            försämrad konkurrenssituation för svenska gris­bönder som inte
            ägnar sig åt rutinmässig svanskupering. Regeringen måste verka
            för att förbudet för svanskupering av grisar i EU efterlevs.
          </p>
          <p xml:id="i-5ANJkFkD8FCUZqoZx5mkaB">
            Vidare var det vanligt att transporterna av djur överskred de
            satta tidsgränserna, vilket är oacceptabelt. Då detta offentliggjordes
            uppmanade EU-parlamentet kommis­sionen att bli tuffare och straffa
            de medlemsländer som inte har implementerat lagarna på rätt sätt
            eller följer upp att de efterlevs genom god tillsyn. Moderaterna
            anser att detta är frågor i vilka Sverige ska vara aktivt så att
            inte bara svenska lantbruksdjur, utan alla kossor, grisar och
            höns inom EU, får ökat skydd.
          </p>
          <p xml:id="i-Hq3W69W3Zc5oiVeVCtCHrF">
            Det är också något som skulle förbättra situationen för svenska
            djurbönder. Med tanke på de höga krav vi ställer på våra djurs
            välmående, finns det en risk att kost­naderna för att efterleva
            våra lagar är mycket högre än hos andra länder utan att lant­bruket
            kan ta betalt för detta. Det kan innebära att produkterna ersätts
            med import av kött. Detta är en utveckling som vi dessvärre har
            sett på andra områden. Redan idag är varannan tugga kött vi äter
            importerad från djur som har levt under betydligt sämre förhållanden
            än våra svenska. Med en sådan utveckling, där svenska regelverk
            leder till att svensk produktion slås ut, har vi inte vunnit någonting.
            Därför är det viktigt att Sverige driver på i dessa frågor så
            att djurskyddet stärks i hela EU. Då det gäller djurtransporter
            är det också viktigt att dessa granskas oftare inom Sverige. Enligt
            uppgift sker dessa kontroller sällan vilket naturligtvis inte
            är rimligt.
          </p>
          <p xml:id="i-K3J5Cv8A7RkYeyPQcrDAdX">
            I Sverige är det förbjudet att genomföra slakt på djur utan bedövning.
            Det är dock tillåtet i flera andra EU-länder samt länder utanför
            EU, vilket gör det enkelt att importera kött som kommer från djur
            som slaktats utan bedövning till Sverige. I dag syns det inte
            tydligt på köttets förpackningar i handeln ifall det kommer från
            djur som är slaktade utan bedövning. Det gör det svårt för konsumenten
            att välja eller välja bort sådant kött. Därför bör det tydligt
            framgå på förpackningarna om djuret som köttet kommer från är
            slaktat utan bedövning. Vi moderater anser därför att importerat
            kött som kommer från djur som slaktats utan bedövning ska märkas
            med tydlig information vid försäljning i Sverige.
          </p>
          <head type="h2" xml:id="i-SvneAHXVqMA74YuZABjWkR">
            Djursjukvård
          </head>
          <p xml:id="i-JYUP1hAKYdBC5aT8KQwbSz">
            Att allt fler ser sina husdjur som en familjemedlem är ett faktum.
            Om de därför blir sjuka vill man ha likvärdig vård till dem, var
            man än bor i landet. Sommartid stänger dock flera djursjukhus
            ned sin jourverksamhet på grund av bristen på veterinärer och
            djursjukvårdare. Detta innebär att våra husdjur riskerar onödigt
            lidande och i allra värsta fall avlider för att de inte får rätt
            vård i rätt tid. Husdjur och lantbruk med djurhållning ska få
            den djursjukvård som behövs. När det gäller kompetensförsörjningen
            för svensk djursjukvård råder det minst sagt ett krisläge där
            bristen på både veterinärer, djursjuk­vårdare och djurvårdare
            är enorm. Samtidigt vill många utbilda sig, så söktrycket på utbildningsplatserna
            är stort. För exempelvis veterinärutbildningen finns det endast
            100 utbildningsplatser på Sveriges lantbruksuniversitet, SLU,
            som är den enda utbildnings­anordnaren. Det innebär ca 15 sökande
            per plats. Enligt branschorganisationerna Gröna Arbetsgivare,
            Kommunal och Svensk Djursjukvård är rekryteringsbehovet för de
            när­maste 12 månaderna cirka 275 veterinärer och cirka 175 djursjukskötare.
            Vi moderater anser att antalet utbildningsplatser på SLU för veterinärprogrammet
            och för djursjuk­skötarprogrammet därför behöver utökas med 10
            respektive 20 platser. Vi vill också återinföra så kallade snabbspår
            för djursjukskötare. Det räcker dock inte. Vi behöver också höja
            kvaliteten på gymnasieutbildningen till djurvårdare. Det är en
            yrkeskategori som motsvarar undersköterskorna inom sjukvården
            för människor. Idag är en djur­vårdares befogenheter mycket begränsade,
            trots att utbildningen är lika omfattande som undersköterskans.
            Vi anser inte att det är rimligt att en undersköterska får utföra
            mer sjukvårdsinsatser på en människa än vad en djurvårdare får
            göra på ett djur. Idag får dock djurvårdare jobba med utökade
            arbetsuppgifter enligt undantag från behandlings­förbudet, just
            för att man såg behovet, men detta undantag gäller bara till och
            med den 31 december 2023. Det är undantag som vi tycker ska permanentas.
            Vi anser också att man bör se över djursjukvården så att arbetsuppgifterna
            för olika yrkeskategorier stämmer bättre överens med dagens behov.
          </p>
          <p xml:id="i-129LU9a9zxGzxpVoHbnaMx">
            Med dagens reglemente ska journalföring inom djursjukvård upprättas
            på svenska. För att underlätta arbetet för veterinärer som kommer
            från annat EU-land eller tredjeland, som utgör ett viktigt tillskott
            för att minska personalbristen inom svensk djursjukvård, anser
            vi moderater att journalföring också ska kunna ske på engelska.
          </p>
          <head type="h2" xml:id="i-SXHWyMEvzSDU7SJvL8pNnU">
            Djurrättsaktivism
          </head>
          <p xml:id="i-2MaE9t7PzSHLRzF5KwpG6Y">
            Sveriges bönder upplever en allt större rädsla för att deras
            djurbesättningar ska skadas av så kallade djurrättsaktivister.
            Enligt en enkät från Lantbrukarnas Riksförbund upp­lever bönderna
            att attacker från djurrättsaktivister riktade mot bönder har ökat
            de senaste två åren. Enligt undersökningen handlar djurrättsaktivisternas
            attacker om intrång i bostäder, skadegörelse, telefonterror, misshandel
            och hot. Tidigare var det framför allt mink- och pälsdjursuppfödare
            som drabbades av djurrättsaktivisterna, men numera drabbas även
            mjölkbönder, äggproducenter, hästägare och fiskodlare. Risken
            för att utsättas för brott utgör naturligtvis en stor psykisk
            belastning för bönderna men kan också vara allvarlig för djuren.
            Det medför inte bara stress för djuren, utan risken för smittspridning
            av virus och bakterier ökar också i samband med intrång. Det före­kommer
            dessutom att aktivister släpper djur lösa. Det är inte heller
            att värna om djuren då djur som farmas har mycket stora problem
            att överleva i det fria. Moderaterna vill på olika sätt skärpa
            lagen om olaga intrång och straffen för brott som är kopplade
            till djurrättsaktivism. Detta skriver vi mer om i vår landsbygdsmotion,
            men vi vill i detta sammanhang särskilt uppmärksamma de problem
            som djurrättsaktivism kan få för djuren.
          </p>
          <head type="h2" xml:id="i-9j6mBRjpNRDCJCMmNpww21">
            Cirkus
          </head>
          <p xml:id="i-NzAJVDdRkWigYoaPCk57z4">
            Uppträdande och föreställningar med vilda djur är förekommande
            i Sverige och för­knippas oftast med glädje och underhållning.
            För de berörda djuren som medverkar i olika cirkusföreställningar
            är det viktigt att de inte på något sätt utsätts för lidande eller
            behandlas oetiskt.
          </p>
          <p xml:id="i-FXDbKk7gL1dzL5bo5GVaQy">
            Vi moderater anser därför att det bör införas tätare kontroller
            löpande på cirkusar under en turnéplan. Vi moderater anser att
            det ska tas fram en positiv lista över de djur som ska vara tillåtna
            att hållas på cirkus och att den ska ligga i linje med Citeskonven­tionen.
          </p>
          <head type="h2" xml:id="i-BM9yUi1A6MqWdU2NSobETr">
            Handel med vilda djur och djurmarknader
          </head>
          <p xml:id="i-WQofEV8dmHcpt2PvXvDVji">
            Illegal handel med utrotningshotade djur, reptiler, uppstoppade
            djur samt smycken, naturmediciner och souvenirer gjorda av material
            från hotade djur omsätter mång­miljardbelopp och är olagligt i
            Sverige. Brott mot reglerna är straffbart enligt svensk lag. För
            att motverka den illegala handeln finns en internationell överenskommelse
            om handel med hotade arter, Cites, där avsikten är att få kontroll
            över den lagliga handeln och därmed motverka den olagliga. Sverige
            är ett av de 182 länder som har skrivit under Citeskonventionen
            och den har införlivats i EU:s och i svensk lagstiftning.
          </p>
          <p xml:id="i-DEzE8VAYnANtegdRqzeQVn">
            Vi moderater menar att genomförandet av Citeskonventionen ska
            följas upp i större utsträckning och att Sverige bör verka för
            att varje land som skrivit under Cites också genomför det som
            konventionen stipulerar.
          </p>
          <p xml:id="i-WJgJ5kE8Y34CseeXd5qdTs">
            Utifrån flera aspekter är djurmarknader i Kina, där alla möjliga
            djurarter före­kommer, oacceptabla. Djur behandlas brutalt och
            minst sagt oetiskt när flera olika djurarter, innan de dödas på
            makabra sätt, tvingas sitta på varandra i trånga burar och plågas.
            Risk för smitta av olika sjukdomar och virus är också stor på
            grund av att grundläggande hygien saknas, värme och att en mycket
            nära kontakt mellan djur och människor förekommer i hög utsträckning.
            I samband med spridningen av covid-19 införde Kina ett tillfälligt
            totalförbud av handel med vilda djur men efter lättnader av restriktionerna
            som följde efter virusutbrottet har man återigen öppnat djurmarknaderna.
            För att stoppa djurs lidande och förebygga smittspridning av olika
            virus måste dessa djurmarknader motverkas.
          </p>
          <p xml:id="i-N9JAS6KwkyfNseXnLfEmMo">
            Vi moderater anser därför att Sverige ska verka för att EU ska
            vara tydligt i sina kontakter med Kina om att WHO:s riktlinjer
            och rekommendationer ska följas och att dessa djurmarknader måste
            förbjudas.
          </p>
          <p xml:id="i-NaJ8ctViXND1DLqkRmRnDT">
            Handeln med elfenben från tjuvjagade elefanter måste stoppas.
            Storbritannien har antagit en av världens starkaste lagstiftningar
            mot elfenbenshandel. Kina, USA och Singapore har också vidtagit
            åtgärder för att stänga sina elfenbensmarknader. Kvar finns EU
            som istället har hindrat insatser för att stänga EU-marknaden.
            Huvudregeln är förvisso att alla kommersiella aktiviteter med
            elfenben är förbjudna, men det finns fortfarande undantag. Detta
            trots att kriminella nätverk utnyttjar EU:s lagliga elfenbensmarknad.
            Att EU inte vidtar åtgärder skickar också en tydlig signal om
            att elfenben är en accepterad konsumtionsvara, vilket spär på
            efterfrågan. I genomsnitt dödas 55 elefanter per dag genom tjuvjakt,
            och handeln i EU med äldre elfenbens­föremål utnyttjas av kriminella
            nätverk för att föra ut nya elfenben från tjuvjagade elefanter.
            Elefanterna klassas som en sårbar art med en kvarvarande population
            på ca 415 000 individer. Så länge det finns en marknad för elfenben
            uppmuntras jakten och i nuläget pågår både legal och illegal elfenbenshandel
            inom och genom export från EU. Vi moderater anser att Sverige
            måste ha ett tydligt ställningstagande att EU:s elfenbens­marknad
            ska stängas. Om kriminella nätverk utnyttjar de undantag som finns
            måste dessa ses över och ytterst tas bort. Vi vill att regeringen
            ska föra fram det i kommande diskussioner inom EU. Detta för att
            bevara mångfald och bidra till en hållbar utveckling i afrikanska
            länder samt ge dem större möjligheter att bevara elefanterna.
          </p>
        </div>
        <div type="motSignatures">
          <list>
            <item xml:id="i-JMmPPSHaiUsQN6xh69GynE">
              Jessica Rosencrantz (M)
            </item>
            <item xml:id="i-8FSAoBo8xr4Z5tzQUi3j3H">
              John Widegren (M)
            </item>
            <item xml:id="i-5kBDRoYjhsK2hGfbgF2r9W">
              Betty Malmberg (M)
            </item>
            <item xml:id="i-SouJq6A1YhsHxyVss2DaoN">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
