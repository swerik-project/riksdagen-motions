<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00964">
  <teiHeader>
    <fileDesc>
      <titleStmt>
        <title>Åtgärder för att förbättra ungdomens situation Inledning</title>
        <author>Lars Werner in. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för att förbättra ungdomens situation Inledning</title>
          <idno type="rdwebb">G502964</idno>
          <rs type="number">964</rs>
          <ref type="dokument_url_text">http://data.riksdagen.se/dokument/G502964/text</ref>
          <ref type="dokument_url_html">http://data.riksdagen.se/dokument/G502964</ref>
          <ref type="dokumentstatus_url_xml">http://data.riksdagen.se/dokumentstatus/G502964</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PRGdWKwAqoCF1MuKJcsaWc" type="signed"/>
        <correspContext corresp="i-PRGdWKwAqoCF1MuKJcsaWc">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__964/mot_198182__964-001.pdf"/>
      <fw xml:id="i-4n2fkz8L9H6MbJ2FUqThAK">
        Motion 1981/82:964
      </fw>
      <div xml:id="i-S86RKnADfAphLzK8p6fRMZ" type="motHeader">
        <div xml:id="i-9QJmN2fBNpd1CCDeZZJbQ8" type="motTitle"/>
        <div xml:id="i-DidE46U4d3NMdYQznL2nKw" type="motSubmissionInfo"/>
      </div>
      <div xml:id="i-Fhim3AiVhaJFJ8vnZG8vFs" type="motBody">
        <div xml:id="i-RyxbpSHcY7eNDTGQmJGJYC">
          <p xml:id="i-URiMjQMymQyVeMUkUFAgat">
            Lars Werner m. fl. Åtgärder för att förbättra ungdomens situation
          </p>
          <p xml:id="i-Le8d7NF6dmjF9G2vShaBHX">
            Inledning Kommunistisk Ungdom skriver i en programskrift:
          </p>
          <p xml:id="i-BZquxKUZMe7vFsu8W4i3pN">
            Ungdomen är framtiden. Det är vi, dagens barn och ungdomar, som
            är morgondagens vuxna. Detta enkla och självklara faktum måste
            i alla samhällen innebära att man satsar på oss. Att vi unga ges
            möjligheter, resurser och förtroende att vara med och forma vår
            egen uppväxt och framtid. Att vi ges ansvar och deltagande i samhällsutvecklingen.
            På så sätt skapas framtidstro och optimism i den unga generationen.
            Den samhälleliga och mänskliga kulturen förs vidare genom historien
            av generation efter generation.
          </p>
          <p xml:id="i-7FYcoFJUFFaresKeyg6HG7">
            Är det så i det kapitalistiska Sverige? Satsar man på ungdomen?
            Får ungdomen möjligheter, resurser och förtroende att påverka
            och forma sin framtid? Kan man säga att de unga får delta i samhällsutvecklingen?
            Nej, inget av detta kan sägas generellt gälla för ungdomar i vårt
            land. För vissa gäller det. För dem som har haft turen att födas
            in i rätt samhällsklass. För dem vilkas bana är utstakad genom
            grundskola, gymnasium och högskola fram till en position i samhällets
            övre skikt, där deras föräldrar redan befinner sig. För dem gäller
            allt detta. Men inte för barnen från arbetarklassen och de lägre
            tjänstemannaskikten. För dem gäller helt andra villkor. Vi kan
            fortsätta citera Kommunistisk Ungdoms Programskrift:
          </p>
          <p xml:id="i-6C4JmBGeRaCJX9ox9oq8t9">
            Vi ungdomar ges få eller inga möjligheter att forma vår egen
            uppväxt. Ingenstans får vi förtroende, ansvar eller delaktighet
            i samhällsutvecklingen. Detta leder till att många unga känner
            ett stort främlingsskap inför samhället. Många känner inte att
            de spelar någon betydelsefull roll. Samtidigt förmörkas framtidsvyerna
            av den höga arbetslösheten, bostadsbristen, miljöförstöringen
            och upprustningen i hela världen. I massmedia och i det kommersiella
            utbudet framställs möjligheterna att påverka detta som mycket
            små. Känslan av att andra bestämmer växer sig stark. Kapitalets
            krafter målar upp ”politikergrupper” som de ansvariga för detta.
            Politikerföraktet och misstron mot politik ökar. Undersökningar
            visar att många av oss svenska barn och ungdomar känner sig ensamma,
            maktlösa och att vi i många fall helt saknar framtidstro.
          </p>
          <p xml:id="i-77DbNzT81PhFeYSwmQuFja">
            Det är inte svårt att förstå att det bland unga som upplever
            sin situation på detta sätt uppstår olika slag av reaktioner.
            Ibland kan dessa reaktioner vara både häftiga och våldsamma. Det
            var vad som hände i England 1981. Något motsvarande har ännu inte
            inträffat i Sverige, men det är fullt möjligt att det kan göra
            det, om än i mindre skala. Vi kan se hur fascistiska och rastistiska
            idéer och våldsideologier sprider sig i vissa ungdomsgrupper.
            De grundar sig
          </p>
          <pb facs="riksdagen-motions-pdf/data/198182/mot_198182__964/mot_198182__964-002.pdf"/>
          <fw xml:id="i-CahRShJHQfjf3BAL4rqVoY">
            Mot. 1981/82:964 3
          </fw>
          <p xml:id="i-4Niqccjncz4kHWaP7Z6sCi">
            inte på några genomtänkta ställningstaganden, utan är snarare
            uttryck för vilsenhet och brister i social och politisk medvetenhet.
            Dessa tendenser understöds och utnyttjas hänsynslöst av nöjesindustrin
            och masskulturindu- strin, huvudsakligen av anglo-sachsiskt ursprung,
            liksom av andra delar av industrin, som lever på att skapa, sprida
            och exploatera modetrender som utnyttjar ungdomarnas främlingsskap
            i samhället och ytterligare förstärker det genom att markera ett
            utanförstående. Förutsättningen för allt detta är att ungdomarna
            inte upplever sig som delaktiga i vad de ser som de vuxnas och
            etablerades samhälle. Att de upplever sig som tvingade att söka
            sin identitet utanför detta samhälle.
          </p>
          <p xml:id="i-8XCBth5YGwtfwzFQ6EXX7r">
            Sociala problem
          </p>
          <p xml:id="i-29LSGvhKx4GeHPKaVxZrSS">
            Kapitalismen har förmått att utveckla produktivkrafterna, och
            arbetarrö- relsen har genom sin kamp lyckats tillförsäkra de arbetande
            en höjd levnadsstandard och en viss social trygghet. Levnadsstandarden
            och den sociala tryggheten hotas nu av den borgerliga regeringens
            politik. Detta tas av vpk upp i andra motioner till årets riksmöte.
            Trots de reformer som arbetarrörelsen har lyckats framtvinga genom
            åren, återstår emellertid mycket av sociala problem, och nya problem
            skapas hela tiden av kapitalismen. Arbetarrörelsen måste därför
            oavbrutet fortsätta sin kamp, inte minst mot förhållanden som
            hotar den unga generationens uppväxt. Vi skall här visa på några
            sådana förhållanden som vi anser på ett grundläggande sätt sammanhänger
            med kapitalismens sätt att fungera och de villkor den anger för
            det sociala livet. De stora avstånden mellan hemmen och arbetsplatserna
            innebär att det produktiva arbetet blir en främmande värld för
            både barn och ungdomar. De har svårt att se produktionens samhälleliga
            betydelse, liksom hemmets och familjens samband med produktionen.
            Under det kapitalistiska samhällets utveckling har fritiden uppträtt
            som enskilt fenomen. Olika slag av fritidsaktiviteter har inte
            längre någon direkt koppling till det produktiva livet. I stället
            har de knutits till konsumtionen. Därigenom har fritiden kunnat
            exploateras av kommersiella intressen. Koncentrationen av industrin
            får de gamla närsamhällena att falla samman och hela bygder att
            dö ut. Det betyder också att kulturer och traditioner bryts upp
            och förlorar sitt värde för de enskilda människorna. I kapitalets
            jakt efter profiter räknas inte de mänskliga och kulturella värdena,
            lika litet som några hänsyn tas vid utplundringen av naturtillgångarna.
            ; De bostadsmiljöer som många unga i dag växer upp i är sterila
            och stimulansfattiga. Omsättningen på de boende är mycket stor,
            vilket betyder att det tar oerhört lång tid innan nya stabila
            sociala mönster kan utvecklas och nya kulturgemenskaper kan födas.
          </p>
          <p xml:id="i-SasTEridjMtceydG6igsjb">
            Produktionens förändrade organisation leder till att den sociala
            fostran förändras. De unga har färre vuxenkontakter, framför allt
            ”jämlika
          </p>
          <pb facs="riksdagen-motions-pdf/data/198182/mot_198182__964/mot_198182__964-003.pdf"/>
          <fw xml:id="i-FCttVqtsAS1tfM4ziofhm3">
            Mot. 1981/82:964 4
          </fw>
          <p xml:id="i-5Xvp6WysZRLj6CRarhsSmt">
            vuxenkontakter” som man tidigare hade genom utbildningen i produktio-
            nen. Släktsammanhållning och närsamhällen har brutits ner och
            familjerna blivit slutna enheter. Även mellan åldersgrupperna
            i den unga generationen har segregationen tilltagit. 15-åringar
            umgås i större utsträckning bara med 15-åringar och 18-åringar
            med 18-åringar osv. Detta leder till att den sociala fostran alltmer
            leds av kamratgäng och kommersiella intressen. Skolan, fritidsgårdarna,
            fritidssysselsättningar och stora delar av före- ningslivet utvecklas
            i all mer centraliserad riktning. Ansvar för ekonomi, administration
            och planering läggs allt längre bort från ungdomarna. Eget engagemang
            och ansvar behövs inte. Aktiviteter konsumeras de skapas inte
            av ungdomarna själva. Därigenom avtar förmågan att ta ansvar och
            känna engagemang. Sammantaget leder denna förändrade uppväxtmiljö
            och socialisationspro- cess till att ungdomen inte får någon insikt
            i produktionens betydelse. Den sociala fostran leds inte längre
            av föräldrar och närstående vuxna, utan framför allt av kamratgäng
            och kommersiella krafter. Traditioner och hembygd betyder lite
            samtidigt som förmågan att ta ansvar och känna delaktighet avtar.
          </p>
          <p xml:id="i-F1ZkJYU8kScxbou4HsKMut">
            Borgerlig indoktrinering
          </p>
          <p xml:id="i-8APdsPNHrLw9pXWx1CWXVR">
            I alla hittillsvarande samhällssystem har den härskande samhällsklassen
            ansträngt sig att fostra den uppväxande generationen till att
            acceptera samhället som det är. Så länge samhället präglas av
            klassorättvisor krävs indoktrinering och ideologisk styrning för
            att ge bilden av ett samhälle som i stort sett fungerar bra. Som
            kapitalistiskt land är den dominerande ideologin i Sverige borgerlig.
            Den genomsyrar hela samhället och syftar till att bevara det kapitalistiska
            systemet och bidrar till att göra människor passiva. Den borgerliga
            indoktrineringen sker på en rad sätt, och vi skall här peka på
            några av de viktigaste. I skolan är den borgerliga indoktrineringen
            massiv. Den präglar, trots påstådd objektivitet, hela undervisningen.
            Dessutom är skolan skild från produktionen och isoleras från det
            övriga samhället. Detta gör skolans betydelse alltmer oklar för
            de unga. De får ingen förståelse för produktionen och dess betydelse,
            samtidigt som de inövas i ett borgerligt tänkande med borgerliga
            värderingar. TV, radio och tidningar präglas nästan helt av den
            dominerande borgerliga ideologin. Massmedia spelar en viktig roll
            i människors inhämtande av kunskaper och nyheter. Massmediakonsumtion
            är för många unga ett sätt att fördriva fritiden, varigenom borgerliga
            värderingar och kommersiell kultur når dem på ett effektivt sätt.
            I det utvecklade kapitalistiska samhället har allt fler områden
            öppnats för kommersiell exploatering. Kultur och konsumtionsvaror
            som framställs med högsta möjliga profit som riktmärke, fyller
            inget verkligt behov hos
          </p>
          <pb facs="riksdagen-motions-pdf/data/198182/mot_198182__964/mot_198182__964-004.pdf"/>
          <fw xml:id="i-Q1wffdw4sjJW24YPZsjVUM">
            Mot. 1981/82:964 S
          </fw>
          <p xml:id="i-X5Kfpvm7bfPUXDRAdvK77B">
            människor. I stor utsträckning måste de därför säljas med en
            hänsynslös reklam som skapar konstlade behov. De kommersiella
            intressena utnyttjar alla ”svaga punkter” hos de unga. Med dolda
            knep förmår reklamen att spela på dessa ”svaga punkter” och skapa
            en marknad för modevaror och kommersiell kultur. Under 1960- och
            1970-talen svepte en borgerlig/liberal våg fram. Den gjorde upp
            med många gamla förlegade normer som framför allt formats av kyrkliga
            och reaktionära krafter. Positiva följder av denna våg är exempelvis
            förbudet mot barnaga, öppnare syn på sexualiteten och uppgörelse
            med fördomar om andra folk och olika minoritetsgrupper i samhället.
            Men flera negativa konsekvenser följde också på den liberala vågen.
            Till det hör den kommersiella exploateringen av sexualiteten och
            drogliberalismen. Den borgerliga liberalismens följdverkningar
            slår hårdast mot arbetarklassens barn och ungdom. De blir oklara
            över sin klass livsnormer och grundvärde- ringar. De kommersiella
            krafterna tar över alltmer av fostran av arbetar- klassens barn
            och ungdom. De senaste åren har arbetsköparna i SAF förstärkt
            sin roll som borgerlihetens ideologiska centrum. De dikterar borgarregeringens
            politik, och de går ut i egna massiva indoktrineringskampanjer.
            De fostrar till individualism, egoism och blind tro på den kapitalistiska
            ekonomin.
          </p>
          <p xml:id="i-R9eueD1vVsDJ4Fs1D8ZZtG">
            De ungas uppväxtvillkor
          </p>
          <p xml:id="i-AjKGiqW2vmQWrFtFFrFhTi">
            Samhällsutvecklingen har medfört att ungdomstiden avsevärt förlängts.
            Ungdomstiden i en människas liv kan sägas inledas med den könsmässiga
            mognaden vid 12-13-årsåldern och avslutas först vid 20-25-årsåldern,
            då individen socialt sett accepteras som vuxen, fått fast avlönat
            arbete och bostad. Det är viktigt att notera att den växande ungdomsarbetslösheten
            och den omfattande bostadsbristen medför att ungdomstiden förlängs
            ytterliga- re. För vissa unga kommer det sociala accepterandet
            som vuxen aldrig att nås, då de socialt slås ut av arbetslöshet
            och droger. Ungdomen i det kapitalistiska Sverige växer upp under
            hårda social förhållanden, samtidigt som den borgerliga indoktrineringen
            är omfattande och massiv. Utvecklingen pekar på att det stora
            flertalet unga får allt mindre förståelse för samhällets funktion
            och organisation. De känner inte att de spelar någon betydelsefull
            roll. Känslan av maktlöshet och ensamhet växer sig stark. Den
            sociala och psykologiska situationen leder till självfixering.
            Antingen i form av självförhärligande eller självförakt. Hotet
            att i framtiden bli arbetslös, men också hot om krig, ekologiskt
            sammanbrott och omfattande sociala problem föder mörka framtidsvyer
            hos ungdomen. Uppväxt under dessa villkor leder till främlingsskap
            i förhållande till hela samhället och dess framtid.
          </p>
          <p xml:id="i-M2onCcF5EHxbfjXMFsFT3p">
            Ekonomiskt, socialt och psykologiskt har det skapats en situation
            där egoism och individualism har ett allt större utrymme. En utveckling
            som, om
          </p>
          <pb facs="riksdagen-motions-pdf/data/198182/mot_198182__964/mot_198182__964-005.pdf"/>
          <fw xml:id="i-SxXRphYakm5CXEQLBJMxrc">
            Mot. 1981/82:964 6
          </fw>
          <p xml:id="i-FWkzzH1PUv3idFHnn3BHeF">
            den fortsätter, leder till att förmågan att leva sig in i andras
            förhållanden försvinner och med den grunden för solidariteten.
            Den ekonomiska och sociala utvecklingen utgör i sitt nuvarande
            skede ett hot mot hela arbetarrörelsens grundläggande ideal. De
            borgerliga krafterna har förstått att utnyttja och skärpa den
            situation de själva varit drivande i att skapa. De är den enda
            kraft som på bred front förmått ge ungdomen en roll i samhället.
            Rollen som konsument. I konsumtion av amerikanska trendvanor och
            kultur ges de unga en roll i samhället och fostras till vuxna.
            De kommersiella krafterna spelar hänsyns- löst på de ungas självfixering.
            Med dolda reklamknep och total marknads- föring luras de unga
            att utveckla självförhärligande eller självförakt, i den passiva
            konsumtionen av varor och kommersiell kultur. Detta gynnar borgerligheten
            på två sätt dels genom att profiterna ökar, dels genom att borgerligt
            tänkande och borgerliga värderingar befästs.
          </p>
          <p xml:id="i-RHjFDcjxtSmYyZkMvscUHu">
            Arbetarrörelsen till motoffensiv
          </p>
          <p xml:id="i-G3PfFYrrSjMTtNzSJz5nf9">
            Borgerligheten och de kommersiella krafterna har skapat en situation
            som slår hårt mot barn och ungdomar ur arbetarklassen och från
            de lägre tjänstemannaskikten. Det är nu en huvuduppgift för arbetarrörelsen
            att gå till motoffensiv. Att trots arbetslöshet, bostadsbrist
            och kulturell utarmning ingjuta framtidstro och kampvilja hos
            de unga. Passivitet och upplösning tjänar bara borgerliga intressen.
            I en kraftfull ideologisk och politisk offensiv kan arbetarrörelsen
            driva igenom förändringar som vänder utvecklingen mot framtidstro
            och opti- mism. Vi måste överallt väcka människor till insikt
            om vad det kapitalistiska samhället gör med ungdomens liv. Vi
            måste ständigt visa fram de positiva alternativ som arbetarrörelsen
            kan förmå att skapa till den nuvarande negativa utvecklingen.
            Genom politiska beslut kan skolans roll förändras. Innehållet
            i undervis- ningen kan ges en annan inriktning, så att den främjar
            arbetarrörelsens värderingar och ideal. Arbetssättet kan omformas
            så att solidaritet, ansvar och deltagande skapas. Genom en kraftfull
            ideologisk offensiv kan det borgerligt-kommersiella budskapet
            pressas tillbaka. Folkrörelserna, idrottsrörelsen och föräldrarna
            kan mobiliseras. En fostran på ansvarstagande, solidaritet och
            rättvisa kan på detta sätt skapas i samhället. För att överhuvud
            taget kunna skapa en framtidstro hos ungdomen måste samhället
            visa att det tar dess oro på allvar. Oron för det stora kriget.
            Oron över miljöförstöringen. Oron för att bli utan arbete och
            bostad. Det är endast arbetarrörelsen som förmår att skapa ett
            samhälle, som tar de ungas oro på allvar, som förmår att med kraft
            förändra den allt mörkare framtidsbilden och återge de unga optimism
            och framtidstro.
          </p>
          <pb facs="riksdagen-motions-pdf/data/198182/mot_198182__964/mot_198182__964-006.pdf"/>
          <fw xml:id="i-6gVA27RyvVp8GK5syQE4tt">
            Mot. 1981/82:964 7
          </fw>
          <p xml:id="i-QKQ4kaTamNQwtCRM4A3ddz">
            Vi kräver program för framtiden
          </p>
          <p xml:id="i-KKBK3frn7vCx42fXBQMakU">
            Arbetarrörelsen tar på sig uppgiften att ingjuta mod och kampvilja
            hos ungdomen. Att organisera den och stödja dess krav på ett värdigt
            liv. Vpk har i en rad motioner till årets riksmöte ställt krav,
            som, om de infrias på ett radikalt sätt, skulle förändra ungdomens
            situation. Det gäller på massmed- iaområdet, på kulturens och
            skolans områden för att ta några exempel. Vi skall inte återupprepa
            dessa krav här. Här nöjer vi oss med att ställa förslag som är
            oundgängligen nödvändiga att genomföra för att tillgodose ungdo-
            mens mest grundläggande behov. Det är ett helt komplex av åtgärder
            som fordras. Det går inte att rycka ut en eller två av dem och
            tro att det skall leda till någon avgörande förändring. Riksdagen
            bör enligt vår uppfattning avkräva regeringen ett program, som
            innehåller samtliga de åtgärder vi här föreslår.
          </p>
          <p xml:id="i-B6b4QSJQSpa4T8sqd5Qt8Q">
            Offensiv för arbete åt alla
          </p>
          <p xml:id="i-44mcMQoJ5p52tKWWFkpUhK">
            Helt avgörande för att det skall kunna utvecklas en framtidstro
            är att det skapas fler jobb i samhället. Att växa upp och gå i
            skola med en ständig vetskap om att man kan bli arbetslös skapar
            missmod och problem. Arbetet är det viktigaste i en människas
            liv. All rikedom, såväl materiell som kulturell skapas ur arbetet.
            En människas välbefinnande eller problem kan ofta härledas ur
            arbetets roll och mening i hennes liv. Arbete är en mänsklig rättighet.
            Alla unga människor måste ges rätt till arbete och därmed en ljusare
            framtid. Vpk kräver därför: —-en sysselsättningsgaranti som omfattar
            såväl den privata som de kommunala, landstingskommunala och statliga
            sektorerna. Garantin skall vara utformad som en lagfäst skyldighet
            att anställa en arbetslös ungdom på var femtionde ordinarie anställd.
            Verksamheten skall finansieras genom en kollektiv arbetsgivaravgift,
            fastställd i relation till företagets omsättning, — sysselsättningsgarantin
            skall utlösas av arbetsförmedlingen, och företa- gen skall vara
            skyldiga att ta emot anvisad arbetskraft, —- företagen skall vara
            skyldiga att ta emot de praktikanter som skolan anvisar, — sätt
            fart på byggandet — öka förädlingsgraden i svensk industri — bygg
            ut den gemensamma sektorn inklusive kollektivtrafiken — satsa
            på förnyelse- bara energikällor.
          </p>
          <p xml:id="i-719SXEYVbSgrwENS1YnrBu">
            Offensiv för bostäder åt alla
          </p>
          <p xml:id="i-BCikw7Cg8iqL6sDLVMCWu">
            Att ha bostad är en grundläggande förutsättning för att en ung
            människa skall kunna ta ansvar för sitt eget vuxna liv och känna
            att frigörelsen från föräldrarna är klar. Att ha någon stans att
            bo är, precis som arbetet, en
          </p>
          <pb facs="riksdagen-motions-pdf/data/198182/mot_198182__964/mot_198182__964-007.pdf"/>
          <fw xml:id="i-FX9uXWrTngerhsip7Hbpqu">
            Mot. 1981/82:964 8
          </fw>
          <p xml:id="i-G5Huh1Tb9kBPTnVfQCcwad">
            rättighet. Att bygga fler bostäder är inte bara ett rättvisekrav.
            Det är också grundläggande för att de ungas framtidstro skall
            kunna utvecklas. Vpk kräver därför; — sätt fart på bostadsbyggandet.
            Bygg bort bostadsköerna, —- sänk räntan, - inrätta en statlig
            bostadsbank som lånar ut pengar till kommunalt byggande till låg
            och fast ränta, — speciellt stora och snabba bygginsatser måste
            göras i ungdomstäta områden med stor bostadsbrist.
          </p>
          <p xml:id="i-BkUXPcAiKha459fV2jw8gR">
            Kam för freden
          </p>
          <p xml:id="i-C3nqWnnTgsveWJ2VTNMeET">
            Imperialismens krafter och den fortgående kapprustningen mellan
            stor- makterna utgör ett ständigt hot mot freden. Detta hot är
            påtagligt för de unga och förstärks än mer av vetskapen om att
            de som besitter vapnen inte drar sig för att använda dem. Ungdomens
            vanmakt inför krigshotet måste vändas i en aktiv kamp för fred,
            avspänning och nedrustning. Vpk kräver därför: — att ansträngningarna
            att göra Norden till en kärnvapenfri zon fortsätter och intensifieras,
            — att alla krafter sätts in för att förverkliga en reell nedrustning,
            på sikt förbud mot kärnvapen, —att det svenska försvaret kopplas
            bort från det intima samarbetet med Nato, — att Sveriges alliansfrihet
            förverkligas och markeras genom inträde i den alliansfria rörelsen,
            — den svenska utrikespolitiken måste grundas på solidaritet med
            tredje världens kamp mot imperialism och för en ekonomisk världsordning,
            —- ekonomiskt stöd måste ges till den samlade svenska fredsrörelsen,
            — studiematerial i fredsfrågan måste sammanställas för grund-
            och gymnasieskolan. Fredsfostran måste bli ett viktigt inslag
            i samhälls- och historieundervisningen, — bygg ett internationellt
            ungdomsläger i Sverige. Detta skall användas av barn och ungdom
            från hela världen för läger som syftar till internationell kamratskap,
            avspänning och fred.
          </p>
          <p xml:id="i-PxCX1ejP96MDwahHur6oSq">
            För en människovänlig miljö
          </p>
          <p xml:id="i-FUde7aX3CAAbUhzL9z7jkT">
            Många unga upplever miljöförstöringen som ett lika stort och
            i många avseenden betydligt mer påtagligt hot än kapprustningen.
            Ett meningsfullt liv behöver goda arbetsmiljöer och en levande
            natur. Effektiva krafttag måste tas mot miljöförstöringen i hela
            samhället. Vpk kräver därför: — avveckling av kärnkraften,
          </p>
          <pb facs="riksdagen-motions-pdf/data/198182/mot_198182__964/mot_198182__964-008.pdf"/>
          <fw xml:id="i-4kQcTMKrP5tJ8r5ewZ5Cyx">
            Mot. 1981/82:964 9
          </fw>
          <p xml:id="i-STt9ERHsbftBPxGLAyWCrg">
            — skärpt lagstiftning mot giftspridning i jord- och skogsbruk,
            —- förbud mot giftiga industriutsläpp, — skärpning av arbetsmiljölagstiftningen,
            —- kraftigt ekonomiskt stöd till den svenska miljörörelsen, —-
            förbättra undervisningen i skolan om natur och arbetsmiljö, -
            inför natur- och miljöorienterande veckor i grundskole- och gymnasie-
            utbildningen, förlagda i skog och mark under ledning av lärare
            och miljöorganisationer. Vi har här tagit upp några grundläggande
            områden på vilka sådana förhållanden råder att det vållar stor
            oro bland ungdomen. Vi har redan påpekat att vi i andra motioner
            till årets riksmöte tar upp områden, som likaså är av stor betydelse
            för de unga. En del av de krav vi ställt i denna motion finns
            också utvecklade och konkretiserade i andra motioner. De har ändå
            ställts här för att understryka vikten av ett samlat åtgärdsprogram,
            mot problem och förhållanden som berör hela samhället och där
            inga punktin- satser kan leda till några avgörande förändringar.
            Men det behövs mer än att tillgodose ungdomens mest grundläggande
            materiella behov, för att bryta den känsla av främlingsskap som
            många ungdomar i dag upplevt inför samhället. Det gäller också
            att öppna möjligheterna för de unga att delta i och känna ansvar
            för sin egen situation och för samhällsutvecklingen. När Kommunistisk
            Ungdom i dagarna startar en bred kampanj kring de brännande ungdomsfrågorna,
            så är just deltagande och ansvar för ungdomen, två av de centrala
            krav som man vill mobilisera ungdomen kring. När rösträttsålders
            för några år sedan sänktes till 18 år, var det ett steg i rätt
            riktning. Det har emellertid inte motsvarats av förändringar i
            beslutsstruk- turen i samhället f. ö. Besluten fattas fortfarande
            i alltför stor utsträckning över ungdomarnas huvuden och det gäller
            även frågor som direkt berör ungdomarna själva. De som fattar
            besluten förefaller också ofta ha en enastående förmåga att förtränga
            minnet av sin egen ungdomstid. Att göra sin röst hörd och delta
            i beslut är inte en fråga om formell rätt. Det är minst lika mycket
            en fråga om att ha de kunskaper som fordras för att förstå problemens
            innebörd och beslutens konsekvenser. Därför måste skolans innehåll
            och sätt att arbeta förändras på avgörande punkter. Barn och ungdomar
            från arbetarklassen och de lägre tjänstemannaskikten måste ges
            rätt till en undervisning som utgår från deras klassförhållanden
            och som präglas av dess värderingar. Det innebär också att utbildningen
            på alla nivåer måste kopplas till produktionen och det produktiva
            arbetets villkor, eftersom det är och kommer att förbli verkligheten
            för den övervägande majoriteten av dessa ungdomar. Skolan är skyldig
            att ge en demokratisk fostran. Tyvärr har denna uppgift hittills
            uppfattats alltför begränsat. Man har nöjt sig med att beskriva
            den svenska beslutsordningen och sorgfälligt utelämnat det ekonomiska
            livet och konstatera att detta är demokrati och att demokrati
            är bra. Däremot har man inte kommit särskilt långt i att visa
            hur
          </p>
          <pb facs="riksdagen-motions-pdf/data/198182/mot_198182__964/mot_198182__964-009.pdf"/>
          <fw xml:id="i-V6t72kJQkAJH8wvxygdxtS">
            Mot. 1981/82:964 10
          </fw>
          <p xml:id="i-Vah3iz2kcEEDJPfa1fWJXG">
            demokratin verkligen fungerar genom att ge eleverna rätt att
            delta i besluten i skolan. Det borde annars vara det naturliga
            sättet att ge en demokratisk fostran. Därigenom skulle det också
            visas att demokrati inte bara är en formell rättighet, utan också
            för med sig ansvar. En verklig skoldemokrati måste byggas med
            ansvar och deltagande. Det innebär bl. a.: — att klassens inre
            arbete diskuteras och planeras gemensamt med läraren vid klassrådsmöten
            varje vecka, — att valda skolråd med lärare, elever och personal
            ansvara för ordning, lokaler, material och viss planering, — att
            alla elever, via ett roterande system, deltar i skolans dagliga
            skötsel (städning, matlagning och övrigt). Detta skall vara schemalagt
            och ingå i undervisningen. Inga nedskärningar av personal får
            ske, denna skall i stället i viss mån leda arbetet, — att varje
            skola får en fond för reparationer. De pengar som varje år blir
            över kan användas för annat, exempelvis skolresor, — att varje
            skola etablerar kontakt med en systerskola i ett annat land för
            brevväxling och elevutbyte, — att den äldre generationen ges inträde
            i undervisningen på alla stadier för att dela med sig av kunskaper
            och livserfarenheter. Skolan är en viktig del i barnens och ungdomarnas
            liv, därför är det också viktigt att ge dem ansvar och delaktighet
            där. Men det måste också gälla för andra områden som boendet och
            fritiden. Det förutsätter att hyresgästerna får rätt att bestämma
            över sin boendemiljö, så som vpk föreslår i en annan motion till
            årets riksmöte. Det förutsätter också att man ute i kommunerna
            är beredda att dela med sig av sin beslutanderätt till ungdomarna
            när det gäller fritidsgårdar och andra gemensamhetslokaler. Kommunerna
            måste också få statligt stöd för att utveckla positiva ungdomsmiljöer,
            för att förverkliga kommunala initiativ och initiativ från ungdomar
            själva för att bryta den kommersiella dominansen på kulturområdet.
            Under hänvisning till det anförda föreslås att riksdagen hos regeringen
            hemställer om ett samlat åtgärdspro- gram för att förbättra ungdomens
            situation i enlighet med vad som anförs i motionen.
          </p>
          <p xml:id="i-JmpdDYfkjwPXGwKBDMjQhj" type="date">
            Stockholm den 25 januari 1982
          </p>
          <div xml:id="i-CQrWqJeUPSJsJowtAc7bdS" type="signatureBlock">
            <p who="i-5wPAQ1MDLRTsW1XngYcD46" type="signature">
              LARS WERNER (vpk)
            </p>
            <p who="i-8743Lhyk8SSNk8Ne84jigz" type="signature">
              EIVOR MARKLUND (vpk)
            </p>
            <p who="i-FiisfXYQcUpGymcboYQpoF" type="signature">
              C. -H. HERMANSSON (vpk)
            </p>
            <p who="i-CMGiiZNVocLdbkuKqXgWTG" type="signature">
              NILS BERNDTSON (vpk)
            </p>
            <p who="i-QRDnfz9zaiXo7A1SpAi1dM" type="signature">
              BERTIL MÅBRINK (vpk)
            </p>
            <p who="i-RPvXiWoVbPvNZBh8bxVvbB" type="signature">
              EVA HJELMSTRÖM (vpk)
            </p>
          </div>
        </div>
      </div>
    </body>
  </text>
</TEI>
