<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-02559">
  <teiHeader>
    <fileDesc>
      <titleStmt>
        <title>Den skånska modernäringen</title>
        <author corresp="i-BNPcdNmACXycfvLR8wqbHp">av Ann-Charlotte Hammar Johnsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2559 av Ann-Charlotte Hammar Johnsson m.fl. (M)</title>
          <idno type="rdwebb">H5022559</idno>
          <rs type="number">2559</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5022559/text</ref>
          <ref type="dokument_url_html">http://data.riksdagen.se/dokument/H5022559</ref>
          <ref type="dokumentstatus_url_xml">http://data.riksdagen.se/dokumentstatus/H5022559</ref>
          <ref type="docx">http://data.riksdagen.se/fil/11D524AF-9AB5-445C-B9D6-BB6456D149CF</ref>
          <ref type="pdf">http://data.riksdagen.se/fil/6CC2C682-4193-46EA-BA43-D28C8ABBFFDD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mu8D3Cyy6PoWGop3KQtfh2</idno>
            <name>Anette Åkesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UVcZXKP9zWWGf2eofcPc3S" type="signed"/>
        <correspContext corresp="i-UVcZXKP9zWWGf2eofcPc3S">
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-jzGaaesAq8sGFLrFKnaY8"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-Mu8D3Cyy6PoWGop3KQtfh2"/>
        </correspContext>
        <correspAction xml:id="i-NKDzKuij3McqhHaCdRVxdj" type="submitted">
          <date when="2017-10-04"/>
          <time when="14:26:03"/>
        </correspAction>
        <correspAction xml:id="i-8eVadEuchTVVXXFC6bbyFb" type="reviewed">
          <date when="2017-10-04"/>
          <time when="14:33:27"/>
        </correspAction>
        <correspAction xml:id="i-NkcD6rkh2EUWd2HnJmd7di" type="referred">
          <date when="2017-10-13"/>
        </correspAction>
        <correspAction xml:id="i-CD9EkPmeNuYhbUjcGZhr8A" type="assigned">
          <date when="2018-10-18"/>
          <time when="10:37:52"/>
        </correspAction>
        <correspContext corresp="i-CD9EkPmeNuYhbUjcGZhr8A">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-PfQBB4cACcpbVcGjra7YjD" type="behandlas_i"/>
        <correspContext corresp="i-PfQBB4cACcpbVcGjra7YjD">
          <ref type="uppgift">2017/18:AU4</ref>
          <ref type="ref_dok_id">H501AU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU4</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-34e4JfmUejKvJamBd4zEnP" type="behandlas_i"/>
        <correspContext corresp="i-34e4JfmUejKvJamBd4zEnP">
          <ref type="uppgift">2017/18:MJU18</ref>
          <ref type="ref_dok_id">H501MJU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU18</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R9UKEu1Lv4ckq6S2krCZ6d" type="behandlas_i"/>
        <correspContext corresp="i-R9UKEu1Lv4ckq6S2krCZ6d">
          <ref type="uppgift">2017/18:MJU16</ref>
          <ref type="ref_dok_id">H501MJU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU16</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ui2wt72xXGDrbtxbcRE8gY" type="behandlas_i"/>
        <correspContext corresp="i-Ui2wt72xXGDrbtxbcRE8gY">
          <ref type="uppgift">2017/18:SoU8</ref>
          <ref type="ref_dok_id">H501SoU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU8</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CC31Ww7s5a7hBMTyeNpFfx" type="behandlas_i"/>
        <correspContext corresp="i-CC31Ww7s5a7hBMTyeNpFfx">
          <ref type="uppgift">2017/18:NU19</ref>
          <ref type="ref_dok_id">H501NU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU19</ref>
          <ref type="ref_dok_titel">En sammanhållen politik för Sveriges landsbygder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7JFk7sHE8e7CUGsHvYS3eT" type="motHeader">
        <div xml:id="i-LoFJX3NhLYNSZsBSnut87q" type="motTitle">
          Motion till riksdagen 2017/18:2559 av Ann-Charlotte Hammar Johnsson
          m.fl. (M) Den skånska modernäringen
        </div>
      </div>
      <div xml:id="i-MoFrLBkjBj8jBvN8YMEQLE" type="motBody">
        <div xml:id="i-6E7eQDMPWaJ6FTFTyD1FEj" type="motProposal" subtype="förslag">
          <head xml:id="i-31ZaYTzmRz3BZ1ukgBVVeo">
            Förslag till riksdagsbeslut
          </head>
          <list xml:id="i-DH9EJY9SSsewYz2jK2Kv2n" style="ol">
            <item xml:id="i-KX2o4N97pgN74rrowS6kTD">
              Riksdagen ställer sig bakom det som anförs i motionen om skånskt
              jordbruks konkurrenskraft och tillkännager detta för regeringen.
            </item>
            <item xml:id="i-MKzyesxAA1zdsXqsVLnAM3">
              Riksdagen ställer sig bakom det som anförs i motionen om att
              se över de regler som omger försäljningen av vildsvinskött och
              tillkännager detta för regeringen.
            </item>
            <item xml:id="i-9t8HYxPssJtASfCv6AL5TF">
              Riksdagen ställer sig bakom det som anförs i motionen om den
              skånska landsbygden som bostadsort och tillkännager detta för
              regeringen.
            </item>
            <item xml:id="i-Xks9YpiN4C3sgGvbCwCAJB">
              Riksdagen ställer sig bakom det som anförs i motionen om gårdsförsäljning
              av alkoholhaltiga drycker och tillkännager detta för regeringen.
            </item>
            <item xml:id="i-CEVoM3EE43xK9aQvv5LvvR">
              Riksdagen ställer sig bakom det som anförs i motionen om arbetstillfällen
              på landsbygden och tillkännager detta för regeringen.
            </item>
          </list>
        </div>
        <div xml:id="i-D5ffaj4wNKc8owNmEchBww" type="motContent">
          <head xml:id="i-TK1X45yv4YLfjyUpRy7uPR" type="h1">
            Motivering
          </head>
          <p xml:id="i-RCaufBMFYtNTYtvjVLacJP">
            Alla förutsättningar för tillväxt med de gröna näringarna som
            växtkraft finns i Sverige och Skåne. Här finns ett milt klimat
            med ett bra geografiskt läge samt bördig åkermark som ger en naturlig
            tillgång till högkvalitativa råvaror. Vi bör ta vara på dessa
            möjligheter och därigenom investera i satsningar för ett konkurrenskraftigt
            jordbruk, en växande turistnäring och en stark livsmedelsindustri
            som gynnar hela landet.
          </p>
          <p xml:id="i-9e1qvCeSvpkVjC5sj6MPUm">
            För att få önskad utveckling och tillväxt ser vi dock ett antal
            moln på den skånska himlen som behöver skingras. Det gäller framförallt
            skånska och svenska lantbrukares konkurrenskraft jämfört med deras
            konkurrenter i resten av EU. Svenska myndigheters tolkningar och
            implementeringar av beslut som fattas på EU-nivå kan få konsekvenser
            för svenskt jordbruk om de inte är samstämmiga med resten av EU.
            Ett sådant exempel är Kemikalieinspektionens beslut om att i Sverige,
            tidigare än vad motsvarande myndigheter gör i andra länder, stoppa
            användningen av vissa substanser. Att alltid ligga i framkant
            och inte gå i takt med övriga länder kan leda till konkurrensnackdelar
            för svenska företagare inom de gröna näringarna. Därför vore det
            välkommet om det tydliggörs vilka kostnadsdrivande svenska lagar,
            skatter och regler som finns och som minskar svensk och skånsk
            livsmedelsproduktions konkurrenskraft. Regelförenklingar är något
            som behövs på detta område. Ett givande exempel är problematiken
            kring råttgift där det dels krävs en licens men även att giftet
            inte får användas i förebyggande syfte. Detta påverkar såväl städer
            som vår landsbygd. En gång i tiden skapades ett sopsystem för
            att vi skulle bli av med vårt avfall samt att samhället skulle
            bli renare och friskare. I dagsläget ser vi tyvärr ett återtåg
            av problemet och det är nödvändigt att vi bestämmer oss för hur
            vi vill att Sverige ska vara. Råttorna är bärare av salmonella
            och leptospiros. Det kan tyckas ofarligt för människan men dessa
            sjukdomar sprids till oss när råttor gnager sönder och förstör
            bland annat säckar av foder. Något som även kan generera inkomstförluster
            för lantbrukare.
          </p>
          <head xml:id="i-Jdq4PNAR8bBh2VyioJ5Wgf" type="h2">
            Det skånska jordbruket och livsmedelsindustrin
          </head>
          <p xml:id="i-L4mez9qBaRqeaXx4N4TyYB">
            Långsiktigt är en avreglering och marknadsanpassning av jordbrukspolitiken
            inom EU något vi vill eftersträva. Utöver framgångsrika lantbruksföretag
            finns ett stort behov av en framgångsrik livsmedelsindustri. Skånes
            geografiska läge ger utomordentligt goda förutsättningar för en
            sådan utveckling och tillväxt, inte bara för att producera livsmedel
            utan också för att säkerställa en ökad livsmedelssäkerhet. Skånes
            Livsmedelsakademi, Lantbruksuniversitetet i Alnarp och flera stora
            livsmedelsaktörer från trakten är exempel på starka drivkrafter
            för skånsk livsmedelsproduktion. Skåne är en viktig del för att
            kunna samla och utveckla framtidens matproduktion och livsmedelsförsörjning
            i landet. Däremot finns det orosmoln på himlen: livsmedelsföretaget
            Findus har stängt ned sin produktion i skånska Bjuv till förmån
            för annan industri i Europa. Detta påverkar inte enbart den skånska
            livsmedelskedjan, med stor effekt på såväl odling som forskning,
            utan även Sverige som helhet då Skåne idag står för hälften av
            Sveriges samlade livsmedelsproduktion. Livsmedelsindustrin är
            en sektor med stor potential. Tillsammans med jordbruket håller
            den vår landsbygd levande genom att skapa jobb och tillväxt.
          </p>
          <p xml:id="i-Nuf1tWoA9oVBHqCxHTkc4L">
            Svenskt jordbruk ger bra livsmedel. Närproducerad mat har mervärde
            för många konsumenter och efterfrågan är stor. Vi vill se en utveckling
            av den småskaliga livsmedelsproduktionen vilket ger möjlighet
            för företagen inom jordbruks- och livsmedelssektorn att växa.
            På sikt måste också produktiviteten öka inom livsmedels­produktionen.
            På politisk nivå innebär detta att arbetet med minskat regelkrångel
            och lättad administrativ börda bör fortgå, såväl på EU-nivå som
            i den nationella tillämp­ningen av EU:s gemensamma jordbrukspolitik.
          </p>
          <p xml:id="i-MkrdLrvaS1fWbZFLtWGpQd">
            Andelen småskalig produktion ökar på marknaden, likaså efterfrågan
            på lokalt producerade varor. Småskalighet är en del av landsbygden
            och därför bör de gemensamt med annat företagande fortsätta ges
            möjligheter att verka och utvecklas, inte minst när det gäller
            möjligheten till gårdsförsäljning, där såväl livsmedel som alkoholhaltiga
            drycker bör ses över.
          </p>
          <p xml:id="i-AmheKVs8tZLmk6S8shzxvK">
            Jordbruket behöver lägre kostnader för sin produktion, enklare
            regler och minskad administrativ börda. Lägre kostnader nås bland
            annat genom åtgärder som förhindrar att exempelvis åkermark förstörs.
            Detta kan uppnås via en genomtänkt jakt- och viltvårdspolitik.
            I Skåne kommer jakten på vildsvin behöva öka men för att detta
            ska kunna genomföras behövs ett förhållningssätt till EU:s vapendirektiv
            där regeringen föreslår en lagstiftning som inte försvårar för
            landets vapenägare samt att en översyn av andra regelverk som
            förhindrar en ökad avskjutning bör genomföras. Jakten är och har
            en lång tradition i Sverige. Det är en nödvändig del i viltvården
            och en förutsättning för en levande landsbygd. Vi anser att svensk
            jakt ska bestämmas i Sverige och att beslut om viltförvaltningen
            ska fattas lokalt. Dessutom finns det en ökad efterfrågan av viltkött
            hos konsumenterna och tillsammans med vildsvinsbeståndet i Skåne
            öppnar detta upp för nya möjligheter. En jägare idag som har möjlighet
            att sälja vidare sitt vildsvinskött måste möta krav från en rigid
            byråkratisk process och denna måste förenklas. Processen innefattar
            bland annat att köttet måste skickas till en vilthanteringsanläggning,
            vilket genererar transportkostnader samt att det i slutändan blir
            mer lönsamt för jägaren att låta köttet ligga kvar i den egna
            frysen än att sälja det. Endast 15 procent av allt vildsvinskött
            idag når ut till enskilda konsumenter, vilket är resultatet av
            den politik som förs idag. Allt kött som säljs i Sverige ska kvalitetstestas
            men vi måste även möjliggöra att försäljning av bland annat vildsvinskött
            kan ske.
          </p>
          <p xml:id="i-VH6WW2cYao16VYkR2mNXyp">
            I dagsläget finns det bidrag som avsätts till ekologiska fokusarealer
            inom jordbruk, det vill säga remsor i anslutning till åkermark
            som har som syfte att gynna ekosystem. För bland annat Skåne är
            det ett krav på att ha ekologiska fokusarealer i samband med åkermark
            och det bör utredas vad effekten för dessa insatser är. Detta
            för att kunna påvisa om insatserna är kostnadseffektiva samt vilket
            mervärde fokusarealerna genererar.
          </p>
          <head xml:id="i-4Dsrjp17Hyh2TDUaiVRwiL" type="h2">
            Skånsk landsbygd som bostadsort och arbetsplats
          </head>
          <p xml:id="i-2K4N79BXMXmqraRBNptmR8">
            För att öka bosättningen på landsbygden bör det ske en kontinuerlig
            social utveckling. Nytänkande och alternativa verksamheter är
            många gånger avgörande och bör därför uppmuntras. Landsbygden
            har plats för fler än enbart lantbrukare och fritidsboende. Livsmedel
            och turism är ett exempel på områden där det finns en stor utvecklings­potential.
            Genom att göra det enklare att starta och driva företag, även
            på landsbygden, kan vi skapa fler möjligheter för människor att
            leva, växa och verka i hela Sverige.
          </p>
          <p xml:id="i-WmZZoVkFJkpWJKq9Xe18Wx">
            Tyvärr ser vi oroligt på den negativa utveckling som regeringens
            politik innebär. Genom skattehöjningar på fordon och bränsle missgynnas
            de som väljer att bo på landsbygden. Hela Sverige ska leva och
            därför behöver vi också en politik som gör det möjligt.
          </p>
          <head xml:id="i-S2ucySZLiaySarhK39QeSA" type="h2">
            Skåne som turist- och matregion
          </head>
          <p xml:id="i-HJsevvJa7ubDKKSDPSpAiV">
            Skåne har goda förutsättningar att på sikt bli en ledande turistregion
            som lockar besökare med en kombination av god mat och dryck samt
            natursköna upplevelser. Nya och innovativa satsningar på turism
            och Skånes kultur- och naturtillgångar kommer leda till att regionen
            blir mer dynamisk och en mer attraktiv plats att bo och verka
            i. I dag har lokalproducerad mat blivit allt mer eftertraktad
            vilket ger ökade möjligheter för småskaliga livsmedelsverksamheter
            att växa. Mat som är hälsosam och producerad med respekt för såväl
            djur som natur har också mervärde när många människor ska göra
            sina val i butiken hemmavid.
          </p>
          <p xml:id="i-XRgFUJA1sqjrfGv4gBhM1Q">
            Under de senaste tjugo åren har Skånes Livsmedelsakademi arbetat
            för att skapa möjligheter för innovation och entreprenörskap inom
            livsmedelsnäringen och i dagsläget finns närmare 120 olika projekt
            med anknytning till skånsk mat. Vi har även många skånska lantbrukare
            som arbetar utifrån god djurhållning och med lokala råvaror i
            fokus. Regionens unika geografiska läge med närhet till Danmark,
            Tyskland och Polen ger fortsatt goda förutsättningar för ökad
            export, nyinvesteringar och bättre tillväxt. Ett fortsatt växande
            Skåne med fler företagare inom matindustrin med fokus på handel
            och turism bidrar sammantaget till ett starkare Sverige. Företagande
            på landsbygden kopplar samman besöksnäring, odling, försäljning
            och möjligheten till att bo på lantgård, att övernatta på vandrarhem
            eller bed and breakfast till en helhet. Det skapar i sin tur möjligheter
            till fler arbetstillfällen inom såväl kvalificerade som okvalificerade
            jobb. Inte minst unga har en potential att ta ett steg in på arbetsmarknaden
            via de gröna näringarna.
          </p>
          <p xml:id="i-WqWKVfxXwmmJ1Kv4bXjkeh">
            Företagen inom de gröna näringarna vill också satsa, utveckla
            sina verksamheter och anställa fler. Men många lever i dag också
            med små marginaler och ekonomin är därför skör, och lägg där till
            att de konkurrerar på en tuff internationell marknad. Detta gör
            att politiska beslut som påverkar jobben slår hårt och skapar
            osäkerhet. Därför krävs långsiktiga spelregler med låga trösklar
            för att anställa så att det fortsatt går att bedriva verksamhet
            med tillförsikt om utveckling utanför städerna för våra unga och
            för arbetstillfällen.
          </p>
          <p xml:id="i-7Sb8wC78P9oDosxDRy2Hjx">
            Här spelar turismen en stor roll för sysselsättning och är en
            språngbräda in på arbetsmarknaden för många. 55 procent av de
            individer som är sysselsatta inom besöksnäringen i Skåne är under
            30 år, vilket påvisar hur viktig turismen är för första jobbet.
            Dessutom visar ett underlag från Visita att totalt sett av arbetstagarna
            inom turistnäringen i Skåne har 21 procent utländsk bakgrund,
            främst från länder utanför Norden eller OECD. Majoriteten av arbetskraften
            återfinns i de turistintensiva branscherna såsom boende, restaurang
            samt resor och transporter.
          </p>
          <p xml:id="i-3UuXfDftrgtd5nEuhp1GGD">
            Totalt uppgick turistomsättningen i Skåne län till 38 346 miljoner
            kronor 2016. Det är en ökning med cirka 4 procent jämfört med
            föregående år enligt HUI Research/STS. Under 2016 hade Skåne samtidigt
            närmare 6 miljoner gästnätter enligt Tourism in Skånes årsrapport,
            en ökning med 6,4 procent från året innan och en utveckling som
            är starkare än resten av landet. Sedan 2008 har antalet gästnätter
            ökat med 25 procent i regionen. Skåne är en av Sveriges regioner
            som attraherar både inhemsk och utländsk turism vilket vi bör
            vara stolta över och ta vara på.
          </p>
          <head xml:id="i-8eKRnNGCV9Vbo6gEy3mpmc" type="h2">
            Följ det danska exemplet
          </head>
          <p xml:id="i-4npEbKAnSXkbiXZQ63AbSf">
            Danmarks regering har presenterat en strategi för att öka turismen
            där målet är att öka antalet gästnätter med 17 miljoner under
            de kommande tio åren. Inom strategin lägger man fokus på fem områden:
            1) mer effektiv marknadsföring, 2) bättre tillgänglighet, 3) bättre
            turistupplevelser, 4) fler logimöjligheter och 5) reglering av
            ramvillkor. Samtidigt ska strategin uppmuntra mer samarbete mellan
            privata och offentliga turistaktörer. Givet närheten till Danmark
            torde det vara naturligt för Skåne att inspireras och efterfölja
            det danska exemplet för att lyfta fram Skåne som en lockande,
            attraktiv och dynamisk region att besöka. Redan idag flockas exempelvis
            danska turister till Skåne och sedan Öresundsbron invigdes sommaren
            2000 har antalet övernattningar i Skåne av danska turister ökat
            med 90 procent.
          </p>
          <head xml:id="i-8VshN7MsNhJmoJKDQXURAg" type="h2">
            Gårdsförsäljning i Skåne som en del i en modern besöksnäring
          </head>
          <p xml:id="i-3Uaf3oiyho4AKejcpu3oFc">
            Mikrobryggerierna och vingårdarna i Sverige växer så det knakar
            och intresset för drycker som producerats i mindre skala har växt
            betydligt. Det skapar inte minst nya arbetstillfällen och försörjning
            på landsbygden. Men samtidigt upplever flera mindre producenter
            att det är svårt att komma in på Systembolagets sortiment med
            deras nya regler. Möjligheten att sälja sina egna produkter ger
            dessa producenter en grundtrygghet att stå på samtidigt som det
            ökar möjligheten att marknadsföra sina produkter. Det stärker
            turist- och besöksnäringen vilket i sin tur skapar fler jobb.
          </p>
          <p xml:id="i-G12Tgfr5RpbKs5mjDxAxe4">
            Alkohol- och utskänkningstillstånd måste vara anpassade till
            en internationell turism. Exempelvis bör det bli möjligt för lokala
            alkoholproducenter att sälja produkter till privatkunder direkt
            från gården, under reglerade former. Skånes framväxande mikrobryggerier
            och vingårdar har här möjlighet att vara bidragande till ökad
            mat- och dryckesturism. Sverige är idag det enda landet i EU som
            inte tillåter gårdsförsäljning. Det är orimligt. Likt Finland
            har Sverige ett statligt monopol på detaljhandel av alkohol (Alko
            respektive Systembolaget). Däremot har vanliga mataffärer möjligheten
            att sälja öl som understiger en alkoholhalt på 3,5 procent. Att
            man skiljer på alkoholhaltiga produkter är problematiskt och det
            innebär olika konkurrensfördelar för ett mikrobryggeri som tillverkar
            öl kontra ett bryggeri som producerar cider. Den cider som idag
            säljs i svenska mataffärer är en cider som är alkoholfri eller
            klassas som en lättdryck. Cider som överstiger en alkoholhalt
            på 2,25 procent klassas som vin enligt den svenska alkohollagen.
            Det vill säga, det saknas en hänvisning och egen klassi­ficering
            av denna produkt. Detta är beklagligt på många olika sätt, främst
            för att detta hindrar många svenska ciderproducenter och äppelodlare
            från att nå ut med sin produkt i vanliga mataffärer.
          </p>
          <p xml:id="i-243oa7Upz5hFbsg2jJcAht">
            Det som fungerar i vårt östra grannland under väldigt liknande
            förutsättningar fungerar rimligen också bra i Sverige. I detta
            är det naturligt att Skåne leder vägen. Här finns ett generellt
            milt klimat som ger goda förutsättningar för att producera vin
            och redan i dag finns det redan ett 30-tal vingårdar i Skåne,
            bland annat Idala gård i Trelleborg, Kullahalvöns vingård, Fjärilsgården
            i Ystad och Vingården i Klagshamn strax utanför Malmö. Vi har
            en möjlighet att låta Skåne bli en försöksregion för gårdsförsäljning
            av vin och öl under en treårsperiod genom den ansökan som Region
            Skåne har tillskrivit regeringen. Detta skulle gynna den moderna
            besöksnäring som behövs för att Sverige och Skåne ska vara en
            destination man vill besöka.
          </p>
          <p xml:id="i-LvvEeLCnUkg9byqf4WeMFg">
            Mycket av den svenska köttproduktion som vi har kommer även denna
            från Skåne och här gynnas landsbygd av småskaliga slakterier.
            Vi behöver uppmuntra och hitta nya vägar framåt för att i större
            utsträckning värna om de gårdar som finns och verkar på Sveriges
            landsbygd.
          </p>
          <head xml:id="i-UiahrxHzHa2XP7oYFFrSAo" type="h2">
            Levande landsbygd
          </head>
          <p xml:id="i-PSfpbmHT2exFjjwmK7kPW2">
            Att skapa nya företag och attraktivitet i hela landet där Skåne
            utgör en viktig del är verkligen en mycket viktig landsbygdsfråga.
            För en levande landsbygd är det önskvärt med en väl utbyggd infrastruktur.
            Människor bör ha samma möjligheter att leva och verka på landsbygden
            som i en tätort.
          </p>
          <p xml:id="i-77NSfhsK4z7L5xWHWPX9tG">
            För att öka landsbygdens attraktivitet är bland annat den fortsatta
            bredbandsutbyggnaden en viktig del av utvecklingen på skånsk landsbygd
            och det kan långsiktigt bli en ödesfråga för besöksnäringen om
            den inte byggs ut i tillräckligt snabb takt. Frågan är av stor
            betydelse i den urbana människans liv och behovet av att kunna
            kommunicera med omvärlden på den plats hon befinner sig har blivit
            allt större. För att skapa nya företag och attraktivitet i hela
            landet är landsbygdsfrågan mycket viktig och där utgör Skåne en
            viktig tillväxtpotential. Med rätt incitament och förutsättningar
            har Skåne stor potential att ge ett betydelsefullt bidrag till
            Sveriges fortsatta utveckling av företagande inom de gröna näringarna
            och en aktiv landsbygdsutveckling.
          </p>
          <p xml:id="i-3xT84sGdYQ8qiAYCtu2X4o">
            Denna motion står samtliga skånska moderata riksdagsledamöter
            bakom.
          </p>
        </div>
        <div xml:id="i-M3H5RiaTR2CLtaUwyQS5e6" type="signatureBlock">
          <list xml:id="i-77m1rLK18pFmELE5iJYJWk">
            <item xml:id="i-QMNddM43pAf3rgev1fZM8m" type="signature">
              Ann-Charlotte Hammar Johnsson (M)
            </item>
            <item xml:id="i-HzjxEJE9HTf4jj456ZyFyJ" type="signature">
              Tobias Billström (M)
            </item>
            <item xml:id="i-XzpKvFbf4dfxJcgD9rdQzw" type="signature">
              Thomas Finnborg (M)
            </item>
            <item xml:id="i-8k3a6wF9fJC4pHcgYybSmp" type="signature">
              Anders Hansson (M)
            </item>
            <item xml:id="i-G5WNAZMHvsu6QBxFfBJKXg" type="signature">
              Olof Lavesson (M)
            </item>
            <item xml:id="i-9br1Aw4azp727TUfeTFFSH" type="signature">
              Maria Malmer Stenergard (M)
            </item>
            <item xml:id="i-Gg2aNXVkvCRkVyUgSgYR7b" type="signature">
              Gunilla Nordgren (M)
            </item>
            <item xml:id="i-JGqhXi9e5EibdJydjQxfiE" type="signature">
              Ewa Thalén Finné (M)
            </item>
            <item xml:id="i-At71o4AAUZ5ySuJQwhVWgx" type="signature">
              Hans Wallmark (M)
            </item>
            <item xml:id="i-J5dMgvQx57HUofQ9kwXunv" type="signature">
              Boriana Åberg (M)
            </item>
            <item xml:id="i-JzH9q11kgsu6TCaiDJGoUR" type="signature">
              Anette Åkesson (M)
            </item>
          </list>
        </div>
      </div>
    </body>
  </text>
</TEI>
