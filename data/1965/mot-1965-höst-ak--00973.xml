<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965_höst_ak__973/mot_1965_höst_ak__973-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 973 år 1965 13
          </p>
          <p>
            Nr 973
          </p>
          <p>
            Av herrar Wedén och Ståhl, i anledning av Kungl. Maj:ts propo-
            sition nr 174, angående statsbidrag till politiska partier.
          </p>
          <p>
            Under det senaste året har en debatt förts som berört frågorna
            om statligt stöd dels till pressen och dels till partiernas verksamhet.
            Vad beträffar partiernas verksamhet har det gällt två problem.
            Det ena har avsett hur möjligheterna skall kunna förbättras för
            de vid valen till riksdagen utsedda förtroendemännen att på ett
            meningsfyllt och effektivt sätt förvalta sitt uppdrag. Det andra
            har avsett ett eventuellt stöd till de politiska partiernas verksamhet
            över huvud taget. Frågan om presstöd har utretts av en statlig
            kommitté med parlamentarisk representation. Möjligheterna att
            förbättra riksdagsmännens och riksdagsgruppernas arbetsförhållanden
            har under- sökts av författningsutredningen och i bankoutskottet.
            Problemet berörande s. k. partistöd har över huvud taget icke
            utretts. Vi har för vår del bestämt motsatt oss ett selektivt,
            diskriminatoriskt verkande presstöd avsett att påverka konkurrensförhållandena
            olika tid- ningar emellan. Däremot har vi uttalat oss för olika
            åtgärder ägnade att förbättra pressklimatet, t. ex. att det allmänna
            och dess organ icke längre skall åka snålskjuts på pressens villighet
            att gratis förmedla för de all- männa organens verksamhet väsentliga
            upplysningar till medborgarna. Dy- lika åtgärder bör emellertid
            icke få en diskriminatorisk prägel. De torde ändå vara ägnade
            att göra det möjligt för åtskilliga tidningsföretag att fort-
            sätta driften. Vi beklagar att regeringen icke nu funnit anledning
            att upp- taga frågan om pressklimatförbättrande åtgärder till
            behandling.
          </p>
          <p>
            Skillnaden mellan underlättandet av riksdagsmännens arbete och
            s. k. all- mänt partistöd Vi har den uppfattningen, att de personer,
            som omfattats med ett till- räckligt medborgerligt förtroende
            för att beredas plats i riksdagen, också bör ha rimliga medel
            och möjligheter för att på rätt sätt kunna förvalta sina uppdrag.
            Det finns inte heller enligt vår mening från principiella ut-
            gångspunkter anledning att resa invändningar emot alt fördelningen
            av allmänna medel för ett sådant ändamål dels sker i viss utsträckning
            pro- portionellt mot de utslag valen givit och dels med viss hänsyn
            till den stora ojämnheten i fråga om utredningsresurser mellan
            det parti eller de
          </p>
          <pb facs="riksdagen-motions-pdf/data/1965/mot_1965_höst_ak__973/mot_1965_höst_ak__973-002.pdf"/>
          <p>
            14 Motioner i Andra kammaren, nr 973 år 1965
          </p>
          <p>
            partier som innehar regeringsmakten och de som befinner sig i
            oppositions- ställning. Det synes oss emellertid vara ställt utom
            all fråga att de principiella aspekterna blir annorlunda när det
            gäller bidrag av allmänna medel til! valkampanjer eller partiernas
            allmänna verksamhet. Det är en sak att säga, att eftersom företrädare
            för högern, centerpartiet, folkpartiet, socialdemo- kraterna och
            kommunisterna o. s. v. fått så och så många mandat i riksdagen
            så kan man, för att underlätta deras arbete där, fördela bidrag
            av allmänna medel för detta ändamål på sätt som ovan angivits.
            Det är en helt annan sak att säga, att eftersom samma partier
            vid närmast föregående val fått så och så många röster eller mandat,
            så skall vi fördela ett statligt stöd till t. ex. nästa valkampanj
            efter denna grund. Enligt vår mening går det inte heller att bättra
            på den saken genom att säga att vi skall ge alla de nu existerande
            partierna ett grundbidrag, större eller mindre. Det går inte heller
            att säga, att vi skall ge alla nu existerande politiska partier,
            i varje fall de demokratiska, lika mycket. Snarare för- stärker
            resonemang av de senare typerna farorna för en institutionalisering
            av de nuvarande partiformationerna som kan antas förstärka tendenserna
            till en nedgång i vår demokratis vitalitet. Från dessa utgångspunkter
            kom- mer vi fram till följande tre huvudkrav, som bör ställas
            på en i övrigt för- utsättningslös prövning av frågan om partistöd:
            1. Finns former för ett partistöd, som inte bidrager till en för
            demokra- tiens vitalitet skadlig institutionalisering av just
            de nuvarande partiforma- tionerna? 2. Finns former för ett partistöd,
            som inte direkt dämpar medlemmarnas intresse och därmed medlemsaktivitetens
            betydelse för partiernas finan- siering? 3. Finns former för ett
            partistöd, som icke innebär ett inbakat presstöd med möjlighet
            att påverka konkurrensförhållandena enskilda tidningar emellan?
          </p>
          <p>
            Riskerna för partiväsendets institutionalisering
          </p>
          <p>
            Om man vill undgå riskerna för de nuvarande partiernas förvandling
            till halvstatliga institutioner, ledes man från dessa förutsättningar
            bl. a. fram till följande tankegång: Om det över huvud taget skall
            vara ett statligt stöd till valkampanjer och partiernas politiska
            upplysningsverkamhet, bör detta stöd utgå med samma storleksordning
            till alla vid ett val uppträdande grupperingar, gamla eller nya,
            som uppfyller vissa allmänna kriterier. Det kan förtjäna uppmärksammas,
            att det enda demokratiska land i världen av någon betydelse, som
            såvitt oss är bekant infört ett partistöd av den modell regeringen
            nu föreslår, är Västtyskland. Utan att ifrågasätta den nya västtyska
            demokratiens hållfasthet vill vi påpeka, att av de nuvarande stora
            demokratierna är Västtyskland onekligen den stat, där den politiska
          </p>
          <pb facs="riksdagen-motions-pdf/data/1965/mot_1965_höst_ak__973/mot_1965_höst_ak__973-003.pdf"/>
          <p>
            Motioner i Andra kammaren, nr 973 år 1965 15
          </p>
          <p>
            friheten historiskt sett haft svårast att göra sig gällande och
            där utform- ningen av hållbara demokratiska spelregler därför
            inledningsvis kan bli osäker. I Storbritannien har man sedan länge
            i princip accepterat den ovan av oss angivna riktlinjen, att ett
            statligt stöd till partier bör utgå i princip till alla som uppfyller
            vissa kriterier. Sålunda ger den brittiska vallagen t. ex. möjlighet
            för varje gruppering, som framför en kandidat, att porto- fritt
            sända valmaterial till varje i valkretsen registrerad väljare.
            Utnytt- jandet av denna möjlighet begränsas av vissa regler, vilka
            dock inte är bundna till resultatet av ett föregående val utan
            till resultatet av det före- stående valet. I Frankrike tillämpar
            man i princip samma metod ehuru i ett något mera utbyggt skick.
            Det gemensamma för de brittiska och franska systemen är att de
            i princip utgår från »allas lika chans&gt; — såväl gamla som nya
            formationers. För att sätta en spärr för okynnesaktioner har olika
            regler införts. Till en ordning av denna typ anpassad efter våra
            förhållanden kan vi ansluta oss. Den utredning, som vi kommer
            att förorda, bör även noga penetrera frågan om en demokratisk
            stat över huvud taget skall lämna något som helst bidrag för att
            underlätta inval i en folkvald riksförsamling av företrädare för
            icke demokratiska meningsriktningar.
          </p>
          <p>
            Partistöd och medlemsaktivitet
          </p>
          <p>
            Det förtjänar framhållas att de starkaste krafter, som under
            de senaste 100—150 åren har påverkat den politiska utvecklingen
            i vårt land och i många andra länder, har varit de krafter som
            stått bakom kraven på Ppo- litisk frihet och social rättvisa.
            Inom de reformvänliga grupperna hade man utan tvivel en stark
            känsla av att det yttersta ansvaret för samhällsutveck- lingen
            och för demokratiens framtid måste vila på de många. Demokratiens
            öde blir säkerligen även framgent beroende av om de många engagerar
            sig och av hur de uppbär sitt ansvar. En av de främsta anledningarna
            till den partiekonomiens kris som före- ligger är enligt vår mening
            en inträffad nedgång i den typ av politiskt en- gagemang och demokratisk
            vitalitet som här berörs. Det skulle kunna häv- das, att en lösning
            i ett sådant läge vore att anpassa partiernas utgifter till de
            inkomster som kunde uppnås genom medlemmars och sympatisö- rers
            aktiviteter. Vi skulle för vår del icke ha någonting att invända
            emot en undersökning som syftade till att klarlägga de sannolika
            konsekvenserna för partiernas verksamhet om juridiska personer
            — organisationer, ekonomiska föreningar och aktiebolag — icke
            lämnade några bidrag alls till politiska partier. Vi syftar här
            väsentligen icke på korttidsverkningar, som natur- ligtvis bleve
            omfattande, utan på verkningarna på längre sikt. Det före- faller
            oss ingalunda självklart att långtidsverkningarna ur synvinkeln
            av demokratiens vitalitet och medborgarnas engagemang skulle bli
            övervägan-
          </p>
          <pb facs="riksdagen-motions-pdf/data/1965/mot_1965_höst_ak__973/mot_1965_höst_ak__973-004.pdf"/>
          <p>
            16 Motioner i Andra kammaren, nr 973 år 1965
          </p>
          <p>
            de ofördelaktiga. Vi är dock medvetna om de tekniska svårigheterna
            att genomföra en sådan ordning och om att under ett övergångsskede
            olika slag av risker kan uppstå. Vi är även medvetna om de svagheter
            som är förknippade med de nuva- rande partifinansieringsförhållandena.
            Likväl överdrives dessa olägenheter ofta. Frågan är om inte de
            största olägenheterna sammanhänger med det sätt på vilket olika
            antaganden om partiernas finansieringsförhållanden används i den
            politiska debatten. Det göres ju ofta uttalanden i stil med att
            Landsorganisationen regerar det socialdemokratiska partiet, jordbruks-
            organisationerna centerpartiet och att företagare eller företagarorganisatio-
            ner i övrigt utövar något slags otillbörligt inflytande på de
            andra demokra- tiska oppositionspartierna. Vi skulle i detta sammanhang
            vilja framhålla att det finns ett objektivt kriterium på ovederhäftigheten
            i dylika resonemang. I en demokrati måste ett parti för att kunna
            deltaga i utövandet av regeringsmakten ensamt eller i förbund
            med andra partier i regel kunna stödja sig på en majoritet i parlamentet.
            Varken arbetargrupperna, tjänstemannagrupperna eller ännu mindre
            de olika företagargrupperna kan var för sig räkna med att uppnå
            en sådan majoritet. Vad som kräves är en helhetssyn och en sammanväg-
            ning av intressen. Varje politisk strävan, som syftar till att
            nå regerings- ställning och därför en majoritet, måste alltså
            gå vida utöver varje tänk- bart gruppintresses ram. En sådan politisk
            strävan medför alltså i och för sig en mycket stor motståndskraft
            mot obehöriga inflytelser från grupp- intressen. Vi har icke framhållit
            dessa synpunkter för att framställa de nuvarande förhållandena
            som idealiska. Som vi förut understrukit är detta icke vår uppfattning.
            Inte heller finner vi anledning att av principiella skäl motsätta
            oss varje form av ett statligt partistöd. Vi kan, vilket också
            framgår av det ovanstående, väl föreställa oss former för ett
            sådant stöd, som kan vara till gagn för den demokratiska utvecklingen
            i nuvarande läge. Om så skall bli fallet, är det enligt vår mening
            helt klart att rimlig säkerhet bör före- ligga för att ett statligt
            partistöd icke förvärrar den kris i fråga om demo- kratiens vitalitet
            som i denna motion uppmärksammats.
          </p>
          <p>
            Partistödet och pressen I ett uttalande den 8 februari i år tog
            folkpartiets partistyrelse bestämt avstånd från tanken på statliga
            anslag avsedda att utdelas till pressen via de politiska partierna.
            Detta förslag betecknades som klart oförenligt med grundläggande
            principer om pressens frihet. Det blir även mot den bak- grunden
            angeläget att överväga i vilken grad skilda partistödskonstruktio-
            ner är förenliga med detta principiella ställningstagande. I sammanhanget
            har anförts dels att en bestämd rubricering av ett parti- stöd
            som just »partistöd&gt; skulle förhindra en »presstödsinbakning&gt;»,
            dels
          </p>
          <pb facs="riksdagen-motions-pdf/data/1965/mot_1965_höst_ak__973/mot_1965_höst_ak__973-005.pdf"/>
          <p>
            Motioner i Andra kammaren, nr 973 år 1965 17
          </p>
          <p>
            att partierna, om partistöd utgår, måste anses oförhindrade att
            själva avgöra dess användning, dvs. ha möjlighet att utnyttja
            medlen även för pressändamål. Det är tydligt, att ett partistöd,
            hur det än konstrueras, kan tänkas fri- göra resurser för pressändamål.
            I vilken utsträckning detta kan ske be- stäms givetvis av den
            omfattning som partlistödet ges. Ett farligt steg tas självfallet
            om pressutgifterna underförstått eller ut- talat inkluderas i
            partistödets syftning. Vid allmänna kontantanslag till partierna
            sker lätt en glidning i tankegången, som kan leda till att man
            i praktiken får ett partistöd med inbakat presstöd. Hävdar man
            att partierna måste ha rätt att fritt disponera över sina andelar
            av partistödet kan det ofrivilliga resultatet bli att man samtidigt
            når ett slags legitimering av press- utgifterna som normala inslag
            i partiernas budgeter. Därifrån kan avstån- det vara kort till
            uppfattningen att de också kräver ett hänsynstagande vid fastställandet
            av partistödets omfattning. Om denna uppfattning skulle ges tillfälle
            att påverka utformningen av partistödet skulle det statliga diskriminatoriska
            presstödet — förmedlat av partierna — klareras genom en ouppmärksam
            tull. En successiv ansvällning av parti-press-stödet skulle då
            underlättas. Fasta hållpunkter erfordras därför för ändamålet
            med och storleken av det samlade stödet.
          </p>
          <p>
            Sammanfattning De här anförda synpunkterna kan summeras i följande
            sammanfattning. Ett statligt partistöd bör icke verka nedslående
            på medborgarnas villighet till eget engagemang och icke verka
            institutionaliserande på de nu existe- rande partiformationerna.
            Mot bakgrunden av den nästan enhälliga och nedgörande kritik som
            riktats mot pressutredningens majoritetsförslag bör det inte heller
            i stor utsträckning få samma innebörd som detta för- slag. Däremot
            bör inga hinder resas mot att vid sidan av ett lämpligt ut- format
            partistöd åtgärder genomföres som leder till en allmän förbättring
            av det ekonomiska klimatet för pressen utan diskriminatoriska
            effekter. Dessa synpunkter talar för att partistödet ges en utformning
            som medför möjligheter för alla vid ett val uppträdande grupperingar,
            vilka uppfyller vissa minimikvalifikationer, att i samma utsträckning
            tillgodogöra sig det statliga stödet och för att de verksamheter,
            till vilka stödet kan utgå, när- mare preciseras. Med hänvisning
            till ovanstående får vi alltså hemställa, att riksdagen måtte
            avslå Kungl. Maj:ts proposition nr 174 och i skrivelse till Kungl.
            Maj:t hemställa om utredning med beaktande av i motionen angivna
            synpunkter.
          </p>
          <p>
            Stockholm den 30 november 1965
          </p>
          <p>
            Sven Wedén Manne Ståhl
          </p>
        </div>
      </div>
    </body>
  </text>
</TEI>
