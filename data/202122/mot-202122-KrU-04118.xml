<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-04118">
  <teiHeader>
    <fileDesc>
      <titleStmt>
        <title>Ett fritt och föränderligt kulturliv i pandemins spår</title>
        <author corresp="i-BCLTs1Vthr8mEcmxVrQwpg">av Pernilla Stålhammar m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4118 av Pernilla Stålhammar m.fl. (MP)</title>
          <idno type="rdwebb">H9024118</idno>
          <rs type="number">4118</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9024118/text</ref>
          <ref type="dokument_url_html">http://data.riksdagen.se/dokument/H9024118</ref>
          <ref type="dokumentstatus_url_xml">http://data.riksdagen.se/dokumentstatus/H9024118</ref>
          <ref type="docx">http://data.riksdagen.se/fil/8328EA6D-C25A-4C7B-8E7F-C70CD592B9A4</ref>
          <ref type="pdf">http://data.riksdagen.se/fil/602899F6-BB5A-48A3-B226-8C76DD018027</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BCLTs1Vthr8mEcmxVrQwpg</idno>
            <name>Pernilla Stålhammar</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-R1Vn1Lw6jr8YHTAmgGqoM4</idno>
            <name>Mats Berglund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2CQUZ8WyXEfWrYDLWLFnZq" type="signed"/>
        <correspContext corresp="i-2CQUZ8WyXEfWrYDLWLFnZq">
          <note type="signatory" corresp="i-BCLTs1Vthr8mEcmxVrQwpg"/>
          <note type="signatory" corresp="i-R1Vn1Lw6jr8YHTAmgGqoM4"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-2cAL6QPj2ZUVe5iUrWLGkk" type="submitted">
          <date when="2021-10-05"/>
          <time when="16:46:21"/>
        </correspAction>
        <correspAction xml:id="i-56H8cRp4CkSt23kW4KMq3R" type="reviewed">
          <date when="2021-10-05"/>
          <time when="22:38:25"/>
        </correspAction>
        <correspAction xml:id="i-JXEMWtzVWjX83Fav9LxP85" type="referred">
          <date when="2021-10-14"/>
        </correspAction>
        <correspAction xml:id="i-FUy4HpBj5ES31ESwVjrGX1" type="assigned">
          <date when="2022-05-11"/>
          <time when="17:04:58"/>
        </correspAction>
        <correspContext corresp="i-FUy4HpBj5ES31ESwVjrGX1">
          <ref type="assignedTo">Kulturutskottet</ref>
        </correspContext>
        <correspAction xml:id="i-JVQo1VjogNhQ8d6XLZ2uYv" type="behandlas_i"/>
        <correspContext corresp="i-JVQo1VjogNhQ8d6XLZ2uYv">
          <ref type="uppgift">2021/22:FöU10</ref>
          <ref type="ref_dok_id">H901FöU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU10</ref>
          <ref type="ref_dok_titel">Cybersäkerhetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WsvZ87PFpSp9sA6wGyWP1C" type="behandlas_i"/>
        <correspContext corresp="i-WsvZ87PFpSp9sA6wGyWP1C">
          <ref type="uppgift">2021/22:KU33</ref>
          <ref type="ref_dok_id">H901KU33</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU33</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7N5xnJfpJaxzgpJ2oQBVJU" type="behandlas_i"/>
        <correspContext corresp="i-7N5xnJfpJaxzgpJ2oQBVJU">
          <ref type="uppgift">2021/22:KrU4</ref>
          <ref type="ref_dok_id">H901KrU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU4</ref>
          <ref type="ref_dok_titel">Konstarterna och kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UfEonRmz3Dq5g6yLddjy2X" type="behandlas_i"/>
        <correspContext corresp="i-UfEonRmz3Dq5g6yLddjy2X">
          <ref type="uppgift">2021/22:KU30</ref>
          <ref type="ref_dok_id">H901KU30</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU30</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PvGdx2XfzX9cW8S7FRm7RG" type="behandlas_i"/>
        <correspContext corresp="i-PvGdx2XfzX9cW8S7FRm7RG">
          <ref type="uppgift">2021/22:KrU3</ref>
          <ref type="ref_dok_id">H901KrU3</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU3</ref>
          <ref type="ref_dok_titel">Radio och tv i allmänhetens tjänst</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EWYz9Ez2yZarxXsCy1aSyH" type="behandlas_i"/>
        <correspContext corresp="i-EWYz9Ez2yZarxXsCy1aSyH">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KZn8NrVYg8xFUHXCnDmhpX" type="behandlas_i"/>
        <correspContext corresp="i-KZn8NrVYg8xFUHXCnDmhpX">
          <ref type="uppgift">2021/22:UbU15</ref>
          <ref type="ref_dok_id">H901UbU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU15</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-T2ye5hh5Mwy37j1sVZbM3w" type="behandlas_i"/>
        <correspContext corresp="i-T2ye5hh5Mwy37j1sVZbM3w">
          <ref type="uppgift">2021/22:KrU7</ref>
          <ref type="ref_dok_id">H901KrU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU7</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Fsy8gyy7dkofG4ZNVRRV1r" type="behandlas_i"/>
        <correspContext corresp="i-Fsy8gyy7dkofG4ZNVRRV1r">
          <ref type="uppgift">2021/22:FöU7</ref>
          <ref type="ref_dok_id">H901FöU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-aZfq9i2D83uzse9g9aZkN" type="behandlas_i"/>
        <correspContext corresp="i-aZfq9i2D83uzse9g9aZkN">
          <ref type="uppgift">2021/22:KrU9</ref>
          <ref type="ref_dok_id">H901KrU9</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU9</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Bjzkm53bW1Svgd4p4s6Ft6" type="behandlas_i"/>
        <correspContext corresp="i-Bjzkm53bW1Svgd4p4s6Ft6">
          <ref type="uppgift">2021/22:KrU6</ref>
          <ref type="ref_dok_id">H901KrU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RsJ5f2H4zoQmdMQtu4zm9T" type="behandlas_i"/>
        <correspContext corresp="i-RsJ5f2H4zoQmdMQtu4zm9T">
          <ref type="uppgift">2021/22:JuU26</ref>
          <ref type="ref_dok_id">H901JuU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU26</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4118 av Pernilla Stålhammar m.fl.
          (MP) Ett fritt och föränderligt kulturliv i pandemins spår
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Kec4LvXuLZgj61riqAK9BR">
            Förslag till riksdagsbeslut
          </head>
          <list style="ol">
            <item xml:id="i-4idC1Ug26cXFtjnFHqGCZy">
              Riksdagen ställer sig bakom det som anförs i motionen om att
              utöka antalet fristäder för konstnärer, författare och journalister
              och tillkännager detta för regeringen.
            </item>
            <item xml:id="i-JSa53Gm7JESzQpEPyeJjfA">
              Riksdagen ställer sig bakom det som anförs i motionen om att
              fortsätta att verka för att kulturskolan ska finnas tillgänglig
              för alla och tillkännager detta för regeringen.
            </item>
            <item xml:id="i-PWF3PESCovm64uVGCZ8tiU">
              Riksdagen ställer sig bakom det som anförs i motionen om att
              verka för att alla skolelever ska ha tillgång till ett bemannat
              skolbibliotek och att det ska förankras i skollagen och tillkännager
              detta för regeringen.
            </item>
            <item xml:id="i-Je7FNLUPKd8NfmqSgezBEr">
              Riksdagen ställer sig bakom det som anförs i motionen om att
              fortsätta verka för ett grundlagsskyddat public service och tillkännager
              detta för regeringen.
            </item>
            <item xml:id="i-3jk4oKWzJNB4uZ3DeFjBUf">
              Riksdagen ställer sig bakom det som anförs i motionen om att
              motarbeta hot och hat i det offentliga samtalet och tillkännager
              detta för regeringen.
            </item>
            <item xml:id="i-YLHR9do2Gub4J4AaxxerHB">
              Riksdagen ställer sig bakom det som anförs i motionen om att
              värna Utbildningsradion och tillkännager detta för regeringen.
            </item>
            <item xml:id="i-WVrrybvrybQHyw5jPNAizM">
              Riksdagen ställer sig bakom det som anförs i motionen om att
              motverka spridning av desinformation och öka befolkningens kunskaper
              i källkritik och tillkännager detta för regeringen.
            </item>
            <item xml:id="i-FR8NnKgfusUCtLZ47iT2Ak">
              Riksdagen ställer sig bakom det som anförs i motionen om att
              värna om den granskande journalistiken och tillkännager detta
              för regeringen.
            </item>
            <item xml:id="i-NCq9VT3FEjUXYSdUYLc8E6">
              Riksdagen ställer sig bakom det som anförs i motionen om att
              fortsätta att utveckla filmproduktionsincitamenten och tillkännager
              detta för regeringen.
            </item>
            <item xml:id="i-HzH4kvVcqipa7NeWQtB8wi">
              Riksdagen ställer sig bakom det som anförs i motionen om att
              inrätta en nationell kulturarvsfond och tillkännager detta för
              regeringen.
            </item>
            <item xml:id="i-KomBPttG6netA3ugXotJcH">
              Riksdagen ställer sig bakom det som anförs i motionen om att
              stärka kulturskapares villkor och genomföra reformer för egenföretagare
              i kulturbranschen och tillkännager detta för regeringen.
            </item>
            <item xml:id="i-5HcLmh36g5V28Sb8vZ2yzP">
              Riksdagen ställer sig bakom det som anförs i motionen om att
              stärka scenkonstallianserna och utöka de yrkeskategorier som omfattas
              av stödet och tillkännager detta för regeringen.
            </item>
            <item xml:id="i-Q2PswfzBSYTXdepaSrs6mf">
              Riksdagen ställer sig bakom det som anförs i motionen om att
              inrätta en nationalscen för film och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-CNyuWypLMuv7etVtgzPt14" type="h1">
            Motivering
          </head>
          <head xml:id="i-R6Gwo8QVnguoxh4q7AeKfE" type="h1">
            Utöka antalet fristäder för konstnärer, författare, journalister
          </head>
          <p xml:id="i-7ZV4LhRmaSCPSRgzYdPLPA">
            Yttrandefriheten har en central roll i ett demokratiskt samhälle,
            men vi ser hur den begränsas i många länder. Idag sitter hundratals
            författare, journalister, bloggare och kulturpersonligheter runt
            om i världen i fängelse eller är under åtal för att de uttryckt
            sina åsikter offentligt.
          </p>
          <p xml:id="i-9TcmMrdiX1VL1ffrbFwsqp">
            Det finns i dag 25 fristäder i Sverige, dvs. kommuner eller regioner
            som är anslutna till det internationella nätverket ICORN (International
            Cities Of Refuge Network). Det innebär att Sverige är det land
            som har flest antal fristäder. Organisationen PEN är en nära samarbetspartner
            för fristäderna. Fristadsarbetet sker i dag i samarbete mellan
            Kulturrådet, andra berörda myndigheter och organisationer i det
            civila samhället samt med kommuner och regioner. Exempel på samarbetspartners
            har till exempel varit: PEN, bibliotek, kulturhus, museer, studieförbund,
            Författarcentrum, skolor, Missionskyrkan, bokhandlare, filmfestivaler,
            fria teatergrupper, tidningar med flera.
          </p>
          <p xml:id="i-B5C7DRJKokscR2PxMxHS4o">
            Många fristadsförfattare och konstnärer väljer ett liv i fristaden
            involverad i det kulturliv som man har etablerat kontakt med.
            Vilken roll man har som fristadskonstnär beror på vilken roll
            man kan, vill och vågar inta. En del författare eller konstnärer
            behöver skyddad identitet, andra deltar i mer offentlighet.
          </p>
          <p xml:id="i-KMhrRnBcTMtJheV6aZNu9K">
            Under 2020 fanns det 19 fristadsförfattare och konstnärer på
            plats i landet. Som en del av Statens kulturråds främjandeuppdrag
            för fristadssystemet har ca 1,9 miljoner kronor delats ut i projektbidrag
            till insatser som syftar till att främja fristadskonstnärers publika
            arbete.
          </p>
          <p xml:id="i-Wsx1gCLoFPi5QPEAQJZ8m4">
            När kulturarbetares yttrandefrihet och andra grundläggande mänskliga
            rättigheter hotas i vår omvärld har vi ett ansvar att erbjuda
            skydd.
          </p>
          <head xml:id="i-MjejNurpc3rkidKNAy5uvH" type="h1">
            Kulturskolan
          </head>
          <p xml:id="i-VtxnrEwPV2YvgtKsm2LGrz">
            Kulturskolan är en värdefull och uppskattad institution i samhället.
            I många kommuner är det kulturskolan som bär upp det lokala kulturlivet
            genom sin verksamhet, sina lärare och elever. Tack vare den får
            många barn och unga möjlighet att utveckla sina estetiska förmågor
            inom till exempel musik, drama och dans. Oavsett om kulturskolan
            fungerar som en värdefull fritidsaktivitet, eller om den är tänkt
            att ligga till grund för en framtida konstnärlig karriär är det
            viktigt att verksamheten på kulturskolan utgår ifrån de ungas
            behov och önskemål.
          </p>
          <p xml:id="i-PCgCtMemYD3YPXf6zo1Ary">
            Politiken för kulturskolan ska bidra till att kulturskolan ska
            kunna odla fler kulturella uttryck på samma framgångsrika sätt.
            Den ökade kulturella och konstnärliga bildning som kulturskolan
            bidrar till är en tillgång för samhället som helhet. Det är viktigt
            att fortsätta verka för att kulturskolan ska finnas tillgänglig
            för alla.
          </p>
          <p xml:id="i-XUhf8v1Es7DrwfjXHHBqb4">
            Kulturskolan ska erbjuda ett brett utbud av kurser och vara tillgänglig
            för alla barn och unga. I dagsläget skyddas kommunernas kulturskoleverksamhet
            inte av nationell reglering eller lagstiftning, vilket kan betyda
            att de kan prioriteras bort om exempelvis kommunens ekonomi är
            dålig. Miljöpartiet har i regering utvecklat en nationell politik
            och strategi för kulturskolan. Vi vill se att kulturskolan skyddas
            av en ramlag som garanterar nationell likvärdighet och utveckling
            samtidigt som kommunerna behåller utrymmet och friheten att utforma
            verksamhet med förankring i lokala förhållanden och behov.
          </p>
          <head xml:id="i-JPXNxEjWsL7yLZ6SCkfVgN" type="h1">
            All elevers tillgång till skolbibliotek
          </head>
          <p xml:id="i-QxcDN2vvhUqRQBJVLPQDbY">
            Skolan har en viktig roll i att lära ut hur samhället fungerar
            till den uppväxande generationen. Medier är en del av samhället
            och hur de kan gå tillväga för att uttrycka sin åsikt. Skolan
            kan också lära ut hur källor kan värderas och hur man söker tillförlitlig
            information. Sammantaget kallas detta medie- och informationskunnighet,
            ett begrepp som definieras närmare av Unesco.
          </p>
          <p xml:id="i-UYpcbFLMCMonhC2rMtTawj">
            Av skollagen följer att eleverna i grundskolan, grundsärskolan,
            specialskolan, sameskolan, gymnasieskolan och gymnasiesärskolan
            ska ha tillgång till skolbibliotek. Personalens roll är den viktiga
            länken. För att elevens självständiga lärande ska bli meningsfullt
            behövs det personal med expertis i informationshantering och källkritik.
            Det är inte enbart samlingen böcker som skolan har tillgång till
            som är avgörande utan tillgången till en skolbibliotekarie. Skolbiblioteket
            ska vara bemannat med för uppdraget utbildad personal. Skollagen
            behöver förtydligas om det som ovan anförts. Vi vill verka för
            att alla skolelever ska ha tillgång till ett bemannat skolbibliotek
            och att detta ska förankras i skollagen.
          </p>
          <head xml:id="i-QfGtbPCSW6dMBQ149DS2kc" type="h1">
            Ett stärkt public service som skyddas i grundlag
          </head>
          <p xml:id="i-Sy67JdnX9naTCxKwq5k5hj">
            En mångfald av starka och oberoende medier i hela landet är en
            förutsättning för en stark demokrati. Alla människor, oavsett
            var i landet man bor, ska ha tillgång till ett allsidigt nyhets-
            och medieutbud av hög kvalitet, som kan fördjupa, skildra, granska
            och förklara samhällets skeenden. Medborgarna måste ha möjlighet
            att fatta beslut med tillräcklig och tillförlitlig kunskap som
            grund.
          </p>
          <p xml:id="i-KBUANdzcWHCY2ep2j6UcRw">
            Att det finns oberoende medier som kan förmedla sakliga nyheter
            och granska regering, riksdag och myndigheter är centralt för
            att kunna upprätthålla en vital demokrati. I en tid när traditionella
            prenumererade dagstidningar når allt färre är det viktigare än
            kanske någonsin förr att public service kan vidmakthålla sitt
            uppdrag i allmänhetens tjänst. I vår omvärld har vi samtidigt
            sett hur auktoritära regeringar kort efter att de tillträtt har
            kunnat ta kontroll över landets tidigare public service, och omvandla
            dessa till regeringsstyrda propagandakanaler, som ett led i en
            avdemokratiseringsprocess.
          </p>
          <p xml:id="i-Sqtjou7BfxJEv3o1zqZoge">
            Vi är inte immuna emot att en sådan utveckling skulle kunna ske
            även i Sverige. En rapport från Reportrar utan gränser i Sverige
            från 2020 visar att det finns hot mot public service medier även
            här.
          </p>
          <p xml:id="i-KcMc2Z6C6Ks5hs3k5MMjdQ">
            Även om SVT, SR och UR idag ges ett starkt oberoende i den lagstiftning
            som reglerar verksamheten, kan lagar ändras med ett enkelt klubbslag
            i riksdagen. Det bör därför införas skydd för public service oberoende
            också i grundlag, så att möjligheterna för en regering som vill
            styra innehållet i programbolagens sändningar försvåras. Därför
            vill vi fortsätta att verka för ett grundlagsskyddat public service.
          </p>
          <head xml:id="i-UDBWn5LqiYombHSkfMxHov" type="h1">
            Motverka spridning av desinformation
          </head>
          <p xml:id="i-DSd48QjZ9YWfyvzziyYEAa">
            Fria och oberoende medier är under stark press runt om i världen.
            Allvarligast är utvecklingen i de länder som inskränker pressfriheten
            genom lagar eller styrning av diskussionen i statliga medier.
            Strategin att så tvivel om etablerade fakta används av flera stater
            för att försvaga demokratin och öka polariseringen i andra länder.
            I flera fall använder odemokratiska regimer desinformation även
            mot den egna befolkningen för att stärka sin egen makt.
          </p>
          <p xml:id="i-Rpo2HXiLSZyFejERtbfY5w">
            Det påminner oss om att aldrig ta demokratin för given, utan
            arbeta aktivt för att bevara och utveckla förutsättningarna för
            demokrati och yttrandefrihet i såväl Sverige som i andra länder.
            På så sätt hänger försvars- och säkerhetsfrågorna noga samman
            med frågor kring fria och oberoende val, samt medias och övriga
            kulturlivets frihet och självständighet.
          </p>
          <p xml:id="i-4xuFAKWp2PaoY8DqRhDpDn">
            I en tid då många intressen ägnar sig åt otillbörlig informationspåverkan
            genom att sprida konspirationsteorier och desinformation i det
            svenska samhället är det viktigare än någonsin att det finns en
            mångfald av seriösa nyhetsmedier som arbetar utifrån etablerad
            medieetik med dess höga krav på sanningsenlighet, rättvisande
            urval, relevans, skyldighet att höra olika perspektiv. Mångfalden
            av fria medier är ett av de viktigaste sätten att värna det öppna
            demokratiska samhället och den fria åsiktsbildningen. Vi vill
            värna om den granskande journalistiken och motverka spridning
            av desinformation och öka befolkningens kunskaper i källkritik.
          </p>
          <p xml:id="i-6odBxZh2aa35Wmy8i5CefP">
            MSB konstaterar att medierna bedriver samhällsviktig verksamhet.
            I en rapport från 2017[1] beskriver myndigheten mediernas värde
            för det demokratiska samhället:
          </p>
          <p xml:id="i-EwqbfY8eKXqZCLuSE6sj56">
            ”… bedömer MSB att mediebranschen bedriver samhällsviktig verksamhet
            ur flera perspektiv. Under normala förhållanden har svenska medier
            en viktig roll i sitt uppdrag att granska och rapportera om maktutövningen
            i Sverige på lokal, regional, nationell och EU-nivå, samt Sveriges
            och svenska aktörers förehavanden utomlands. (…) Vid extraordinära
            händelser förblir de ovan nämnda uppgifterna fortsatt relevanta,
            samtidigt som mediebranschen också får en viktig roll i att tillhandahålla
            och upprätthålla samhällets varnings, larm- och informationssystem.
            Delar av mediebranschen är central för den svenska krishanteringen
            i fråga om när det gäller såväl informationsspridning som beslutsfattande.
            (…) Under perioder av ökad oro och säkerhetspolitisk instabilitet
            i omvärlden har medierna ett stort ansvar att rapportera till
            allmänheten, oavsett förekomsten av allvarliga samhällsstörningar.
            Det öppna och demokratiska samhället ska fortsatt bevaras även
            om Sverige skulle dras in i ett krig eller om krigsliknande förhållanden
            skulle uppstå inom eller i anslutning till Sveriges gränser.”
            [2]
          </p>
          <p xml:id="i-KNJF3E939AW5AF42BcsYsD">
            Detta bekräftas också i att MSB i sin förteckning över samhällsviktiga
            verksamheter under coronapandemin definierat medier och nyhetsjournalistik
            som samhällsviktig verksamhet.
          </p>
          <p xml:id="i-HJbdwEPdbnK6iPGZZh1SK5">
            Det psykologiska försvaret handlar om att bygga upp motståndskraften
            i samhället mot desinformation och påverkanskampanjer. Det handlar
            bland annat om att höja förmågan att skilja på pålitliga källor
            och källor som inte är pålitliga. Myndigheten för psykologiskt
            försvar ska identifiera, analysera, och kunna möta otillbörlig
            informationspåverkan och annan vilseledande information som riktas
            mot Sverige eller svenska intressen. Myndighetens uppdrag ska
            alltid vara att värna demokrati och mänskliga rättigheter med
            full respekt för yttrande- och pressfrihet.
          </p>
          <p xml:id="i-392CEBMvgq8NJxTqEqR1Yy">
            I länder som inskränker yttrandefriheten men fortfarande är öppna
            mot omvärlden spelar oberoende sociala medier en viktig roll för
            demokratirörelsen. I dessa sammanhang kan de globala plattformarna
            med majoriteten användare i demokratiska stater, vara bärare av
            värderingar om frihet och mänskliga rättigheter. Stora sociala
            medier har tagit fram och börjat använda policies för att markera
            när yttranden från ledare strider mot etablerade fakta. Arbetet
            med detta behöver intensifieras och gemensamma principer som utgår
            från Europakonventionen behöver fastställas av EU.
          </p>
          <p xml:id="i-WxqUo6ivjZyjQtA5u2xsLE">
            Sociala medier har möjlighet att sätta regler för innehållet
            på de egna plattformarna och behöver ta det ansvaret tydligare
            än idag, men de behöver också stöd av demokratiska stater och
            demokratiska samarbeten som EU för att kunna göra det i längden.
            EU behöver sätta ramarna både för när innehåll i sociala medier
            kränker mänskliga rättigheter och för när censur eller begränsning
            av innehåll gör det.
          </p>
          <head xml:id="i-5b5m9ReANrPZ8Ujf8Hvxj6" type="h1">
            Hot och hat i det offentliga samtalet
          </head>
          <p xml:id="i-7MUjPTrFEzmCc29y63RmWT">
            Det är viktigt att alla som deltar i det offentliga samtalet
            och engagerar sig i samhällsfrågor kan få stöd om man utsätts
            för hot eller hat. Hot och hat som riktas mot personer som gör
            sina röster hörda har blivit en allt större samhällsutmaning de
            senaste åren. Det drabbar allt från journalister till opinionsbildare,
            konstnärer, personer engagerade i civilsamhället, forskare, förtroendevalda
            och privatpersoner. Regeringen har sedan 2017 ett särskilt arbete
            mot hot och hat inom ramen för handlingsplanen Till det fria ordets
            försvar.
          </p>
          <p xml:id="i-39JeDwNcD2aTJJyS4KkZq5">
            När hot blir priset man får betala för att delta i samhällsdebatten,
            då har det gått alldeles för långt. Hot och hat kan få stora konsekvenser
            för den som drabbas, men skrämmer också människor till tystnad.
            Det är oerhört allvarligt, för tystas människor så tystnar också
            vår demokrati. Miljöpartiet vill motarbeta hot och hat i det offentliga
            samtalet.
          </p>
          <head xml:id="i-VG3htxvK2X8i4bhLretfWr" type="h1">
            Filmproduktionsincitament
          </head>
          <p xml:id="i-5yqe3Sz3hStCFwqczpbiis">
            Sverige är ett fantastiskt filmland som är fullt av producenter,
            manusförfattare, regissörer, skådespelare och många fler av högsta
            klass. Filmbranschen har efterfrågat ett produktionsincitament
            för film och nu ska ett sådant utvecklas och införas. På så sätt
            kan bland annat Sveriges konkurrenskraft stärkas. I regeringens
            proposition till höstbudget satsas därför 55 miljoner kronor för
            att återstarta filmsektorn nästa år och 100 miljoner kronor i
            form av ett årligt produktionsincitament.
          </p>
          <p xml:id="i-PqnuTDbgibnFJhAF2SRaSb">
            Det är en viktig reform för att filmsektorn ska kunna återhämta
            sig efter krisen. Det blir en injektion i det svenska film- och
            näringslivet i en situation när många produktioner stått still,
            både i Sverige och utomlands. Med ett produktionsincitament för
            film kan svensk filmsektor starta upp på nytt och till och med
            växa sig starkare. Miljöpartiet vill fortsätta utveckla incitamenten
            för att främja svensk filmproduktion, kulturskapande och näringsliv.
          </p>
          <head xml:id="i-B3oNofRSUnxDpo4bVnNJ9y" type="h1">
            Värna och stärk kulturarvet
          </head>
          <p xml:id="i-Jx5VZWSW2EYuJzeq7KzCQR">
            Lämningar, spår och uttryck från förr blir vårt kulturarv idag
            om det används och kan tillskrivas ett värde. Kulturarvet är föränderligt
            och öppet, och har tillkommit genom influenser och påverkan från
            många håll. Kulturarvet ser inga gränser, vare sig nationsgränser
            eller annan begränsande tillhörighet och kan inte stängas in utan
            skapas, tolkas och omtolkas kontinuerligt. Det är en allmän resurs
            och ska tillgängliggöras för alla.
          </p>
          <p xml:id="i-HJKCpvvuiAqZta3JaAwV3y">
            Museerna och kulturarvsinstitutionerna står oberoende från politiken
            och är naturliga förvaltare av vårt kulturarv. Men ofta saknas
            resurser för bevarande och tillgängliggörande så att kulturarvet
            kan användas och brukas av det gemensamma. En särskild ställning
            har de nationella minoriteternas och urfolket samernas kulturarv.
          </p>
          <p xml:id="i-V2tFqKtVQEMm4trD4mYHzZ">
            Vi föreslår därför inrättandet av en nationell kulturarvsfond
            som kan stärka Riksantikvarieämbetet och de nationella, regionala
            och kommunala museerna och kulturarvsinstitutionerna i sitt uppdrag
            att bevara, utveckla och använda vårt gemensamma kulturarv.
          </p>
          <head xml:id="i-2n2foECknG8NZi58v7YBHH" type="h1">
            Stärka kulturarbetares villkor
          </head>
          <p xml:id="i-V9urnRPEj6szxSK3EKdyFj">
            De enskilda kulturskaparna tillhör kulturlivets absoluta fundament.
            Den konstnärliga utvecklingen är beroende av att professionella
            konstnärer och kulturskapare har möjlighet att arbeta under rimliga
            villkor i hela landet. Det är förstås för de verksammas egen skull,
            men också för att människor ska våga söka sig till yrket så att
            vi får ett brett, levande och mångfacetterat kulturliv i hela
            landet.
          </p>
          <p xml:id="i-3UuFXVqrb3xo9SRKm5Fjt2">
            De offentliga stöd- och ersättningssystemen ska utformas så att
            de bidrar till detta. Kulturlivet måste i högre utsträckning fungera
            som en trygg arbetsmarknad. Det offentliga ska arbeta för trygga
            anställningar och goda arbetsvillkor inom kultursektorn i stort.
          </p>
          <p xml:id="i-EVvDgRTEYL9eKMB3fy9Bce">
            Miljöpartiet ser ett behov av att ta ett samlat grepp för att
            stärka kulturskaparnas villkor och att verka för den fria konsten.
            Pandemins konsekvenser för kultursektorn har varit förödande.
            Förbud mot offentliga sammankomster med fler än 50 personer har
            inneburit att uppdragen nästan helt försvunnit för många aktörer
            inom kultur- och evenemangsbranschen. Den konstnärspolitiska utredningen
            Konstnär – oavsett villkor? (SOU 2018:23) har redan tidigare påvisat
            att sektorn är sårbar och att kulturskaparnas infrastruktur och
            villkor måste stärkas.
          </p>
          <p xml:id="i-7CetgZh5VaKvTYtzfMB8BH">
            Miljöpartiets inriktning är också att kultursektorn ska bli en
            tryggare arbetsmarknad genom att samtliga stipendier ska berättiga
            till socialförsäkringar och pension och vi vill se en funktion
            inom Försäkringskassan med specialkompetens om konstnärers och
            kulturarbetares sociala trygghet. I höstens budgetproposition
            föreslås att 940 miljarder satsas på det fria kulturlivet. Miljöpartiet
            vill att reformer genomförs för egenföretagare i kulturbranschen.
          </p>
          <head xml:id="i-JgWKL3hDmSHYvrGqc71eXc" type="h1">
            Scenkonstallianserna
          </head>
          <p xml:id="i-Q9wS6EgFbkgYTnUPqoSEuP">
            Under 2020 har 82,3 miljoner kronor fördelats till scenkonstallianserna
            på teater-, dans- och musikområdet som under året haft drygt 400
            anställda tillsammans. Medlen har under året bidragit till att
            allianserna har kunnat verka för att öka frilansande scenkonstnärers
            sociala och ekonomiska trygghet, avlasta arbetslöshetskassan,
            utveckla matchning och förmedling samt stimulera den konstnärliga
            utvecklingen. Miljöpartiet vill utvidga stödet till kulturallianserna.
          </p>
          <head xml:id="i-CtEmKMN1CAsHdwcUmbL6vy" type="h1">
            Nationalscen för film
          </head>
          <p xml:id="i-HHEgd4QdxUtr1iWrZ9EJLB">
            Miljöpartiet har drivit igenom en omställning av svensk filmpolitik
            som har inneburit att det offentliga har ökat sitt ansvar för
            filmskapande, samtidigt som samverkan med branschen har utvecklats.
            Vi anser att förutsättningarna för svensk film ska fortsätta att
            utvecklas genom fortsatt starkt offentligt engagemang och samverkan
            med branschen.
          </p>
          <p xml:id="i-7fsLYcchKydKm2T2EHYFhi">
            Museer, bibliotek, konserthus, utställningshallar och andra institutioner
            ska vara öppna och tillgängliga samt finnas väl spridda över landet.
            Likaså ska fria grupper och enskilda konstnärer kunna vara verksamma
            i hela Sverige. Våra nationalscener ska vara väl finansierade
            så att alla kan ta del av den konstnärliga verksamheten där till
            rimlig kostnad.
          </p>
          <p xml:id="i-VP1rJ65y9CYWjrqdnccnKj">
            Miljöpartiet vill upprätta en nationalscen för film i Sverige
            med uppdraget att visa film, sprida film och filmkunskap och bidra
            till förbättrad kompetensförsörjning inom svensk filmproduktion.
          </p>
        </div>
        <div type="motSignatures">
          <list>
            <item xml:id="i-NCjVuqm1xshxVFriwPLSCV">
              Pernilla Stålhammar (MP)
            </item>
            <item xml:id="i-2RpGdbvdYCe5iNEy5LQzF4">
              Mats Berglund (MP)
            </item>
            <item xml:id="i-WJ6F26joN2nx2zYZ7wiMa3">
              Annika Hirvonen (MP)
            </item>
          </list>
        </div>
      </div>
    </body>
  </text>
</TEI>
