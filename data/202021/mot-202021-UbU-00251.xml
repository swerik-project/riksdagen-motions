<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-00251">
  <teiHeader>
    <fileDesc>
      <titleStmt>
        <title>En högskola anpassad för studenter med funktionsnedsättning</title>
        <author corresp="i-L3t2URPAv9iLWgdCvbz7Uv">av Ilona Szatmari Waldau m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:251 av Ilona Szatmari Waldau m.fl. (V)</title>
          <idno type="rdwebb">H802251</idno>
          <rs type="number">251</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H802251/text</ref>
          <ref type="dokument_url_html">http://data.riksdagen.se/dokument/H802251</ref>
          <ref type="dokumentstatus_url_xml">http://data.riksdagen.se/dokumentstatus/H802251</ref>
          <ref type="docx">http://data.riksdagen.se/fil/57D723BF-15BD-4B43-9DBB-005D70A02105</ref>
          <ref type="pdf">http://data.riksdagen.se/fil/C5B856F0-7FCC-4BB2-8CF1-7C496B35C8FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-K2zhd8DtTmKbUxXPTPCogJ" type="signed"/>
        <correspContext corresp="i-K2zhd8DtTmKbUxXPTPCogJ">
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-SV1aD3PY14Tw52b1fsKbvZ" type="submitted">
          <date when="2020-09-22"/>
          <time when="13:30:35"/>
        </correspAction>
        <correspAction xml:id="i-NZzEREwmLKoHHpS1Y2y8Jj" type="reviewed">
          <date when="2020-09-22"/>
          <time when="15:28:13"/>
        </correspAction>
        <correspAction xml:id="i-Pnhse8TFYvT13b1a7xRjcz" type="referred">
          <date when="2020-10-14"/>
        </correspAction>
        <correspAction xml:id="i-AKHRgeAPBsCeABnjf27mbH" type="assigned">
          <date when="2021-06-22"/>
          <time when="17:12:33"/>
        </correspAction>
        <correspContext corresp="i-AKHRgeAPBsCeABnjf27mbH">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-P2DmqhMN8xJ69kR7X6toT" type="behandlas_i"/>
        <correspContext corresp="i-P2DmqhMN8xJ69kR7X6toT">
          <ref type="uppgift">2020/21:UbU8</ref>
          <ref type="ref_dok_id">H801UbU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU8</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-1T8Kd6XYPy7WCaDnACpbx" type="behandlas_i"/>
        <correspContext corresp="i-1T8Kd6XYPy7WCaDnACpbx">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Gv8W4dvnfQ8jvYyMzXyR1S" type="motHeader">
        <div xml:id="i-5qsTRis5SJLM6xgYHQfms1" type="motTitle">
          Motion till riksdagen 2020/21:251 av Ilona Szatmari Waldau m.fl.
          (V) En högskola anpassad för studenter med funktionsnedsättning
        </div>
      </div>
      <div xml:id="i-BQ9VSSEgD5bLH89gD2ze3X" type="motBody">
        <div xml:id="i-AddTYjiECbrMnJRUcHryxk" type="motProposal" subtype="förslag">
          <head xml:id="i-CzMGH3UD12EsR8MmCC8qNK">
            Förslag till riksdagsbeslut
          </head>
          <list xml:id="i-GoS2tLBePyffccrCigVRs1" style="ol">
            <item xml:id="i-5ZCVSJFM6qjYgN1Gn3Ry3x">
              Riksdagen ställer sig bakom det som anförs i motionen om att
              regeringen bör ge UHR i uppdrag att utreda hur högskoleprovet
              kan anpassas för fler personer med funktionsnedsättning och tillkännager
              detta för regeringen.
            </item>
            <item xml:id="i-NU6JVvoKFLL88yNDrTJP1t">
              Riksdagen ställer sig bakom det som anförs i motionen om att
              regeringen bör ge UHR i uppdrag att utreda hur högskoleprovet,
              även med anpassningar, kan ges för alla på både hösten och våren
              och tillkännager detta för regeringen.
            </item>
            <item xml:id="i-U8RTWKRcVkWeorVTpQCci1">
              Riksdagen ställer sig bakom det som anförs i motionen om att
              regeringen bör tillsätta en utredning av formerna för anslaget
              för stöd till studenter med funktionsnedsättning med syftet att
              säkerställa att alla studenter får det stöd de har rätt till och
              tillkännager detta för regeringen.
            </item>
            <item xml:id="i-8SjjWq4U4i66Uy3GmLuyBm">
              Riksdagen ställer sig bakom det som anförs i motionen om att
              regeringen bör tillsätta en utredning för att säkerställa kompetens
              som krävs för att möta studenter med funktionsnedsättningar och
              tillkännager detta för regeringen.
            </item>
            <item xml:id="i-MBeheLJz2EYyWhsS7MtMU8">
              Riksdagen ställer sig bakom det som anförs i motionen om att
              regeringen bör ge CSN i uppdrag att i samarbete med lärosätena
              informera om anpassade studiemedel och tillkännager detta för
              regeringen.
            </item>
            <item xml:id="i-M97LqT1TsGGqp51dwx88vz">
              Riksdagen ställer sig bakom det som anförs i motionen om att
              regeringen bör tillsätta en utredning om ekonomiska villkor för
              studerande med funktionsnedsättning och tillkännager detta för
              regeringen.
            </item>
          </list>
        </div>
        <div xml:id="i-13xShuB6Ge96w4YciF43Fw" type="motContent">
          <head xml:id="i-QSodb8UKwEbRd92EvHd52t" type="h1">
            Inledning
          </head>
          <p xml:id="i-UWhF7fbi47EyWBPqVhActV">
            Den svenska högskolan ska vara tillgänglig och öppen för alla
            men trots det visar Statist­iska centralbyråns undersökning om
            levnadsförhållande att bland 30–64-åringar med funktionsnedsättning
            har 33 procent eftergymnasial utbildning jämfört med 47 procent
            bland övriga befolkningen. Personer med funktionsnedsättning är
            överrepresenterade bland de arbetslösa, delvis som en följd av
            en underrepresentation bland dem med efter­gymnasial utbildning.
          </p>
          <p xml:id="i-9EhpDtC7XSeNXPqN2Yid4i">
            Enligt Myndigheten för delaktighet (MFD) och rapporten Utvärdering
            och analys av funktionshinderspolitiken 2011–2016 har andelen
            studenter som uppger att de har en funktionsnedsättning ökat under
            senare år.
          </p>
          <p xml:id="i-J5LLUzsCzyZL5jPq3wfKeW">
            Totalt fick 17 500 studenter olika former av pedagogiskt stöd,
            däribland mentorstöd, vid landets lärosäten år 2018, enligt Specialpedagogiska
            skolmyndigheten. Detta behöver inte innebära att fler studenter
            med funktionsnedsättning söker sig till högre utbildning utan
            kan bero på att fler får diagnos i kombination med att stödsystemen
            har byggts ut.
          </p>
          <p xml:id="i-DDbVfasT2eGnnK6zCwjSjx">
            Universitets- och högskolerådet (UHR) visar i en rapport att
            studenter med funktions­nedsättning är mindre nöjda med sin utbildning,
            har en mer negativ upplevelse av stu­dierna och känner sig mindre
            hemma i högskolemiljön. De upplever också i betydligt högre grad
            ekonomiska svårigheter i samband med studierna.
          </p>
          <head xml:id="i-SatXbCcVn2bFwFbaQMpFpE" type="h1">
            Alla måste kunna göra högskoleprovet
          </head>
          <p xml:id="i-NkS2aZxWESZmPZbseDnHUR">
            Högskoleprovet är en andra chans för många att komma in på den
            utbildning man gärna vill gå. Statistik visar att det är vanligare
            att unga med funktionsnedsättning hoppar av gymnasiestudierna.
            Av personer med funktionsnedsättning i åldrarna 20–36 år har nio
            procent avbrutit sina gymnasiestudier. Motsvarande andel i den
            övriga befolkningen är tre procent. Komvux och högskoleprovet
            blir därför en viktig väg för att kunna söka till högre utbildning.
          </p>
          <p xml:id="i-Dz42VvDTbHAcuP4bZSr7ZR">
            De som kan intyga att de har dyslexi eller synnedsättning har
            möjlighet att göra ett anpassat prov. När det gäller andra med
            funktionsnedsättning, kan universitetet eller hög­skolan försöka
            göra det möjligt att utreda och anpassa provsituationen. Enligt
            UHR kan den som t.ex. är rullstolsburen, har en hörselskada eller
            har en neuropsykiatrisk funktions­nedsättning, få speciella arrangemang
            i vissa fall. Det kan handla om en skrivsal på mark­plan, möjlighet
            att sitta nära provansvarig eller sitta avskilt från andra. Universitetet
            eller högskolan försöker, i möjligaste mån, att ordna de anpassningar
            som är nödvändiga. UHR påpekar att det inte är säkert att alla
            önskemål om anpassning kan tillgodoses.
          </p>
          <p xml:id="i-Fqj7U9315AWSYzkfhnJNFT">
            Hösten 2018 meddelade UHR att man inte tänkte gå vidare med att
            personer med neuropsykiatriska funktionsnedsättningar som adhd
            och autismspektrumtillstånd, dys­kalkyli eller narkolepsi skulle
            få förlängd provtid vid högskoleprovet, bl.a. för att ett införande
            av anpassning för flera grupper skulle kräva en ökad administration
            i form av bl.a. hantering av olika intyg för att styrka behovet
            av anpassning.
          </p>
          <p xml:id="i-T5DgdL6VQ3BTsMXSfuuMUx">
            I dag får de med grav synskada, och som behöver anpassningar,
            bara göra högskole­provet på höstterminen, UHR har dock planerat
            för vårprov från 2022. För Vänsterpartiet är det självklart att
            personer med funktionsnedsättning inte ska diskrimineras utan
            ha möjlighet att göra högskoleprovet utifrån sina förutsättningar.
          </p>
          <p xml:id="i-B1u1JwgJsYp1LBLgLhbwNN">
            Därför bör regeringen ge UHR i uppdrag att utreda hur högskoleprovet
            kan anpassas för alla personer med funktionsnedsättning. Detta
            bör riksdagen ställa sig bakom och ge regeringen till känna.
          </p>
          <p xml:id="i-4dcJ64vf6HmoRZoHhhaH6C">
            Regeringen bör även ge UHR i uppdrag att utreda hur högskoleprovet,
            även de med anpassningar, kan ges för alla på både hösten och
            våren. Detta bör riksdagen ställa sig bakom och ge regeringen
            till känna.
          </p>
          <head xml:id="i-FeETJ4LVEnuWeutbjbjgQV" type="h1">
            Stöd till studenter med funktionsnedsättning
          </head>
          <p xml:id="i-LkPo2i1f98WG8Qws7zqeD3">
            En student med dokumenterad funktionsnedsättning kan få fullt
            studiemedel även om studietakten är nedsatt. Men en nedsatt studietakt
            bygger också på att utbildningen eller lärosätet möjliggör det.
            Exempelvis kan en student behöva extra handledning vid upp­satsskrivande
            eller examensarbete. Huruvida detta kan ges är helt och hållet
            upp till lärosätet och ska rymmas inom budget.
          </p>
          <p xml:id="i-L3Xy4s2HPyAZFWJGc4aaCx">
            I dag får lärosätena använda 0,3 procent av sin budget för särskilt
            pedagogiskt stöd och teckenspråkstolkning för studenter med funktionsnedsättning.
            Oavsett hur många studenter det rör sig om är budgeten max 0,3
            procent. Det finns en möjlighet att söka ytterligare medel från
            Stockholms universitet. I takt med att allt fler studenter behöver
            och får rätt till pedagogiskt stöd finns det anledning att se
            över hur stor andel av anslag­et som kan användas som pedagogiskt
            stöd.
          </p>
          <p xml:id="i-RN8mnE3LS2bPfxvw2q9zLX">
            Lärosätena har även möjlighet att ansöka hos Specialpedagogiska
            skolmyndigheten (SPSM) för t.ex. mentorsstöd, anteckningsstöd
            och stöd vid förflyttning. Myndigheten har p.g.a. medelsbrist
            tvingats sätta ett tak per timme, som kanske inte täcker kostnaden,
            och kan inte bevilja alla ansökningar. Det är allvarligt att studenter
            med funktionsned­sättning inte kan få det stöd de behöver. Därför
            bör regeringen tillsätta en utredning av formerna för anslaget
            för stöd till studenter med funktionsnedsättning med syftet att
            säkerställa att alla studenter får det stöd de har rätt till.
            Detta bör riksdagen ställa sig bakom och ge regeringen till känna.
          </p>
          <p xml:id="i-UJPpjqLYuWq98hnXRAjGGo">
            I en undersökning uppger 17 procent av studenterna att de har
            en funktionsnedsätt­ning. Allt fler lärosäten har också utsett
            samordnare för tillgänglighetsarbetet och arbetar med att förebygga
            och undanröja fysiska hinder inom det systematiska arbetsmiljöarbetet
            och vid upphandlingar. Däremot har bl.a. andelen lärosäten som
            har handlingsplaner för tillgänglighetsarbetet minskat.
          </p>
          <p xml:id="i-BbMSYKYbwpJ8ByfbjNM4uT">
            En viktig del av tillgänglighet till högskolan är tillgången
            till pedagogiskt stöd av god kvalitet. Pedagogiskt stöd kan bl.a.
            handla om anpassad examination, extra hand­ledning, tolkning eller
            litteratur på anpassat medium. Enligt MFD rapporterar en del studenter
            om bristfällig organisation i det pedagogiska stödet, t.ex. att
            kontakter med stödpersonal skapas sent eller att litteraturlistor
            delas ut i ett sent skede så att personer i behov av anpassat
            medium får tillgång till studielitteraturen senare än andra.
          </p>
          <p xml:id="i-AvxMxgWJ1UtSA5kCHNTk76">
            Lagstiftningen ställer höga krav på den fysiska tillgängligheten
            vid lärosätena och det är också dessa delar som högskolorna framför
            allt fokuserar på i sitt tillgänglighets­arbete. Det finns brister
            när det gäller kunskapen om neuropsykiatriska funktionsned­sättningar.
          </p>
          <p xml:id="i-Tw8R9vGyuCsWNiwefDn24Y">
            Många studenter med NPF eller psykisk ohälsa svarar i UHR:s undersökning
            i be­tydligt högre utsträckning än studenter utan funktionsnedsättning,
            att de ofta känner att de inte hör hemma på högskolan och att
            de ifrågasätter sitt val att studera. Det finns alltså uppenbara
            brister när det gäller bemötandet av dessa studenter. Studenter
            med nedsatt hörsel eller syn, studenter med dyslexi eller dyskalkyli
            och studenter med nedsatt rörelse­förmåga är nästan lika nöjda
            som studenter utan funktionsnedsättning. Det tyder på att våra
            lärosäten har kompetens att möta behoven av fysisk anpassning
            och behoven av hjälpmedel men att kompetensen om hur man hur man
            undervisar och examinerar per­soner med neuropsykiatrisk funktionsnedsättning
            och psykisk ohälsa behöver öka.
          </p>
          <p xml:id="i-FjDurhV3SMsTyKB9nhsdzu">
            Ett stort ansvar vilar på lärosätena som arbetsgivare att deras
            personal har den kom­petens som krävs för att möta och undervisa
            alla studenter. Regeringen bör därför till­sätta en utredning
            för att säkerställa kompetens som krävs för att möta studenter
            med funktionsnedsättningar. Detta bör riksdagen ställa sig bakom
            och ge regeringen till känna.
          </p>
          <head xml:id="i-GZAYhhc7ykRxd4B2rEWVoy" type="h1">
            Ekonomin för studenter med funktionsnedsättning
          </head>
          <p xml:id="i-XNh43n53WGwLGuiMd5Ld1J">
            UHR konstaterar att undersökningen om studiesituationen för studenter
            med funktions­nedsättning tydligt visar att fler studenter med
            funktionsnedsättning upplever ekonomiska svårigheter jämfört med
            studenter utan funktionsnedsättning och att resultaten från enkät­frågorna
            och öppna kommentarer pekar på flera viktiga områden att undersöka
            vidare.
          </p>
          <p xml:id="i-WUWLG9VihoaGzsTbcWKs65">
            Bland annat verkar få känna till möjligheten att få långsammare
            studietakt med fullt studiemedel samtidigt som många av det lilla
            antal som söker får avslag. Flera menar att relationen till CSN
            och dess regelverk är problematisk och att systemet inte har tillräck­lig
            förståelse för deras utmaningar. I rapporten konstaterar UHR att
            om staten verkligen vill att möjligheten till deltidsstudier med
            fullt studiemedel för studenter med funktions­nedsättning ska
            vara tillgänglig i realiteten behöver CSN och andra ansvariga
            aktörer informera tydligt om den och kraven för anpassade studiemedel
            bör ses över.
          </p>
          <p xml:id="i-SaFBf67TYX2HwTusUhN6y4">
            Därför bör regeringen ge CSN i uppdrag att i samarbete med lärosätena
            informera om anpassade studiemedel. Detta bör riksdagen ställa
            sig bakom och ge regeringen tillkänna.
          </p>
          <p xml:id="i-H6dCfpasQknw3Z1kg53V6h">
            Den som fått förlängd studietid p.g.a. funktionsnedsättning och
            därmed behövt låna mera pengar kan få del av lånet avskrivet men
            det finns inga garantier. Denna osäkerhet kan innebära att studenter
            som behöver anpassad studietakt ändå försöker klara studierna
            med normal studietakt för att inte dra på sig extra lån. Ett sätt
            att lösa detta kan vara att den som får långsammare studietakt
            med fullt studiemedel automatiskt får överskjutande lånedel avskriven.
          </p>
          <p xml:id="i-M4rAqu7eU3SSsk6C7z5gUw">
            Många av studenterna med funktionshinder efterlyser möjligheten
            att vara sjukskriv­en på deltid och studera på deltid. Sedan 2018
            kan den som blir sjuk under studierna få behålla studiemedel på
            heltid även om studierna p.g.a. sjukdom bara kan bedrivas på deltid
            men det gäller den som blir sjuk under studierna.
          </p>
          <p xml:id="i-XH4ZHpTRVETgHMohkBoY4Q">
            I SOU 2018:9 Ökad trygghet för studerande som blir sjuka, konstaterar
            utredaren att uppdraget inte omfattade personer med funktionsnedsättning.
            För att fler personer med funktionsnedsättning ska kunna känna
            sig ekonomiskt trygga vid studier måste även tryggheten för dem
            utredas.
          </p>
          <p xml:id="i-USgJZ6pCUY481HRqERQHji">
            Regeringen bör därför tillsätta en utredning om ekonomiska villkor
            för studerande med funktionsnedsättning. Detta bör riksdagen ställa
            sig bakom och ge regeringen till känna.
          </p>
        </div>
        <div xml:id="i-4QwWmuxzfzt6m73KExhqoU" type="signatureBlock">
          <list xml:id="i-GxisKf32uS2pExUf4QizLF">
            <item xml:id="i-Jc21Zu11mhc4f3p2c9vxtQ" who="i-L3t2URPAv9iLWgdCvbz7Uv" type="signature">
              Ilona Szatmari Waldau (V)
            </item>
            <item xml:id="i-RJNBjxb7rPUoDEkAgqb7R1" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-R5hyLFrkNkG4VVXrXxuuvr" who="i-Xte2hVf6qgEgJA6sWB1cDH" type="signature">
              Momodou Malcolm Jallow (V)
            </item>
            <item xml:id="i-HDgbeG2qhfapPyoyqapp6y" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-8uuzjhzuwN4L1jkMUNmJvs" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-AbECN9epB2vsPcp5VxLNTQ" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-H69ax3cQTkTxd1jyAiyULc" who="i-EgXqeVnPhVAxu5tLpK9F8M" type="signature">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
