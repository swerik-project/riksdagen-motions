<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-03265">
  <teiHeader>
    <fileDesc>
      <titleStmt>
        <title>med anledning av prop. 2015/16:43 Stödboende - en ny placeringsform för barn och unga</title>
        <author corresp="i-WTUJB2R5FNpHU89dXa4RTX">av Emma Henriksson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3265 av Emma Henriksson m.fl. (KD)</title>
          <idno type="rdwebb">H3023265</idno>
          <rs type="number">3265</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H3023265/text</ref>
          <ref type="dokument_url_html">http://data.riksdagen.se/dokument/H3023265</ref>
          <ref type="dokumentstatus_url_xml">http://data.riksdagen.se/dokumentstatus/H3023265</ref>
          <ref type="docx">http://data.riksdagen.se/fil/7F5E41CE-DC97-4A77-A1EB-6714143803EA</ref>
          <ref type="pdf">http://data.riksdagen.se/fil/D465DA22-B564-47DB-8C3E-1CC3034E318D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-UWouJTrYCteKjrwNGFTPGG"/>
        <correspContext corresp="i-UWouJTrYCteKjrwNGFTPGG">
          <ref>Proposition 2015/16:43</ref>
        </correspContext>
        <correspAction xml:id="i-RqSDj9i5eUZP5D7SbndChs" type="signed"/>
        <correspContext corresp="i-RqSDj9i5eUZP5D7SbndChs">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-DJ8dGLyQXx8GQeiGkcBRiK"/>
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-RVBRPDgYSffQso5SLJ9Cxr"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction type="submitted" xml:id="i-W1cuv4MU4Bf3GGz7T4TXLA">
          <date when="2015-11-13"/>
          <time when="15:51:56"/>
        </correspAction>
        <correspAction type="dismissed" xml:id="i-DKQQKH1eh32yiaERwwN9vn">
          <date when="2015-11-17"/>
        </correspAction>
        <correspAction type="referred" xml:id="i-7EvrPDQNvfuwHWxTK8z9S5">
          <date when="2015-11-18"/>
        </correspAction>
        <correspAction type="assigned" xml:id="i-Sr2JTx2pdgVAp5mb2W1VJD">
          <date when="2016-09-08"/>
          <time when="10:49:55"/>
        </correspAction>
        <correspContext corresp="i-Sr2JTx2pdgVAp5mb2W1VJD">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-FScBieLj7iT9NHqC2VHzgS"/>
        <correspContext corresp="i-FScBieLj7iT9NHqC2VHzgS">
          <ref type="uppgift">2015/16:SoU5</ref>
          <ref type="ref_dok_id">H301SoU5</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU5</ref>
          <ref type="ref_dok_titel">Stödboende - en ny placeringsform för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:3265 av Emma Henriksson m.fl. (KD) med anledning av prop. 2015/16:43 Stödboende – en ny placeringsform för barn och unga</div>
      </div>
      <div type="motBody">
        <div type="motProposal" subtype="förslag">
          <head xml:id="i-WDRawUEEDHKztG2PkE9KqJ">
            Förslag till riksdagsbeslut
          </head>
          <list style="ol">
            <item xml:id="i-Lg4HDct1hx47AqSNYRLDbn">
              Riksdagen ställer sig bakom det som anförs i motionen om att
              barn och unga som riskerar att försvinna eller utsättas för människohandel
              inte bör placeras i stödboende och tillkännager detta för regeringen.
            </item>
            <item xml:id="i-U3k76zLSUEze3yDdk57AmW">
              Riksdagen ställer sig bakom det som anförs i motionen om att
              det aktivt bör övervägas om delat boende, i stället för enskilt
              boende, är det bästa boendealternativet för barnet eller den unge
              och tillkännager detta för regeringen.
            </item>
            <item xml:id="i-SS5YTUiUhZ4J5EL2JZMUva">
              Riksdagen ställer sig bakom det som anförs i motionen om behovet
              av stöd för dem som helt saknar anhöriga, och riksdagen tillkännager
              detta för regeringen.
            </item>
            <item xml:id="i-UAX8zx81bcH4AU5j7SUkzc">
              Riksdagen ställer sig bakom det som anförs i motionen om förutsättningarna
              för barn och unga i stödboende att sköta sin ekonomi och tillkännager
              detta för regeringen.
            </item>
            <item xml:id="i-PvkwsoSMGCVxxpcgWFfpE8">
              Riksdagen ställer sig bakom det som anförs i motionen om att
              myndigheterna bör få i uppdrag att genast återkomma till regeringen
              om de ser brister i utformningen av den nya boendeformen eller
              i tillämpningen som innebär att barn och unga riskerar att fara
              illa, och riksdagen tillkännager detta för regeringen.
            </item>
            <item xml:id="i-QN3VYJVcdyTsbQwcRGbMex">
              Riksdagen ställer sig bakom det som anförs i motionen om att
              Inspektionen för vård och omsorg bör tillförsäkras tillräckliga
              resurser för att kunna fullgöra sin tillsyn av den nya boendeformen
              stödboende och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-NB8je6TbHZyvTaq8NduCBG">
            Stödboende som ny placeringsform för barn och unga
          </head>
          <p xml:id="i-YVNmY6NFEMPbZnewSp6qxj">
            HVB-hem är en bra boendeform för vissa ensamkommande barn, men
            Kristdemokraterna anser att fler ensamkommande barn och ungdomar
            i första hand ska placeras i familjehem. Eftersom antalet familjehem
            är begränsat har Kristdemokraterna föreslagit att fler familjehem
            med beredskap att ta hand om flyktingbarn rekryteras och utbildas.
            För de barn som ändå inte kan beredas plats i ett familjehem är
            det viktigt att kommunen kan erbjuda annat lämpligt boende. Hittills
            har det saknats reglering av något annat boende än familjehem
            eller HVB-hem, vilket innebär att väldigt många ensamkommande
            barn placeras i HVB-hem trots att de inte alltid har sådant behov
            av stöd och vård.
          </p>
          <p xml:id="i-5SUNUWFLJzkU2ie643jRNx">
            Regeringen föreslår nu, utifrån utredningen ”Boende utanför det
            egna hemmet – placeringsformer för barn och unga” (SOU 2014:3)
            att det införs en ny typ av placeringsform för unga mellan 16
            och 20 år, ett så kallat stödboende. Boendet är i första hand
            tänkt för unga personer 18 år och äldre men kan, om särskilda
            skäl finns, även omfatta barn i åldern 16–17 år. Socialnämnden
            ska ha ett övergripande ansvar, och en noggrann bedömning ska
            göras utifrån det enskilda barnets eller den unges behov. I huvudsak
            bör en placering i ett stödboende endast bli aktuell där barnets
            eller den unges egen problematik inte ligger till grund för placeringen.
            Kristdemokraterna är positiva till huvuddragen i regeringens proposition
            och bedömer att en sådan ny boendeform kan vara ett konkret sätt
            att underlätta kommunernas uppdrag samtidigt som barnens behov
            tillgodoses. Den nya reglerade formen för stödboende svarar också
            mot det faktiska behov som speglats av att flera kommuner redan
            använder boendeformer de benämner stödboende men för vilka det
            i dag inte finns någon reglering. Vi välkomnar därför att regeringen
            föreslår att det inrättas en ny reglerad placeringsform i form
            av stödboende.
          </p>
          <head type="h1" xml:id="i-PDyJNf8fVL65M7eYwucdtm">
            Unga i riskzonen
          </head>
          <p xml:id="i-EA4x7dZ7TmzckCVUX7WiME">
            Vi välkomnar att regeringen lyfter fram att barn och unga som
            är i riskzonen för att utveckla missbruk eller kriminalitet inte
            bör bli aktuella för ett stödboende. Kristdemokraterna menar att
            inte heller barn och unga som riskerar att försvinna eller riskerar
            utsättas för människohandel bör komma i fråga för placering i
            stödboende. Detta bör således utredas innan placering av ett barn
            i stödboende genomförs.
          </p>
          <head type="h1" xml:id="i-7EkpUFVM8GBSVamNLLAQ1i">
            Delat boende
          </head>
          <p xml:id="i-K4Z4GaAB6HBv6seZYYKgZZ">
            Regeringen skriver i propositionen att ett eget boende inte utesluter
            ett delat boende där barnet eller den unge delar bostad med ett
            syskon eller med någon annan närstående med vilken den vill bo
            tillsammans. Vidare utesluter inte heller regeringen att andra
            mer sammanhållna bostadslösningar kan vara lämpliga såsom ett
            rum i studentkorridor eller i motsvarande boende på en folkhögskola.
            Kristdemokraterna menar att dessa boendeformer inte bara ska kunna
            vara ett alternativ utan att det även aktivt ska övervägas om
            det för barnet eller den unge är det bästa boendealternativet.
          </p>
          <head type="h1" xml:id="i-LWvr2qAoxuUYZo94Wsg157">
            Individuellt stöd för dem som saknar anhöriga
          </head>
          <p xml:id="i-AkEVmTdvxN7KmLNTJ2GaFa">
            Regeringen föreslår att närmare bestämmelser om hur det individuella
            stödet ska utformas bör kunna meddelas i andra föreskrifter än
            lag. Vi motsätter oss inte detta. Dock är det av största vikt
            att regleringen av stödet utformas så att särskild vikt också
            läggs vid behoven hos de barn och unga som helt saknar eller har
            mycket svaga band till vuxna personer i sitt närområde. Vi välkomnar
            att regeringen särskilt lyfter fram det känslomässiga stödet och
            vikten av stöd i att upprätthålla och knyta kontakten med anhöriga
            men vill i detta sammanhang särskilt lyfta fram riskerna för de
            barn som helt saknar anhöriga. Deras behov ska också särskilt
            beaktas när det gäller omfattningen av personaltäthet och anpassning
            av tider för behov av bemanning.
          </p>
          <head type="h1" xml:id="i-PDGvhoQWY9AugJzbBMvDy1">
            Möjlighet att sköta sin ekonomi
          </head>
          <p xml:id="i-JwKQthVJWzDP2UwNFr7BRj">
            Syftet med den nya boendeformen stödboende är att boendeformen
            bättre ska vara anpassad till behoven hos det barn och den unge
            som är på väg in i vuxenlivet och för att denne bättre ska kunna
            förbereda sig på ett mer självständigt liv. En viktig del i detta
            är att kunna sköta ett hushåll och hantera sin ekonomi. Regeringen
            anser att precis som för ett barn som är placerat i HVB ska det
            kommunala organ som ansvarar för vårdkostnaden få barnbidraget
            som ett bidrag för vårdkostnaden. Barn som är placerade i HVB
            får normalt en fickpeng eller en flitpeng i enlighet med det avtal
            som gäller för placeringen. Eftersom stödboendet är mer självständigt
            och det inte regleras i vilken mån det barn för vilket barnbidrag
            utgår ska få rätt att få del av medlen ser vi risk för att de
            berörda barnen inte får samma möjlighet som barn placerade i HVB
            att ha egna medel att använda. Vi menar att det vore olyckligt
            då det är en avgörande del i att anpassa sig till vuxenlivet och
            möjligheten till självständighet att barnet har egna medel att
            förfoga över, på sätt som barn på HVB-hem har.
          </p>
          <head type="h1" xml:id="i-R4QdZuXQgKXYaJqcYNYLsb">
            Uppföljning och utvärdering av den nya boendeformen
          </head>
          <p xml:id="i-DzQAkGEibtMBTFdwSqp1RE">
            I propositionen föreslås att Socialstyrelsen tillsammans med
            Inspektionen för vård och omsorg (Ivo) ska få i uppdrag att följa
            upp och utvärdera den nya boendeformen stödboende. Detta är av
            största vikt och vi välkomnar det. Vi vill understryka att det,
            mot bakgrund av de risker som flera remissinstanser pekar på,
            är av största vikt att myndigheterna får i uppdrag att genast
            återkomma till regeringen om de uppmärksammar sådana brister i
            utformningen av den nya boendeformen eller i hur den tillämpas
            ute i kommunerna som innebär att barn och unga riskerar att fara
            illa.
          </p>
          <head type="h2" xml:id="i-C8u58wb3345rEyesvDM8bU">
            Resurser för att följa upp boenden för barn
          </head>
          <p xml:id="i-Bxc5sqxW4Bz4CKGQH1aZyb">
            Inspektionen för vård och omsorg (Ivo) ansvarar för en viktig
            del av uppföljning och utvärdering av verksamheter som berör några
            av samhällets allra mest utsatta. Myndigheten har till regeringen
            påpekat att de med nuvarande nivå av resurser och omfattning av
            uppdrag inte har förutsättningar att fullfölja de viktiga åtaganden
            de har. Inte minst i samband med att denna nya boendeform införs
            är det av största vikt att myndigheten har tillräckliga resurser
            för att kunna fullgöra de utökade uppgifterna. Vi utgår därför
            från att regeringen tillförsäkrar myndigheten de resurser som
            krävs för detta ändamål.
          </p>
        </div>
        <div type="motSignatures">
          <list>
            <item xml:id="i-5AACmw3EGk5AQEBybdq8vj" who="i-WTUJB2R5FNpHU89dXa4RTX">
              Emma Henriksson (KD)
            </item>
            <item xml:id="i-QQs7yoLJAGtxTXLwJbhrsB" who="i-DJ8dGLyQXx8GQeiGkcBRiK">
              Annika Eclund (KD)
            </item>
            <item xml:id="i-Bg7b1tC1BrjRB66nwULhtJ" who="i-4ednwgW1p5nCGVvkb7M7eo">
              Lars-Axel Nordell (KD)
            </item>
            <item xml:id="i-B5BTxdGfatNr1i5hbYEY2v" who="i-7GFif5DyTUbb8eBXsbicsF">
              Magnus Oscarsson (KD)
            </item>
            <item xml:id="i-7GAY5PEAhf2Yg2ULbkQsqg" who="i-RVBRPDgYSffQso5SLJ9Cxr">
              Larry Söder (KD)
            </item>
            <item xml:id="i-CJtRa2PKNY5MasS4kcPgjg" who="i-KHxTD13x4T7QRobXtjMm4K">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
