<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0024/mot_200304_MJ_0024-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ24
          </p>
          <p>
            pnr: fp1181
          </p>
          <p>
            Motion till riksdagen 2003/04:MJ24
          </p>
          <p>
            av Anita Brodén m.fl. (fp) med anledning av skr. 2003/04:39
          </p>
          <p>
            Uppföljning av skogspolitiken
          </p>
          <p>
            Förslag till riksdagsbeslut
          </p>
          <p>
            10.
          </p>
          <p>
            11.
          </p>
          <p>
            Riksdagen tillkännager för regeringen som sin mening vad i motionen
            anförs om ett nationellt skogsprogram. Riksdagen tillkännager
            för regeringen som sin mening vad i motionen anförs om att skogens
            potential inom bioenergiområdet skall belysas i den framtida uppföljningen
            av skogspolitiken. Riksdagen tillkännager för regeringen som sin
            mening vad i motionen anförs om att Sverige i internationella
            forum och sammanhang bör driva arbetet med att minska jorderosion
            och klimatförändringar m.m. Riksdagen begär att regeringen snarast
            återkommer med konkreta förslag på åtgärder avseende återbeskogning
            och röjning. Riksdagen tillkännager för regeringen som sin mening
            vad i motionen anförs om att utveckla varsamma brukningsmetoder
            vid tätortsnära skogsbruk för att kunna utnyttja skogens resurser
            som rekreation i kombination med produktion. Riksdagen tillkännager
            för regeringen som sin mening vad i motionen anförs om civilrättsliga
            avtal med markägarna för att skapa utrymme att kombinera skogens
            olika värden och intressen. Riksdagen begär att regeringen snarast
            vidtar åtgärder för att förhindra problem kring återplanteringar
            vid handel. med skogsfastigheter, s.k. skogsklippare. Riksdagen
            begär att regeringen gör en översyn av den skogliga utbildningen
            för att säkra och möta framtida behov inom skogsområdet. Riksdagen
            begär att regeringen snarast återkommer med förslag på vad som
            bör göras för att undvika att områden på 5—20 hektar hamnar mellan
            biotopskydd och reservatansvar. Riksdagen begär att regeringen
            finner metoder för att långsiktigt säkra finansieringen av starka
            svenska = forskningsinstitutioner inom skogsområdet. Riksdagen
            tillkännager för regeringen som sin mening vad i motionen anförs
            om att en ansvarsfördelning bör klargöras mellan skogsvårdsorganisationen
            och länsstyrelserna/Naturvårdsverket.
          </p>
          <pb facs="riksdagen-motions-pdf/data/200304/mot_200304_MJ_0024/mot_200304_MJ_0024-0002.pdf"/>
          <p>
            2003/04:MJ24
          </p>
          <p>
            12. Riksdagen tillkännager för regeringen som sin mening vad
            i motionen anförs om att målet för Sveaskog bör vara att sköta
            samhällets skogar samt tillhandahålla ersättningsmark vid reservatsbildningar.
          </p>
          <p>
            Skogen — vår nationella tillgång
          </p>
          <p>
            Den svenska skogen är ur många hänseenden vårt gröna guld och
            är därför en stor tillgång. Rent nationalekonomiskt svarar skogen
            för ett nettoexportvärde på drygt 80 miljarder kronor årligen
            och ger arbetstillfällen för 100 000 personer och inkomster för
            350 000 skogsägare. I skogen finns unika biotoper och ekosystem
            som utgör grunden för många arters överlevnad. Dessa förutsättningar
            måste återspeglas i avverknings- och reproduktionsreglerna för
            att den biologiska mångfalden skall bevaras. I Sverige finns olika
            typer av skog såsom fjällnära skog, skyddsskog, sumpskog och svårföryngrad
            skog som alla måste bevaras efter sina behov. Biotopskydd är i
            många fall nödvändigt för att kunna bevara större ekosystem och
            unika biotoper. Vi anser att 1993 års skogspolitiska beslut med
            två jämställda mål, produktionsmål och miljömål bör ligga fast.
            Dock anser vi att skogens betydelse för Sveriges välstånd tydligare
            bör belysas, då 15 926 av Sveriges export från skogsbruket är
            nettoexport. Avverkningarna ligger för närvarande strax över den
            nivå som bedöms som långsiktigt uthållig. Samtidigt ökar efterfrågan
            på industrived med 1 milj. m? varje år. Det krävs en grundlig
            analys för att bedöma hur skogens resurser framöver skall tillvaratas
            på rätt sätt. En strategi för användningen av våra skogar bör
            snarast utarbetas för ett optimalt nyttjande av de skogliga resurserna.
            Folkpartiet förordar därför att ett nationellt skogsprogram tas
            fram. Regeringen redogör i sin skrivelse ”Uppföljning av skogspolitiken
            2003/04:39” för sin syn på skogspolitiken mot bakgrund av den
            utvärdering av skogspolitikens effekter som Skogsstyrelsen redovisat.
            Kortfattat kan sägas att regeringen bedömer att den ambition som
            kommer till uttryck genom skogspolitikens produktionsmål och dess
            miljömål bör ligga fast. Vad gäller måluppfyllelsen lyfter regeringen
            fram ett antal delområden där förändringar föreslås. Vi kommer
            att i denna motion göra ett antal kompletteringar på de områden
            där vi har en avvikande uppfattning från regeringen.
          </p>
          <p>
            Skogen som energi- och råvarukälla
          </p>
          <p>
            Vi anser bland annat att det i regeringens skrivelse saknas en
            redogörelse för den potential som bioenergi kan vara. Folkpartiet
            bedömer att skogen på flera områden har en stor potential som
            energiförsörjare. Idag används endast 8— 10 26 av skogens rest-
            och biprodukter till energiproduktion. Denna andel
          </p>
          <pb facs="riksdagen-motions-pdf/data/200304/mot_200304_MJ_0024/mot_200304_MJ_0024-0003.pdf"/>
          <p>
            borde på sikt kunna öka. Det är vidare Folkpartiets uppfattning
            att skogens potential inom bioenergiområdet skall belysas i den
            framtida uppföljningen av skogspolitiken. EG-direktivet om utökad
            användning av bioenergi i medlemsländerna kommer = förmodligen
            att bana väg för ökad bioenergiförbrukning. Långsiktiga regler
            som kan underlätta biobränslens konkurrenskraft gentemot fossila
            bränslen är viktiga för att möjliggöra en sådan utveckling. En
            annan viktig aspekt som inte heller tillräckligt berörs i skrivelsen
            är den brist på skogsråvara som av många förutses inträffa framöver.
            Många branscher intecknar idag skogsråvaran för sina ändamål.
            Häri ingår energisidan, som belystes ovan, men också de traditionella
            förbrukarna som sågverk och massabruk. Dessa aspekter bör ingå
            vid utarbetandet av ett nationellt skogsprogram.
          </p>
          <p>
            Internationellt skogssamarbete
          </p>
          <p>
            Folkpartiet delar i huvudsak regeringens synpunkter vad gäller
            internationellt skogssamarbete. Samarbete på olika nivåer är oerhört
            värdefullt för att nå fram till ett hållbart globalt skogsbruk.
            Folkpartiet vill dock ytterligare understryka vikten av att tredje
            världens länder tydligare involveras i de globala skogsdiskussionerna.
            Skogsskövling och svedjebruk bidrar till klimatförändringar och
            jorderosion, vilket förhindrar utvecklingsländernas odlingsmöjligheter
            och hungerbekämpning. Vi saknar i skrivelsen ett resonemang kring
            kopplingen mellan bistånds- och utvecklingsfrågorna och ett miljömässigt
            hållbart skogsbruk. Globala klimatförändringar är ett av vår tids
            största miljöhot. Genom en global utsläppshandel med kvoter som
            = fördelas solidariskt kan resursfördelning och effektivitet förenas.
            Att upprätta bindande globala överenskommelser om ett sådant system
            anser vi vara klimatpolitikens viktigaste uppgift. Folkpartiet
            vill däremot peka på att vårt åtagande enligt Kyotoprotokollet,
            nämligen att sänka koldioxidutsläppen, inte kan vila på kolsänkor.
            Kolsänkor utgör endast en mycket kortsiktig och otillförlitlig
            åtgärd som endast ger en viss effekt under en utökning av tillväxten
            av skogsråvara. Generellt kan sägas att hela norra Europa, och
            på sikt också delar av Ryssland, kommer att betraktas som ett
            enda råvaruproducerande område. Virke i olika former kommer att
            transporteras mellan länderna. Att betrakta t.ex. Estland, Lettland,
            Litauen och Ryssland som enbart framtida råvaruproducenter för
            svenska produktionsanläggningar anser vi inte sannolikt. Skogsråvaran
            för svensk industri bör säkras genom exempelvis förtätning, skogsslamgödsling
            samt användning av icke trädbaserad pappersmassa.
          </p>
          <p>
            2003/04:MJ24
          </p>
          <pb facs="riksdagen-motions-pdf/data/200304/mot_200304_MJ_0024/mot_200304_MJ_0024-0004.pdf"/>
          <p>
            2003/04:MJ24
          </p>
          <p>
            EUs skogspolitik
          </p>
          <p>
            Folkpartiet anser att Sverige hittills intagit rätt ståndpunkt
            vad gäller nationell bestämmanderätt i skogspolitiska frågor.
            Genom EUs östutvidgning kommer sannolikt alltfler frågor och beslut
            som idag fattas inom gemenskapen att leda till att vår nationella
            bestämmanderätt behöver omvärderas. Inom ramen för den gemensamma
            miljöpolitiken kommer också en förordning för övervakning av unionens
            skogar och miljösamspel att införas.
          </p>
          <p>
            Skogspolitikens mål
          </p>
          <p>
            Folkpartiet anser, liksom regeringen, att 1993 års skogspolitiska
            beslut med två jämställda mål, produktionsmål och miljömål, bör
            ligga fast. När det gäller uppfyllandet av skogspolitikens mål
            måste återbeskogning ske på sätt som lagen föreskriver. Större
            krav bör kunna ställas på skogsägarna att så sker. Ansvaret för
            att det följs bör åligga Skogsstyrelsen. När det gäller röjning
            finns ett stort behov att den ökar. Detta bör ej ske genom tvångslagstiftning
            utan genom fortsatt information och rådgivning. Folkpartiet vill
            också i detta sammanhang lyfta fram vikten av marknadsekonomiska
            incitament för långsiktig skogsskötsel. Regeringen bör snarast
            återkomma med konkreta förslag till åtgärder vad gäller återbeskogning
            och röjning.
          </p>
          <p>
            Utvärdering av skogspolitiken
          </p>
          <p>
            Folkpartiet delar regeringens bedömning om att en oberoende utvärdering
            och översyn av skogspolitiken bör göras. Skogsstyrelsen har fått
            minskade anslag samtidigt som den fått ökade krav på sig vad gäller
            bl.a. rådgivning. Vi anser att detta i längden är ohållbart. En
            genomgång av Skogsstyrelsens kärnverksamheter och uppdragsverksamhet
            bör därför ske och utgöra underlag för framtida ställningstagande
            om ansvarsfördelning och organisation. Folkpartiet förordar att
            följande belyses i en utvärdering: e Skogsstyrelsens kärnverksamhet-uppdragsverksamhet
            e skogsvårdsorganisationen e konflikten mellan produktions- och
            miljömålen « samordning av olika skogsintressen (produktions-,
            miljö- och sociala intressen) e — tillväxtaspekterna e« samlad
            bedömning och strategi för naturvårdsavsättningarna.
          </p>
          <p>
            Det är av stor vikt att skogs- och miljöredovisningen utvärderas.
            All adekvat information skall finnas tillgänglig för att kunna
            planera effektiva och hållbara skogsbruksåtgärder.
          </p>
          <pb facs="riksdagen-motions-pdf/data/200304/mot_200304_MJ_0024/mot_200304_MJ_0024-0005.pdf"/>
          <p>
            Skogens sociala och kulturella värden
          </p>
          <p>
            Naturens skönhet och rikedom är viktig för vår livskvalitet.
            Den biologiska mångfalden är en förutsättning för människans överlevnad,
            men också en ständig källa till inspiration och rekreation. Att
            bevara orörd natur, ostörda rekreationsområden och biologisk mångfald
            är därför oerhört viktigt. Skogen har likaså ett stort socialt
            värde och betyder mycket för den svenska turistnäringen. Den stora
            rörelsefriheten i naturen som vi alla har enligt allemansrätten
            är mycket värdefull och unik för vårt land. Det är en nationell
            tillgång och något att slå vakt om. Vi anser att regeringens skrivelse
            inte i tillräckligt hög grad belyser samspelet mellan skogens
            sociala värden och skogen som bruksplats. Det är av stor vikt
            att bedriva ett varsamt tätortsnära skogsbruk som kan kombineras
            med ett rikt friluftsliv för befolkningen. Det är därför viktigt
            att utveckla varsamma brukningsmetoder, vid tätsortsnära skogsbruk,
            för att kunna samutnyttja skogens resurser som rekreation i kombination
            med produktion. I de fall friluftslivet kräver större inskränkningar
            på skogsbruket bör detta lösas framför allt med civilrättsliga
            avtal. Det är också av vikt att hänsyn tas till skogens kulturmiljömässiga
            värden så att de kan utvecklas och tas tillvara på bästa sätt.
            Kulturmiljön såsom ängs- marker och strandängar exempelvis är
            viktiga delar i kulturlandskapet. Även stenmurar, som många gånger
            ligger inne i skogsmarkerna, samt torpruiner och tjärdalar utgör
            delar av kulturlandskapet och det bör därför ses till att de bevaras.
            För att underlätta detta arbete är det av vikt att skogsbruket
            får tillgång till ett digitalt register som visar var fornlämningar
            finns. Folkpartiet anser att fler områden måste ges kvalificerat
            skydd som naturreservat. Naturreservat är viktigt för att man
            skall kunna skydda exklusiva natur- och kulturlandskap. Vi ser
            dock gärna att man i ökad utsträckning använder sig av biotopskydd,
            i de fall det är lämpligt. Det krävs inte alltid reservat för
            att säkra mark för t.ex. friluftsliv. Folkpartiet ställer sig
            också positivt till att åtgärder för att förbättra förutsättningar
            för friluftsliv i skogsmiljöer lyfts in i bidragsberättigade projekt.
          </p>
          <p>
            Åtgärder vid föryngring av skog samt betesskador av klövvilt
          </p>
          <p>
            Förutsättningarna för att bedriva en bra skötsel av Sveriges
            skogar ser olika ut i olika delar av landet. Skogsbruket måste
            därför i större utsträckning anpassas till de lokala förutsättningar
            som råder. Folkpartiet förordar en syn på skogsbruket som är tydligare
            anpassad till var i landet skogsbruket bedrivs. Trakthyggesbruk
            fördöms dock något ensidigt i regeringens skrivelse. I vissa fall
            kan trakthyggesbruk underlätta föryngring av skogen och flera
            mer miljövänliga trakthyggesmetoder har utvecklats som en metod
            bland flera inom skogsbruket. Likaså måste man ta hänsyn till
            lokala förutsättningar när
          </p>
          <p>
            2003/04:MJ24
          </p>
          <pb facs="riksdagen-motions-pdf/data/200304/mot_200304_MJ_0024/mot_200304_MJ_0024-0006.pdf"/>
          <p>
            2003/04:MJ24
          </p>
          <p>
            det gäller markberedning där en ökad markberedning för att säkra
            återväxten kan vara viktigt i vissa områden medan nya metoder
            som inte skadar viktig undervegetation måste användas i känsliga
            områden, t.ex. renbetesområden. Ett allvarligt problem för skogen
            är den skada på späda tallar och löv som älg och rådjur förorsakar.
            Det innebär stora ekonomiska förluster samtidigt som den biologiska
            mångfalden hotas. För att komma tillrätta med denna problematik
            krävs samförståndslösningar mellan alla inblandade intressenter
            med bistånd av skogsvårdsstyrelserna. Regeringen bör noga följa
            utvecklingen vad avser viltskador. Snytbaggeangrepp är ett stort
            problem för skogsägarna, varför kemisk bekämpning har fått användas.
            Kemiska bekämpningsmedel medför dock många negativa miljömässiga
            konsekvenser. Av den anledningen är det angeläget att man finner
            alternativa bekämpningsmetoder till kemiska bekämpningsmedel.
          </p>
          <p>
            Röjning och gallring av skog
          </p>
          <p>
            Det råder ett akut röjningsbehov i plant- och ungskog. Det finns
            idag ett röjningsberg på 1 000 000 ha skog som behöver röjas för
            att inte kvalitén på timmerdimensionerna skall försämras. Samverkan
            mellan alla berörda parter krävs för att komma tillrätta med detta.
            Ökad rådgivning från skogsorganisationen samt ökat ansvar från
            skogsägarna är några förbättringar som måste ske. En ökad efterfrågan
            på skogens bi- och restprodukter, inte minst ur energisynpunkt,
            kommer förmodligen även på kort sikt att bidra till bättre lönsamhet
            vid röjningsinsatser. Under de senaste åren har det faktum att
            många skogsmarkägare inte längre bor och verkar på sin egen mark,
            ökat behovet av entrepenörer i skogsverksamheten. Regeringen borde
            genomföra åtgärder för att uppmuntra och underlätta för nyföretagande
            inom skogsnäringen. Mindre krångliga skatteregler skulle bidra
            till att öka nyföretagandet inom skogsnäringen.
          </p>
          <p>
            Hänsyn till rennäringens intressen
          </p>
          <p>
            Konflikter som kan uppstå mellan skogsägare och renägare kan
            inte alltid lösas lagstiftningsvägen. Eventuella konflikter måste
            lösas genom ömsesidig respekt och förståelse. Lokala samrådsgrupper
            mellan direkt berörda är oftast den bästa lösningen. Anpassade
            skogsbrukningsmetoder samt anpassning av renantalet är några exempel
            på framgångsrika lösningar.
          </p>
          <pb facs="riksdagen-motions-pdf/data/200304/mot_200304_MJ_0024/mot_200304_MJ_0024-0007.pdf"/>
          <p>
            Ekonomisk säkerhet för återväxtåtgärder
          </p>
          <p>
            Folkpartiet är kritiskt till regeringens hantering och fördröjning
            vad gäller att stävja — exploaterande fastighetsförvärv, s.k.
            skogsklippare. Regeringens bedömning är att frågan fortfarande
            behöver utredas och ärendet bereds för närvarande i Regeringskansliet.
            För att försäkra sig om att skogen inte utarmas vid avverkning
            måste ett bättre instrument till för att tillförsäkra återplantering.
            En enkel metod att skyndsamt förhindra ”skogsklippare” är att
            låta återplanteringsgarantin följa skogsfastigheten. Vilken metod
            regeringen än väljer är det av största vikt att regeringen snarast
            vidtar åtgärder för att förhindra framtida handel av skogsfastigheter
            där återplanteringsgarantin enligt nuvarande bestämmelser faller
            i samband med försäljning. Vi anser också att regeringen bör verka
            för att Sverige inom EU och i andra internationella sammanhang
            driver återplanteringskrav som en global fråga. Som exempel kan
            nämnas behov av återplantering och skydd av biologisk mångfald
            i Ryssland, Polen samt i Estland, Lettland och Litauen.
          </p>
          <p>
            Områdesskydd
          </p>
          <p>
            Som nämndes ovan har skogen många olika värden. Det gäller både
            produktions- och miljövärden men också sociala och kulturella
            värden för människan. Vi anser att civilrättsliga avtal med markägarna
            är en bra metod för att skapa utrymme att kombinera dessa olika
            värden och intressen. Det är viktigt att det inte per automatik
            alltid är så att dessa värden står i konflikt med varandra även
            om de naturligtvis ibland inte kan samverka. Sverige avsätter
            idag både via staten och genom näringen stora arealer skog. Den
            beräknade arealen skyddad skog i Sverige 2010 i 1 000 ha:
          </p>
          <p>
            Formellt skyddad skog + reservat avsatta före 1998 865 e nya
            och planerade reservat 320 e biotopskydd 30 e — naturvårdsavtal
            50
          </p>
          <p>
            Frivilligt skyddad skog « hänsynsområden 1100 e hänsynsytor (över
            en omloppstid) 500
          </p>
          <p>
            Naturreservat har stor betydelse för att skydda viktiga naturvärden.
            Vid införande av skyddsåtgärder att det viktigt att det tidigt
            skapas en lokal dialog och förankringsprocess med de människor
            som i sin vardag berörs av detta. Det är också viktigt att en
            vetenskaplig bedömning ligger som underlag vid skyddsavsättningar.
            Vidare kan utökningen av naturreservat inte få ske i snabbare
            takt än att tydliga skötselplaner både kan utformas och effektueras.
            Det är direkt skadligt om tidigare ur natursynpunkt välskötta
            områden
          </p>
          <p>
            2003/04:MJ24
          </p>
          <pb facs="riksdagen-motions-pdf/data/200304/mot_200304_MJ_0024/mot_200304_MJ_0024-0008.pdf"/>
          <p>
            2003/04:MJ24
          </p>
          <p>
            försämras på grund av att skötselåtgärder inte genomförs i tillräcklig
            omfattning. Det kan uppstå en konfliktsituation mellan markägare
            och myndighet när skogsområden skall avsättas. Ofta är det marker
            som skötts och vårdats i generationer som är mest intressanta
            ur ”sSkyddssynpunkt”. Det är därför av stor vikt att skälig ersättning
            utgår samt att skötselplaner upprättas. Lokala intressenters delaktighet
            i skötseln av naturreservat, skogsnäring, lokalt engagerade miljöorganisationer
            m.m., kan ofta vara viktiga resurser för skötsel av områden. Länsstyrelserna
            bör uppmanas att utveckla nya metoder att genom avtal med lokalintressen
            stärka och förbättra vården av naturreservat. Naturvårdsavtal
            är ett frivilligt instrument där staten genom skogsvårdsstyrelsen
            ingår ett civilrättsligt avtal med skogsägaren. SVS har idag en
            stor efterfrågan på pengar för ersättning till markägare och tvingas
            säga nej medan länsstyrelserna har svårigheter att använda sina
            anslag. Det saknas dessutom ett stort antal skötselplaner vid
            inrättandet av naturreservat. Medel skulle i större omfattning
            kunna omfördelas från reservat till biotopskydd och avtal. Folkpartiet
            anser att reservatsbildningar behövas men frivilliga överenskommelser
            kan i många fall vara en snabbare och likvärdig väg för att skydda
            vissa områden. En översyn bör dessutom göras för att undvika att
            områden på 5—20 ha hamnar mellan biotopskydd och reservatsansvar.
            Vi anser vidare att det behövs tydligare riktlinjer vad avser
            skyddsnivån för Natura 2000-områden. Många skogsägare har idag
            certifierat sina skogar genom FSC eller PEFC. Som en del i certifieringen
            ingår att minst 5 26 av en fastighetsareal skall av- sättas för
            naturvården. Detta är en positiv utveckling som bör uppmuntras
            t.ex. genom information från skogsvårdsmyndigheterna.
          </p>
          <p>
            Statligt ekonomiskt stöd
          </p>
          <p>
            Markförsurning är ett allvarligt problem inte minst i Västsverige.
            Enligt SLU kommer man inte att komma tillrätta med problemen under
            överskådlig framtid om inte ytterligare insatser görs. Miljömålet
            Bara naturlig försurning kommer ej att uppnås utan åtgärder. Kalkinsatser
            i sjöar är inte tillräckligt utan behöver kompletteras med exempelvis
            skogskalkning och askåterföring från värmeverk. Folkpartiet anser
            att medel bör tillskjutas för fortsatt forskning vad avser skogskalkningsinsatser.
            Det är viktigt att skogskalkning sker på vetenskaplig grund. Det
            krävs en rejäl översyn av rådande kunskapsläge och en analys av
            lämpliga åtgärder samt omfattning.
          </p>
          <pb facs="riksdagen-motions-pdf/data/200304/mot_200304_MJ_0024/mot_200304_MJ_0024-0009.pdf"/>
          <p>
            Skogspolitikens utbildning, medel, rådgivning och tillsyn
          </p>
          <p>
            Det råder ett stort utbildningsbehov inom skogsnäringen. Regeringen
            borde göra en översyn över den skogliga utbildningen för att säkra
            och möta framtida behov inom skogsområdet. I översynen bör också
            problemet att erhålla praktikplatser för gymnasieungdomar belysas.
            Sverige är ett skogsland och skogsforskningen bör med tanke på
            den betydelse som skogen spelar för vårt land både ekonomiskt,
            socialt och miljömässigt vara ett prioriterat forskningsområde.
            Skogsforskningen måste vara stark både vad avser produktions-
            och miljöfrågor. Det är därför viktigt att stärka de universitetsinstitutioner
            som bedriver en god skogsforskning. Det har dock skett en ökad
            efterfrågan på skoglig utbildning sedan slutet av 1990-talet.
            Regeringen borde i översynen också undersöka efterfrågan av lämpliga
            eftergymnasiala skogliga utbildningar t.ex. KY-utbildningar. Folkpartiet
            är frågande till att så liten del satsats på kompetensutveckling
            inom skogssektorn. Den anslagsfinansierade rådgivningen har minskat
            med 48906. De projekt som genomförts är långt ifrån = tillräckliga.
            Utbildningsinsatserna kring miljömålet Levande skog avbryts nu
            eftersom projektet avslutas. Regeringen beskriver tämligen väl
            problematiken kring ett stort beroende av kortsiktig finansiering
            av forskning. Risken för att finansiering av seniorforskartjänster
            i huvudsak blir beroende av externa medel som ges på tre fyra
            år är att meriterade forskare lämnar eller inte kan stanna kvar
            inom universiteten. Regeringen bör i den kommande forskningspropositionen
            finna metoder för att man långsiktigt kan säkra finansieringen
            av starka svenska forskningsinstitutioner inom skogsområdet. Detta
            kräver troligen ytterligare fakultetsmedel till ledande universitet
            och högskolor inom området.
          </p>
          <p>
            Skogsvårdsorganisationen och statligt ägande
          </p>
          <p>
            Skogsstyrelsen och skogsvårdsstyrelserna är en sektorsansvarig
            myndighet. Det är av största vikt att denna myndighet får bestå
            som en fristående myndighet. En ansvarsfördelning bör ske mellan
            skogsvårdsorganisationen och länsstyrelserna/Naturvårdsverket.
            Skogsvårdsstyrelserna bör ges utökade möjligheter att kunna bedriva
            sina viktiga rådgivningsinsatser. De ideella organisationernas
            potential bör också tas tillvara. Folkpartiet anser att det överväldigande
            antalet statliga företag bör avyttras. Detta kräver dock hänsynstagande
            till bl.a. marknadsssituationen. Fram till dess en försäljning
            kan ske bör målet för Sveaskog vara att sköta samhällets skogar
            samt = att = tillhandahålla = ersättningsmark vid reservatsbildningar.
            Sveaskog bör i takt med att den egna industrin avvecklas och rådande
            avtal löper ut, begränsa sin virkesförmedlande roll till att enbart
          </p>
          <p>
            2003/04:MJ24
          </p>
          <pb facs="riksdagen-motions-pdf/data/200304/mot_200304_MJ_0024/mot_200304_MJ_0024-0010.pdf"/>
          <p>
            2003/04:MJ24
          </p>
          <p>
            10
          </p>
          <p>
            omfatta statens skogar. Riksdagens beslut att sälja ut sågverk
            har ännu ej effektuerats. Orsaken till detta borde närmare redovisas.
            Staten bör generellt inte bedriva kommersiell verksamhet där detta
            kan göras av det privata näringslivet. Risken för en snedvridning
            av konkurrenssituationen på marknaden och att statliga medel används
            för att indirekt stötta verksamheten är alltför stora. Ett statligt
            ägande ökar risken för att företag genom sitt speciella ägandeförhållande
            blir mer benäget att ta icke affärsmässiga risker, vilket också
            leder till en osund marknad. Det är därför lämpligt att den oberoende
            utredningen ser över statens kommersiella verksamheter både inom
            de statliga bolagen och inom myndigheterna.
          </p>
          <p>
            Stockholm den 20 januari 2004
          </p>
          <p>
            Anita Brodén (fp) Lennart Fremling (fp) Sverker Thorén (fp) Marie
            Wahlgren (fp) Heli Berg (fp)
          </p>
        </div>
      </div>
    </body>
  </text>
</TEI>
