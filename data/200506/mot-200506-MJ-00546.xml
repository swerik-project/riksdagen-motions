<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_546/mot_200506_MJ_546-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ546 pnr: c143
          </p>
          <p>
            Motion till riksdagen 2005/06:MJ546
          </p>
          <p>
            av Jan Andersson m.fl. (c)
          </p>
          <p>
            Utgiftsområde 23 Jord- och skogsbruk, fiske med anslutande näringar
          </p>
          <p>
            Förslag till riksdagsbeslut
          </p>
          <p>
            1. Riksdagen beslutar att uppta ett nytt anslag för Centrala
            försöksdjursnämnden. 2. Riksdagen anvisar med följande ändringar
            i förhållande till regeringens förslag anslagen under utgiftsområde
            23 Jord- och skogsbruk, fiske med anslutande näringar enligt följande
            uppställning:
          </p>
          <p>
            Regeringens Anslags- Anslag, tkr förslag förändring 41:2 Insatser
            för skogsbruket 687 000 +135 000 42:1 Statens veterinärmedicinska
            anstalt 101 000 -5 000 42:3 Djurhälsovård 15 000 +3 000 42:5 Ersättning
            för viltskador 87 000 +5 000 42:6 Djurskyddsmyndigheten 92 000
            -92 000 43:1 Statens jordbruksverk 319 000 +15 000 43:6 Fiskeriverket
            111 000 —5 000 43:10 Statens livsmedelsverk 159 000 -13 000 43:13
            Livsmedelsekonomiska institutet 10 000 -10 000 44:1 Åtgärder för
            landsbygdens miljö och struktur 2 861 000 +250 000 44:6 Återföring
            av skatt på handelsgödsel och bekämpningsmedel m.m. 64 000 —64
            000 25:1 Sveriges lantbruksuniversitet 1382 000 —-45 000 26:1
            Forskningsrådet för miljö, areella näringar och samhällsbyggande:
            Forskning och samfinansierad forskning 252 000 +100 000 Nytt anslag:
            Centrala försöksdjursnämnden +15 000
          </p>
          <p>
            Summa för utgiftsområdet 16 398 229 +289 000
          </p>
          <pb facs="riksdagen-motions-pdf/data/200506/mot_200506_MJ_546/mot_200506_MJ_546-0002.pdf"/>
          <p>
            2005/06:MJ546
          </p>
          <p>
            Anslagsberäkning
          </p>
          <p>
            Svenskt jord- och skogsbruk skapar mervärden i form av god djuromsorg,
            bra miljöhänsyn, biologisk mångfald och en levande landsbygd.
            Centerpartiet anser att dessa mervärden är samhällsnyttor som
            samhället också ska vara med och betala för. Utöver skattesänkningar,
            där dieselskatten och handelsgödselskatten är de viktigaste, krävs
            regelförenklingar, som gör att det svenska lantbruket får möjlighet
            att konkurrera på likvärdiga villkor med andra länders lantbruk.
            Dessutom behövs ett antal offensiva satsningar. Stormen som drabbade
            Sverige den 8-9 januari 2005 är den största naturkatastrof som
            drabbat Sverige. Långt ifrån alla skador och problem till följd
            av stormen kan täckas genom försäkringar. Inte heller staten kan
            förväntas gå in och helt kompensera för de kostnader som uppstått.
            Vad man däremot kan begära är att det skapas en grundtrygghet
            och en bas för framtidstro inom skogsbruket i det drabbade området.
            Statliga medel för återbeskogning och underhåll av vägar är ett
            måste. Kvaliteten på återbeskogningen kommer att påverka virkesflödena
            i södra Sverige under många decennier, det är därför av stort
            samhällsintresse. Skogsvårdsstyrelsens arbete med rådgivning för
            att upprätthålla en god virkesproduktion utan tvångsåtgärder är
            en investering för framtidens skogsnäring. Anslag 41:2 Insatser
            för skogsbruket bör därmed räknas upp med 50 miljoner kronor till
            förbättrad planteringshjälp, 35 miljoner för att stärka rådgivningen
            för att öka virkesproduktionen. Vi vill se en förändring av hur
            dagens värdefulla skogar skyddas. Detta sker i dag genom att staten
            köper upp skog, något vi inte anser fungerar bland annat för att
            det utarmar äganderätten. Centerpartiet vill i stället satsa på
            civilrättsliga skötselavtal med aktiva brukare. Vidare bör anslaget
            höjas med 50 miljoner för att öka andelen skötselavtal för att
            ersätta en del av de reservatsköp av skog som i dag sker. Anslag
            42:1 Statens veterinärmedicinska anstalt minskas med 5 miljoner,
            som en generell besparing. Vi anser att det även fortsatt skall
            vara möjligt att bedriva pälsdjursuppfödning i Sverige. Under
            anslag 42:3 anslår vi 3 miljoner kronor mer än regeringen för
            att forska på förbättringar för pälsdjuren. För att få en god
            acceptans i samhället för en livskraftig rovdjursstam, måste åtgärder
            vidtas för att utbetala tillräckliga ersättningar för viltskador
            och kringarbete, vid rovdjursangrepp. Anslag 42:5 ökas med drygt
            5 miljoner kronor för detta ändamål samt för förebyggande åtgärder.
            Centerpartiet anser att Djurskyddsmyndigheten bör läggas ned,
            och dess uppgifter bör återföras och uppdras åt Jordbruksverket
            och Centrala försöksdjursnämnden. Denna lösning är mer effektiv
            med tanke på samordningsvinster, samtidigt som ett helhetsgrepp
            saknas i den nya myndigheten. Därmed minskar vi anslag 42:6 Djurskyddsmyndigheten
            med 92 miljoner kronor. Anslag 43:1 Statens jordbruksverk bör
            följaktligen förstärkas med 15 miljoner kronor. Därutöver bör
            anslaget till Centrala försöksdjursnämnden återinföras. Vi föreslår
            ett anslag på 15 miljoner kronor.
          </p>
          <pb facs="riksdagen-motions-pdf/data/200506/mot_200506_MJ_546/mot_200506_MJ_546-0003.pdf"/>
          <p>
            Anslag 43:6 Fiskeriverket minskas med 5 miljoner, som en generell
            besparing. Anslag 43:10 Statens livsmedelsverk minskas med 8 miljoner,
            som en generell besparing. Vi förespråkar att Livsmedelsekonomiska
            institutet läggs ned och således bör anslag 43:11 Livsmedelsekonomiska
            institutet minskas med 10 miljoner kronor. I stället kan detta
            institut samordnas med Jordbruksverkets livsmedelsstatistik anslag
            43:12. Anslag 44:1 Åtgärder för landsbygdens miljö och struktur
            bör utökas med 250 miljoner kronor. Detta anslag bör användas
            till bl.a. återskapande av våtmarker och utsatta områden (Less
            Favoured Areas) som Norrland, skärgården och Sydsvenska höglandet.
            Pengarna ska också gå till att stärka dessa områdens konkurrenskraft
            samt till startstöd till landsbygdsföretagare för ökat företagande
            på landsbygden. Inför kommande programperiod är det viktigt att
            Sverige visar att vi är beredda till en vidgad medfinansiering.
            Svensk = jordbruksnäring «måste ges ekonomiskt likvärdiga konkurrensvillkor
            med jordbruksnäringen i t.ex. Finland och Danmark. Centerpartiet
            föreslår därför i andra motioner att jordbrukets s.k. ryggsäck
            lyfts av och därmed att skatten på kväve i handelsgödsel slopas.
            Mot bakgrund av detta kan anslag 44:6 Återföring av skatt på handelsgödsel
            och bekämpningsmedel m.m. räknas ned med 64 miljoner kronor. Regeringens
            extra satsning på &lt;Artdatabanken under anslag 25:1 Sveriges lantbruksuniversitet
            avstyrker vi. Därför minskas anslaget med 45 miljoner kronor.
            Inom skogssektorn, som är Sveriges största nettoexportör, finns
            det ett stort behov av forskning och utveckling. Forskning bör
            inriktas mot bl.a. svampangrepp och trämaterialens användningsområden.
            Vidare bör ökad forskning göras på de gröna näringarnas nya uppdrag,
            framför allt på energiområdet. Forskningen bör inriktas på att
            förbereda näringarna på minskande EU-ersättningar. Ytterligare
            100 miljoner kronor bör tillföras anslag 26:1 Forskningsrådet
            för miljö, areella näringar och samhällsbyggande.
          </p>
          <p>
            Stockholm den 4 oktober 2005
          </p>
          <p>
            Jan Andersson (c) Claes Västerteg (c) Margareta Andersson (c)
            Birgitta Carlsson (c) Kenneth Johansson (c) Birgitta Sellén (c)
          </p>
          <p>
            2005/06:MJ546
          </p>
        </div>
      </div>
    </body>
  </text>
</TEI>
