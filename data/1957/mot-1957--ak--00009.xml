<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00009">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__9/mot_1957__ak__9-001.pdf"/>
      <fw xml:id="i-PbzbsfAMfYTECwAHZwx2TZ">
        Nr 9—14 Motioner i Andra kammaren, nr 9 år 1957 1
      </fw>
      <div xml:id="i-GEaT4Gnsj9s4qmg75aRFk1" type="motHeader">
        <div xml:id="i-BrFBnzNPDPvV1ZNyriwUcv" type="motTitle"/>
        <div xml:id="i-WK2k9hHATceLnNekDoRRPv" type="motSubmissionInfo"/>
      </div>
      <div xml:id="i-NXPymit1WqMSK7ejhYAx56" type="motBody">
        <div xml:id="i-BqvKGpgjK2VyP3kGyaLNbc">
          <p xml:id="i-CsD959MfhjLthgHoJn1XWE">
            Nr 9
          </p>
          <p xml:id="i-9qmQ7QRQF7d6cq48Ek8DyG">
            Av herr Nilsson i Göingegården m. fl. om en skyndsam utredning
            angående gengasberedskapen.
          </p>
          <p xml:id="i-4seUFuNuADzMrE6FwnpZEQ">
            På grund av den stora överflyttningen av arbetskraft från jordbruket
            till andra näringsgrenar, främst industrien, har det svenska jordbruket
            under de senaste två decennierna i allt snabbare takt genomfört
            en omfattande, nödvändig mekanisering. Sett ur nationalekonomisk
            synvinkel har denna mekanisering varit förmånlig. Ett framträdande
            drag i mekaniseringen är insättandet av traktorer. Antalet traktorer
            uppgår nu till omkring 130 000 med en samlad motoreffekt av mer
            än 3 milj. hästkrafter. Samtidigt med motoriseringen har antalet
            hästar minskat från ett totalantal omkring 630 000 år 1937 till
            ca 300 000 för närvarande. Med hänsyn till ålderssam- mansättningen
            av hästbeståndet har man att räkna med en fortsatt kraftig minskning.
            Möjligheter för en återgång till hästdrift i händelse av bristande
            tillgång på flytande drivmedel föreligger icke. Jordbrukets nuvarande
            maskinutrust- ning kan i huvudsak icke längre apteras för hästdrift.
            Antalet hästar kan icke annat än mycket långsamt ökas i nämnvärd
            grad, och på landsbygden kvarvarande arbetskraft är icke tillnärmelsevis
            tillräcklig för arbete med hästdrift. Ej heller torde bostadsbestånd
            och kvarvarande stallutrymmen möjliggöra någon omställning. Tillgång
            på dragkraft i full omfattning utgör en absolut grundläggande
            förutsättning för upprätthållande av en livsmedelsproduktion inom
            lan- det. Någon egentlig reduktion av det totala energibehovet
            är utesluten. Jord- brukets traktordrift måste alltså under alla
            förhållanden säkerställas i full omfattning oavsett om tillgång
            på flytande bränsle föreligger eller inte. De under hösten 1956
            inträffade utrikespolitiska händelserna har aktua- liserat frågan
            om vår beredskap på detta viktiga område i händelse stör- ningar
            skulle inträffa i vår oljetillförsel. Givetvis är det riktigt
            alt i betydande omfattning säkerställa en reserv- lagring av flytande
            drivmedel. Med hänsyn till motorernas enorma bety- delse i våra
            dagars jordbruk, liksom i samhället i övrigt, samt i landets försvar,
            är icke ens en mycket betydande lagring tillräcklig såsom ensam
            beredskapsåtgärd. Behovet av flytande drivmedel växer oavbrutet.
            Det kommer alltid visa sig svårt att i tillräcklig takt öka beredskapslagrens
          </p>
          <p xml:id="i-EYguohbudCof3u6SAp5Qyt">
            Bihang till riksdagens protokoll 1957. 4 saml. Nr 9—14
          </p>
          <pb facs="riksdagen-motions-pdf/data/1957/mot_1957__ak__9/mot_1957__ak__9-002.pdf"/>
          <fw xml:id="i-7C3HLJerJNdTnxE1Y9w71D">
            2 Motioner i Andra kammaren, nr 9 år 1957
          </fw>
          <p xml:id="i-JQVhcj48BbHsM7aKRtC4ek">
            storlek. Även stora beredskapslager kommer vid en fortvarig avspärrning
            förr eller senare att vara uttömda. Redan långt innan dess måste
            lagren reserveras för viktiga områden där endast flytande drivmedel
            kan komma i fråga. Med nuvarande tekniska utveckling synes för
            jordbrukets vidkommande endast en övergång till gengasdrift vara
            öppen därest tillgången på flytande drivmedel minskar. En övergång
            till gengasdrift kan icke ske på kort tid, i all synnerhet icke
            om en rimlig beredskap ej hålles aktuell och modifieras med hänsyn
            till den fortskridande tekniska utvecklingen samt till motor-
            beståndets numerära ökning. Beaktas bör att upprätthållandet av
            en bered- skap på gengasdriftens område medför obetydliga kostnader.
            De egentliga kostnaderna uppkommer först i samband med en nödvändig
            övergång. Ju sämre förberedelserna är desto större blir villervallan,
            misstroendet och kostnadsökningen. En improvisation blir dyrbar
            för landet och för den enskilde. Av ovan anförda skäl synes det
            oss angeläget att en tillfredsställande gengasberedskap upprätthålles.
            Riksnämnden för ekonomisk försvarsbered- skap har genom sin gengaskommitté
            i någon mån följt denna fråga och vidtagit en del åtgärder. Enligt
            vår uppfattning är de vidtagna åtgärderna emellertid icke tillräckliga,
            i varje fall icke i den del de avser jordbrukets traktordrift.
            En verklig beredskap måste bygga på förhållanden om vilka man
            har officiell kännedom. Någon egentlig utveckling av gengastekniken
            synes icke ha skett sedan 1945, varför alla de praktiska svårigheter
            beträf- fande start, kylning, skötsel o. s. v. som då vållade
            så stor arbetsbelastning, tidsspillan och bristande effektivitet
            torde kvarstå helt och hållet. Inte hel- ler torde någon förbättring
            i fråga om den i och för sig låga effekt som kan utvinnas ur motorerna
            vid gengasdrift ha skett. Alla dessa problem kompliceras av att
            traktorerna i dag på helt annat sätt än tidigare måste utrustas
            med påhängda redskap, tillsatsanordningar såsom frontlastare m.
            fl. Frågan om omställning av de ca 30 000 traktorer som är utrustade
            med dieselmotorer torde icke vara löst, och därvid bör beaktas
            att dessa traktorer är insatta främst inom de mest produktiva
            jordbruksenheterna varför beredskapsläget beträffande dem är särskilt
            angeläget. Det synes oss angeläget att en begränsad men kontinuerligt
            fortlöpande teknisk utveckling säkerställes vid därtill lämpad
            officiell institution. Åt denna institution bör då också ges uppdraget
            att samla erfarenheter som eventuellt kan bli tillgängliga från
            andra håll inom och utom landet. Enär denna beredskapsåtgärd är
            en allmän samhällelig angelägenhet bör sam- arbete etableras mellan
            ifrågavarande institution och svensk motorindustri, icke minst
            på traktorområdet. Vidare bör med statens stöd en begränsad praktisk
            försöksverksamhet bedrivas på såväl traktor- som bilområdet, lämpligen
            under ledning från
          </p>
          <pb facs="riksdagen-motions-pdf/data/1957/mot_1957__ak__9/mot_1957__ak__9-003.pdf"/>
          <fw xml:id="i-EiW1DuKGP54rgKfhnAeHAa">
            Motioner i Andra kammaren, nr 9 år 1957 3
          </fw>
          <p xml:id="i-VftbQ2L8xLrHtmTARwuxyd">
            ovannämnda officiella institution. Det är angeläget att denna
            praktiska för- söksverksamhet omfattar alla viktigare motorfordonsslag
            och göres under de körförhållanden som för dem är aktuella. Med
            stöd av vad ovan anförts hemställes, att riksdagen måtte i skrivelse
            till Kungl. Maj:t hemställa om en så skyndsam utredning angående
            gengasberedskapen att förslag härom kan framläggas inför 1957
            års höst- riksdag.
          </p>
          <p xml:id="i-LDfsi79rBbDHTHmpG38foP" type="date">
            Stockholm den 16 januari 1957
          </p>
          <p xml:id="i-5pSFioMdR3uxFdN4LNhePp" type="signatureBlock">
            Gust. Nilsson Rolf Eliasson Lennart Stiernstedt i Göingegården
          </p>
          <p xml:id="i-C8anfwBq44EouXUiZPGn7p">
            Nils Agerberg Erik Magnusson Sven Svensson i Krokstorp Eric Nilsson
            Jöns Nilsson
          </p>
          <p xml:id="i-JyMZ1BpXdLH7UuWobdYrUe">
            i Svalöv i Bästekille
          </p>
        </div>
      </div>
    </body>
  </text>
</TEI>
