<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__179/mot_1961__ak__179-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 179 år 1961 11
          </p>
          <p>
            Nr 179
          </p>
          <p>
            Av herrar Bohman och Rydén, angående lättnader i valutaregleringen,
            m.m.
          </p>
          <p>
            (Lika lydande med motion nr 150 i Första kammaren)
          </p>
          <p>
            Vid skilda tillfällen har i riksdagen framförts krav på lättnader
            i valuta- regleringen i syfte att dels underlätta det administrativa
            förfarandet och kontrollen av i och för sig medgivna löpande betalningar,
            dels ock succes- sivt undanröja hindren för kapitalrörelser och
            därigenom främja integra- tionen med utländska marknader i detta
            hänseende (motionerna II 578: 1959, II 789:1960 och II 538:1960).
            I anledning av 1959 års motion i ämnet uttalade bankoutskottet
            (utl. 36:1959), att det förutsatte, att valutastyrelsen utan någon
            åtgärd från riksdagens sida strävade efter att utforma regleringen
            så att den icke mer än oundgängligt betungade dem som berördes
            av regleringen. I anledning av 1960 års motioner beslöt riks-
            dagen på förslag av ett enhälligt bankoutskott (utl. 22:1960)
            att hos Kungl. Maj:t hemställa om en förutsättningslös utredning
            snarast möjligt rörande valutaregleringen. I valutastyrelsens
            redogörelse till bankofullmäktige angående valuta- regleringens
            administration under 1960 (bankoutskottets memorial 1: 1961) anföres,
            att de redan tidigare fåtaliga inskränkningarna beträffande de
            löpande betalningarna (till och från det konvertibla området)
            numera bort- fallit och att bilaterala arrangemang kvarstår endast
            beträffande ett fåtal länder i Östeuropa. Däremot har restriktionerna
            i fråga om de för närings- livet betydelsefulla kapitalrörelserna
            icke varit föremål för liberalisering under året. Fastmera har
            det under andra halvåret framkomna utländska intresset för svenska
            portföljplaceringar dämpats genom att — såsom valutastyrelsen
            uttrycker förhållandet — bestämmelserna rörande bytes- affärer,
            s.k. switch-affärer, i svenska värdepapper »preciserats&gt;. I för-
            hållande till den faktiska utveckling som dessförinnan kommit
            till stånd innebär detta en skärpning av regleringen. Även i övrigt
            framgår av be- rättelsen, att stark restriktivitet gjort sig gällande
            i fråga om kapitalrörel- serna. Vad först gäller de löpande betalningarna
            borde enligt vår mening inga hinder numera föreligga mot att förenkla
            förfarandet på sätt föreslagits i vissa av de ovan återgivna motionerna.
            I stället har emellertid en gemen- sam framställning från ett
            flertal näringsorganisationer om förenklingar i uppgiftsskyldigheten
            lämnats utan åtgärd, och nya formulär till inköps-
          </p>
          <pb facs="riksdagen-motions-pdf/data/1961/mot_1961__ak__179/mot_1961__ak__179-002.pdf"/>
          <p>
            12 Motioner i Andra kammaren, nr 179 år 1961
          </p>
          <p>
            anmälningar har fastställts utan att organisationerna ens beretts
            tillfälle yttra sig däröver. Det föreligger enligt vår mening
            desto starkare skäl att tillmötesgå näringslivets önskemål i detta
            hänseende, som valutaregleringen — vilket även vitsordas i direktiven
            till den utredning angående valuta- regleringen som Kungl. Maj:t
            efter riksdagens hemställan tillsatt den 21 oktober 1960 — beträffande
            löpande betalningar för närvarande endast har till syfte att kontrollera
            att icke förbjudna kapitalbetalningar äger rum under sken av att
            vara löpande betalningar. Det kan dock icke vara för- svarligt
            att belasta mängden av fullt lojala nödvändiga och nyttiga betal-
            ningstransaktioner med ett tyngande kontrollförfarande blott för
            att få utrett om en eller annan olovlig transaktion insmugit sig
            bland det tillåtna. Erinras må också om att den av riksdagen begärda
            utredningen skulle om- fatta jämväl dessa förhållanden och vara
            »förutsättningslös&gt;. Departe- mentschefen har emellertid i direktiven
            till utredningen utgått ifrån att friheten att utföra löpande
            betalningar &gt;måste&gt; vara förenad med ifråga- varande kontrollmöjligheter.
            I det hänseendet är utredningen alltså icke förutsättningslös.
            Vad därefter gäller kapitalrörelserna — i fråga om vilka den svenska
            offentliga statistiken för övrigt är alltför bristfällig — har
            valutaregle- ringens tillämpning lett till att vi icke utnyttjat
            möjligheterna att påbörja vår integration med den europeiska kapitalmarknaden.
            Förutsättningarna att helt eller i det allra närmaste avskaffa
            valutaregleringen har under året varit gynnsammare än någonsin
            tidigare. Vi behöver här blott erinra om hur dollar-knappheten
            förbytts i ett dollarutflöde från USA och hur den svenska och
            europeiska högkonjunkturen samt ett visst utländskt intresse för
            den svenska aktiemarknaden i förening med ett svalare svenskt
            in- tresse för den utländska erbjudit osedvanligt goda betingelser
            härför. De argument emot ett avskaffande som framförts i såväl
            direktiven för ut- redningen om valutaregleringen som valutastyrelsens
            berättelse — »stör- ningar på vissa europeiska valutamarknader»
            och &gt;åtgärder som vidtagits häremot i länder såsom Västtyskland
            och Schweiz» — är enligt vår mening icke rättvisande. Betecknande
            är nämligen att varken i Tyskland eller Schweiz eller i något
            annat land på en med vår jämförlig utvecklingsnivå &gt;störningar»
            på valutamarknaden torde ha motverkats genom ingrepp i form av
            valutarestriktioner såsom våra. Man har i stället litat till ränte-
            vapnet (t. ex. negativ ränta i Schweiz) eller andra åtgärder än
            fysiska kon- troller. De kapitalrörelser gentemot vilka riksbanken
            såsom ovan erinrats ansett sig böra ingripa har av en stor majoritet
            OEEC-stater — med reservation dock av Sverige tillsammans med
            Norge, Danmark och Portugal — upp- tagits i OEEC:s kapitalliberaliseringskod
            som sådana vilka medlemssta- terna skall tillåta. Ingripandet
            mot det utländska kapital som visat sig villigt till investeringar
            i svenska företag är desto mer olyckligt som flera
          </p>
          <pb facs="riksdagen-motions-pdf/data/1961/mot_1961__ak__179/mot_1961__ak__179-003.pdf"/>
          <p>
            Motioner i Andra kammaren, nr 179 år 1961 13
          </p>
          <p>
            av våra exportindustrier i längden icke torde kunna finansiera
            sin alltmer kapitalkrävande expansion i utlandet (lagerhållning
            i utlandet, köpare- krediter och särskilt sammansättnings- och
            tillverkningsfabriker) utan att anlita utländskt kapital och utländska
            kapitalmarknader. Dylika åtgärder kan visserligen icke i längden
            hindra utvecklingen men väl fördröja och försvåra den och därunder
            skada svenska handels- och exportintressen. Det förtjänar understrykas,
            att Sverige ungefär samtidigt som riksdagen föregående år begärde
            utredning om dessa förhållanden försatt sig i mino- ritet i förhållande
            till andra medlemsstater inom OEEC även genom andra ensidiga reservationer
            i liberaliseringsarbetet på kapitalrörelsernas område. Detta har
            icke kunnat undgå väcka stor uppmärksamhet utanför Sverige. Vi
            åsyftar förpliktelserna i OEEC:s kapitalliberaliseringskod, att
            medlems- stat, i förhållandet medlemsstaterna emellan, skall i
            viss utsträckning tillåta valutautlänningars investeringar i inhemska
            värdepapper (Annex I list 1, VI Security Dealing 7) liksom valutainlänningars
            investeringar i utländska värdepapper (ibidem 1 och 4). I direktiven
            till utredningen om valutaregleringen har departements- chefen
            uttryckligen »förutsatt att behov föreligger av fortsatt reglering
            av kapitalbetalningar och att utredningen vid sin översyn av valutaförord-
            ningen bör utgå härifrån». Utredningen skulle därmed enligt departements-
            chefens mening sakna »anledning att taga ställning till hur i
            ett aktuellt läge regleringen av kapitalrörelser synes böra tillämpas».
            Utredningen vore dock »oförhindrad att även analysera verkningarna
            under olika förutsätt- ningar av att valutaregleringen totalt
            avskaffas». Enligt hans mening skulle en uppmjukning i enlighet
            med de i riksdagen motionsledes framställda yrkandena, vilka behandlats
            i bankoutskottets utlåtande 22: 1960, i huvud- sak få samma effekt
            som ett totalt avskaffande; ett sådant avskaffande eller en dylik
            uppmjukning skulle aktualisera en ytterligare skärpning i penning-
            och finanspolitikens utformning. Även i övrigt präglas direktiven
            av en avvisande inställning till frågan om en liberalisering av
            valutapoli- tiken. Enligt vår uppfattning kan Kungl. Maj:t med
            de direktiv utredningen erhållit icke anses ha tillmötesgått riksdagens
            hemställan om en »förut- sättningslös» utredning rörande valutaregleringen.
            I förevarande valutaläge och med de direktiv, vid vilka utredningen
            bundits, finns det risk för att — såsom många remissinstanser
            och motionärerna vid föregående års riks- dag varnat för — utredningen
            i stället kan fördröja valutaregleringens av- veckling. Det är
            icke vår avsikt att i detta sammanhang ta ståndpunkt till om valutareglering
            kan erfordras efter den 1 juli 1961, då det nu löpande förordnandet
            därom utgår. Oavsett om regleringen bibehålles eller icke även
            efter nämnda tidpunkt, bör emellertid redan nu åtminstone de lättnader
            i fråga om restriktioner för kapitalrörelser kunna vidtagas som
            föreskrivits i OEEC:s kapitalliberaliseringskod. Någon anledning
            att av-
          </p>
          <pb facs="riksdagen-motions-pdf/data/1961/mot_1961__ak__179/mot_1961__ak__179-004.pdf"/>
          <p>
            14 Motioner i Andra kammaren, nr 179 år 1961
          </p>
          <p>
            vakta vad den pågående utredningen kan ha att anföra i det hänseendet
            föreligger icke. Departementschefen har ju själv i utredningsdirektiven
            understrukit, att det finge ankomma på riksbankens valutastyrelse,
            som genom sin sammansättning vore avsedd »att vid regleringens
            handhavande åstadkomma ett samarbete mellan olika intressen, i
            sista hand under bankofullmäktiges ansvar», att överväga regleringens
            utformning med av- seende på kapitalbetalningarna. Den begränsade
            liberalisering som här före- slås genom en reservationslös anslutning
            till OEEC:s kapitalliberaliserings- kod får för övrigt anses utredd
            genom de överväganden som skett inom OEEC:s fackorgan före och
            i anslutning till kodens antagande. I anledning av vad som anfördes
            i bankofullmäktiges yttrande över motionen II 538: 1960 må till
            sist understrykas, att med lättnader i fråga om kapitalrörelserna
            och ökad integration i kapitalmarknadshänseende icke eftersträvas
            vare sig ökat nettoutflöde eller nettoinströmning av kapi- tal
            utan ökning i både införsel och utförsel av kapital. Det är vi-
            dare icke givet, att vårt lämpligaste bidrag till utvecklingsländernas
            ekonomi består i en, bilateralt räknat, ökad svensk nettoutförsel
            av kapital till dessa länder, i vilka våra investeringserfarenheter
            är begränsade. Kapi- talrörelserna måste få en multilateral karaktär,
            och man bör därför som ett alternativ även räkna med att svenskt
            kapital genom investeringar i länder högre upp på utvecklingsskalan
            kan avlasta annat riskvilligt, till engagemang i forna kolonialländer
            bättre ägnat kapital och sålunda indirekt bidraga till utvecklingsländernas
            kapitalförsörjning. Under åberopande av vad ovan anförts hemställer
            vi, att riksdagen måtte A. uttala 1) att riksbanken vidtager lättnader
            i valutaregleringen genom såväl generella dispenser som i avseende
            å uppgifts- skyldigheten m. m., allt i syfte att icke för kontroll-
            och statis- tiska ändamål betunga valutabanker, enskilda personer
            och företag i vidare mån än som är oundgängligen nödvändigt; 2)
            att riksbanken i handhavandet av valutaregleringen utan dröjsmål
            genomför lättnader i hindren för kapitalrörel- ser i den mån så
            är erforderligt för att möjliggöra ett åter- tagande av de reservationer
            Sverige avgivit till OEEC:s kapi- talliberaliseringskod; B. i
            skrivelse till Kungl. Maj:t hemställa, att direktiven till den
            av Kungl. Maj:t tillsatta valutautredningen ändras så att den
            i överensstämmelse med vad bankoutskottet anfört i sitt utlåtande
            nr 22:1960 kan ske helt förutsättningslöst.
          </p>
          <p>
            Stockholm den 24 januari 1961
          </p>
          <p>
            Gösta Bohman Ebbe Rydén
          </p>
        </div>
      </div>
    </body>
  </text>
</TEI>
