<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SkU-02419">
  <teiHeader>
    <fileDesc>
      <titleStmt>
        <title>Införsel av alkohol för personligt bruk och busschaufförers ansvar</title>
        <author corresp="i-Ev6Dx3pWj2WT32VGQpabaz i-BZ7PcK8D1efvHXsafGEMKE">av Finn Bengtsson och Andreas Norlén (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2419 av Finn Bengtsson och Andreas Norlén (M)</title>
          <idno type="rdwebb">H2022419</idno>
          <rs type="number">2419</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H2022419/text</ref>
          <ref type="dokument_url_html">http://data.riksdagen.se/dokument/H2022419</ref>
          <ref type="dokumentstatus_url_xml">http://data.riksdagen.se/dokumentstatus/H2022419</ref>
          <ref type="docx">http://data.riksdagen.se/fil/0D8D9646-67C7-4C80-9725-ECA0ACDB26E7</ref>
          <ref type="pdf">http://data.riksdagen.se/fil/264D2178-072E-40C7-83A8-FB4188688465</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MPZL2wFj8qKbNeWsebBvRd" type="signed"/>
        <correspContext corresp="i-MPZL2wFj8qKbNeWsebBvRd">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-nqrEESoudXc1uWTWPRW9Q" type="submitted">
          <date when="2014-11-10"/>
          <time when="15:36:58"/>
        </correspAction>
        <correspAction xml:id="i-T2EcwZx4vvPR98Txhio4Hu" type="referred">
          <date when="2014-11-12"/>
        </correspAction>
        <correspAction xml:id="i-43dYZM7usnHSdNUiYvyKGQ" type="assigned">
          <date when="2016-04-27"/>
          <time when="15:10:26"/>
        </correspAction>
        <correspContext corresp="i-43dYZM7usnHSdNUiYvyKGQ">
          <ref type="assignedTo">Skatteutskottet</ref>
        </correspContext>
        <correspAction xml:id="i-KR54nxE4RybT5uDT7PGSsV" type="behandlas_i"/>
        <correspContext corresp="i-KR54nxE4RybT5uDT7PGSsV">
          <ref type="uppgift">2014/15:SkU18</ref>
          <ref type="ref_dok_id">H201SkU18</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SkU18</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N8Vvf3Q7uwVV6vP5WSuYYf" type="motHeader">
        <div xml:id="i-BQc9m84jFr6UsQLyHeRGxQ" type="motTitle">
          Motion till riksdagen 2014/15:2419 av Finn Bengtsson och Andreas
          Norlén (M) Införsel av alkohol för personligt bruk och busschaufförers
          ansvar
        </div>
      </div>
      <div xml:id="i-KrPn2HWrzsvE63UoP76wuG" type="motBody">
        <div xml:id="i-3udNTuupX3ruvvQyuoo7o5" type="motProposal" subtype="förslag">
          <head xml:id="i-KbyJ1SjUh3qjp5Z27gk9JU">
            Förslag till riksdagsbeslut
          </head>
          <list xml:id="i-7wnDk7mqEoF6WmiR6z7dys" style="ol">
            <item xml:id="i-R8fTSjvwghfD9uTC9dYLDF">
              Riksdagen tillkännager för regeringen som sin mening vad som
              anförs i motionen om en översyn av hur mycket alkohol som bör
              få föras in i landet för personligt bruk.
            </item>
            <item xml:id="i-5uNrjBoGu5uoAViXPoXaXJ">
              Riksdagen tillkännager för regeringen som sin mening vad som
              anförs i motionen om att bussbolags eller busschaufförers ansvar
              för ”herrelös” alkohol på bussar bör förstärkas.
            </item>
          </list>
        </div>
        <div xml:id="i-93cStDwVauFWLFafRwHvAv" type="motContent">
          <head xml:id="i-SfmY1yRQEYjMM9Wg44Bpei" type="h1">
            Motivering
          </head>
          <p xml:id="i-8XsKkMWUmtRQEn2KfNWWGs">
            Under 2014 har problemen med organiserad smuggling av stora mängder
            alkohol uppmärksammats, inte minst i Östergötland. Polisen i Östergötland
            beslagtog i februari 2014, inom ramen för projektet Bus Stop,
            tonvis med alkohol på turistbussar som använts till vad som med
            stor sannolikhet är återkommande, välorganiserade smugglingsresor
            till Tyskland. Samma bild av storskalig smuggling, iscensatt av
            ett antal oseriösa bussföretag, har förmedlats av granskande reportage
            i Östgöta Correspondenten under våren 2014.
          </p>
          <p xml:id="i-YKWTFZPNPWTqNijEDRGCz4">
            Hanteringen förefaller gå till så att bussföretaget engagerar
            några personer – bland annat personer som lever på a-kassa eller
            ersättning från Försäkringskassan – och instruerar dessa personer
            att sitta med i bussen som ”målvakter”. Sedan körs bussen ner
            till Tyskland och lastas full med alkohol. Om bussen stoppas för
            kontroll vid gränsen mot Sverige säger ”målvakterna” att de har
            köpt alkoholen och att de ska ha fest och därför behöver stora
            mängder av olika alkoholdrycker.
          </p>
          <p xml:id="i-461kNrw9aRiKcqRw21BhhS">
            Om detta ställs på sin spets och varje ”målvakt” av polisen uppmanas
            att peka ut just sin alkohol brukar resultatet bli att en stor
            del av alkoholen blir ”herrelös”. ”Målvakterna” vill inte riskera
            en närmare utredning av om införseln verkligen är för privat bruk.
          </p>
          <p xml:id="i-RZUAzsxpq4dWHmFbUS7uXX">
            När bussen körs tillbaka genom Sverige stannar den på vissa förutbestämda
            platser, där personer i skåpbilar väntar. Så fort bussen stannat
            körs skåpbilarna fram och lastas med beställd mängd alkohol, varpå
            skåpbilarna snabbt kör iväg igen och bussen fortsätter. Skåpbilarna
            körs av langare som sedan säljer alkoholen vidare till ungdomar
            och vuxna på sina olika hemorter. I och med att bussarna kan leverera
            flera gånger i veckan behöver langarna inte ha lager hemma, vilket
            minskar deras risk att bli avslöjade.
          </p>
          <p xml:id="i-Xg4y7WPkYfdUKT7RHU1pA5">
            Ett tydligt exempel på hur välorganiserat och välregisserat smugglingsprocessen
            genomförs är utbytet av varor och ersättning för dessa. Det sker
            nämligen inte samtidigt. Överlämnandet av varor från bussen till
            ”underleverantörsfordonen” äger rum utan att några pengar lämnas
            över. Betalningen fullgörs i helt andra sammanhang, sannolikt
            vanligen kontant och mellan personer som kanske inte ens praktiskt
            har deltagit i själva smugglingen och den vidare langningen till
            t.ex. ungdomar och oseriösa krögare.
          </p>
          <p xml:id="i-Gro4jaM2fCdkawyMXeD1PR">
            Alkoholsmuggling av det här slaget organiseras sannolikt på olika
            håll i landet. En av bussarna som stoppades i Östergötland ägdes
            av ett bussbolag i Sundsvall.
          </p>
          <p xml:id="i-Em5Dgh9i5GRtC53fcLs16K">
            Smugglingen är en form av organiserad kriminalitet som genererar
            många miljoner kronor till brottslingarna, samtidigt som risken
            för upptäckt tidigare har varit liten. Bussarna är som rullande
            systembolag. Av nyliga beslag att döma kan ett par busslaster
            innehålla så mycket som 20 ton alkoholhaltiga drycker, och man
            räknar med att cirka 20 sådana olagliga busslaster anländer till
            Östergötland varje vecka.
          </p>
          <p xml:id="i-HdiMjWLApGoEw2UWLnnc4v">
            Det är lagligt att till Sverige från ett annat EU-land föra in
            alkohol för personligt bruk, utan att betala svensk alkoholskatt,
            men ett problem är att vad som är personligt bruk inte är tillräckligt
            preciserat. I rådets direktiv 2008/118/EEG finns referensnivåer
            för vad som kan betraktas som privat bruk (10 liter spritdrycker,
            90 liter vin, 20 liter starkvin, 110 liter öl), men domstolspraxis
            har glidit iväg och innebär att mycket större kvantiteter än så
            kan godtas som personlig ranson. Beviskraven för att viss alkohol
            är avsedd för personligt bruk har också blivit mycket låga. I
            svensk rättspraxis har till exempel godtagits att sju personer
            får ta med sig åtta ton alkohol in i landet under förevändning
            att de ska ha fest. Det finns således ett tydligt behov av dels
            en översyn av hur mycket alkohol som bör få föras in i landet
            för personligt bruk, dels en precisering av regelverken.
          </p>
          <p xml:id="i-yjrrnpggE42jUQUEghi5c">
            Ett annat problem är att bussförarna och bussbolagen i dagsläget
            kan avsäga sig allt ansvar för införseln av alkoholen och skylla
            på passagerarna, även när en stor del av alkoholen ombord visar
            sig vara ”herrelös”. Därför finns det skäl att överväga om det
            kan skapas ett straffrättsligt och/eller skatterättsligt ansvar
            för dessa aktörer, i vart fall för den ”herrelösa” alkoholen.
            I rättspraxis har det inte bedömts möjligt att ta ut punktskatt
            av bussbolag för ”herrelös” alkohol, varför en lagändring bör
            övervägas.
          </p>
          <head xml:id="i-LJZFwsdXa9enYaDMei79Nm" type="h1">
            Vi vill med denna motion att riksdagen ger regeringen detta tillkänna.
          </head>
        </div>
        <div xml:id="i-VK1RM5SfxGoCcfDDihgwA4" type="signatureBlock">
          <list xml:id="i-K1bRMAfQnLG7zQGhphfZHN">
            <item xml:id="i-VwDbK1WvGyVjg6tT5LNbLj" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
            <item xml:id="i-S3DPSCpEiaC9grJHuYCY5N" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
