<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00014">
  <teiHeader>
    <fileDesc>
      <titleStmt>
        <title>med anledning av skr. 2009/10:195 Redovisning av skatteutgifter 2010</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:195 Redovisning av skatteutgifter 2010</title>
          <idno type="rdwebb">GX02Sk14</idno>
          <rs type="number">Sk14</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk14/text</ref>
          <ref type="dokument_url_html">http://data.riksdagen.se/dokument/GX02Sk14</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk14</ref>
          <ref type="doc">http://data.riksdagen.se/fil/79AAF6A0-6180-4CF6-BCD1-A10C83446381</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RV58z4JKLyvuKAyG2XobP8</idno>
            <name>Laila Bjurling</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9xcMYrrML4AzXQ6jGcD6e2</idno>
            <name>Christin Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-34DNmqiL54dgDmYoH4mPs8</idno>
            <name>Greger Tidlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DKVEwjAedaaDyvZjYRUhUM</idno>
            <name>Britta Rådström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ALEdR2KxU28umoKXFq3nVY" type="basedOn"/>
        <correspContext corresp="i-ALEdR2KxU28umoKXFq3nVY">
          <ref>Regeringsskrivelse 2009/10:195</ref>
        </correspContext>
        <correspAction xml:id="i-XKb8s7ZvJojJSAvYunWoXp" type="signed"/>
        <correspContext corresp="i-XKb8s7ZvJojJSAvYunWoXp">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-RV58z4JKLyvuKAyG2XobP8"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-9xcMYrrML4AzXQ6jGcD6e2"/>
          <note type="signatory" corresp="i-34DNmqiL54dgDmYoH4mPs8"/>
          <note type="signatory" corresp="i-DKVEwjAedaaDyvZjYRUhUM"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-HXbqFEyQ3cDBEvGisHaWzR"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-5VUPMVc63RPEsz9EDQYyQT" type="referral">
          <date when="2010-05-04"/>
        </correspAction>
        <correspAction xml:id="i-NAQbTVVFK4LtnEjsadMKZJ" type="dismissal">
          <date when="2010-05-03"/>
        </correspAction>
        <correspAction xml:id="i-HMnCYE5419bNyZgoH1GnfS" type="dismissal">
          <date when="2010-05-03"/>
        </correspAction>
        <correspAction xml:id="i-JRmFE3x48nGFkVpKx8egiw" type="transfer">
          <date when="2010-04-29"/>
        </correspAction>
        <correspAction xml:id="i-8HGh2jkhmWvp765fswE6GH" type="submission">
          <date when="2010-04-29"/>
        </correspAction>
        <correspAction xml:id="i-E1UMk5RgZo4D1Et3squspU" type="assigned"/>
        <correspContext corresp="i-E1UMk5RgZo4D1Et3squspU">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DQFFyiyT8wz4HnhoWsGfXs">
            Förslag till riksdagsbeslut
          </head>
          <list style="ol">
            <item xml:id="i-Ux37P79rPBtdB3wq52w7Nv">
              Riksdagen tillkännager för regeringen som sin mening vad som
              anförs i motionen om en restriktiv hållning till selektiva inslag
              i beskattningen.
            </item>
            <item xml:id="i-UmLEb9gAGMiMQ5xwGDW6AD">
              Riksdagen tillkännager för regeringen som sin mening vad som
              anförs i motionen om att skatteundantag som ökar klyftorna i Sverige
              och underminerar välfärdens finansiering inte är önskvärda.
            </item>
            <item xml:id="i-CUe4jfefyVLZUWNKKh75bY">
              Riksdagen tillkännager för regeringen som sin mening vad som
              anförs i motionen om att mer av rättvisa, jämställdhet, solidaritet
              och ekologisk hållbarhet bör prägla skattepolitiken och skatteundantagen.
            </item>
          </list>
        </div>
        <div type="motContent">
          <head xml:id="i-9kY9MZjmfB92RnGr3Gwx4W" type="h1">
            Ett skattesystem med mindre av nedsättningar, avdrag och andra
            särlösningar
          </head>
          <p xml:id="i-82uEfUDZK3YjMtGjet5TPQ">
            Välfärden ska vara solidariskt finansierad genom att skatt betalas
            efter bärkraft, välfärden ska sedan fördelas efter behov. Den
            som har högre inkomster och stora ekonomiska tillgångar ska bidra
            med mer än den som har lägre inkomster och mindre ekonomiska tillgångar.
            Alla ska däremot ha rätt till samma välfärd oavsett inkomst och
            förmögenhet. Skattesystemet bidrar tillsammans med socialförsäkringarna
            till att skapa en rättvis fördelning av samhällets resurser.
          </p>
          <p xml:id="i-LwHz5thZeERCqNCZ6osro">
            Människor måste kunna känna trygghet för att våga möta och positivt
            bejaka de ständiga förändringar globaliseringen ger upphov till.
            Otrygga och rädda människor är inte kreativa och förändringsbenägna.
            Skattesystemet och välfärden är två sidor av samma mynt. Välfärden
            finansieras med skatter och skatterna uppfattas som legitima så
            länge den offentliga välfärden kommer alla till del och håller
            en god kvalitet. Välfärden är inte gratis, utan finansieras av
            dem som arbetar, investerar, uppfinner och betalar skatt i Sverige.
            Inte minst därför är den internationella skatteflykt som sker
            till de s.k. skatteparadisen ett hot mot välfärden.
          </p>
          <p xml:id="i-BnXF3iQGjmh4TjjAEEw4Nw">
            Det svenska skattesystemet reformerades för ett och ett halvt
            decennium sedan. Reformeringen föregicks av en omfattande dialog
            med alla riksdagspartier och med arbetsmarknadens parter. Skattereformens
            grundpelare har varit så genomtänkta och välförankrade att de
            hållit över både en borgerlig regering 199194 och en socialdemokratisk
            minoritetsregering, med stöd från Vänsterpartiet och Miljöpartiet
            de gröna 19942006.
          </p>
          <p xml:id="i-PqT231nmgp4cifeKXumXcC">
            Ett huvudsyfte med skattereformen 199091 var att skatterna bättre
            skulle fördelas efter bärkraft, samtidigt som arbete och sparande
            skulle stimuleras. Skattesystemet skulle därför inriktas på att
            finansiera offentliga utgifter och att bidra till en jämnare fördelning
            av levnadsstandarden, medan andra politiska mål i första hand
            skulle tillgodoses utanför skattesystemet.
          </p>
          <p xml:id="i-BuTW7JSjMMdTciP8giHqwA">
            De fyra grundpelarna för 199091 års skattereform var sammanfattningsvis
          </p>
          <list style="ul">
            <item xml:id="i-5ngNGLuQH7jRkun3nF2FJq">
              lägre skattesatser
            </item>
            <item xml:id="i-KFFafzw68wNbsRBBp7g6pa">
              bredare skattebaser
            </item>
            <item xml:id="i-ME8Lk8bNUdK2oGaUTk9dAc">
              mer neutral och likformig beskattning
            </item>
            <item xml:id="i-LhVNaMdaTNENEz8bAYU2Zp">
              enklare regler.
            </item>
          </list>
          <p xml:id="i-MK6yUcRuYsUAh6omxHvZJN">
            De tre senare grundpelarna borde även i dag kunna vägleda en
            skattereform. Frågan om nivån på skattesatserna måste diskuteras
            kopplad till nivån för välfärdsstatens ambitioner.
          </p>
          <p xml:id="i-HbU8hzxaFkZJs9nRj8FqsY">
            Strävan efter likformighet behöver dock inte stå i motsatsförhållande
            till att använda styrande skatter som snarare minskar än ökar
            snedvridningarna i ekonomin. Genom skatter på miljö- och hälsoskadliga
            varor ska samhällskostnader som annars inte syns i priset synliggöras,
            för att på så sätt styra konsumtionen i en mer hållbar riktning.
            Offensiva miljöskatter är beprövade och har visat goda resultat.
            Vi anser att det kommer att behövas klimat- och energirelaterade
            skatteförändringar och skattehöjningar. Pengarna som genereras
            behövs för satsningar på ny energiteknik och utbyggnad av klimatvänlig
            infrastruktur, såsom järnväg och kollektivtrafik, forskning och
            utveckling och klimatanpassning av bostäder. Det är investeringar
            som gör att vi klarar klimatmålen samtidigt som ekonomin kan utvecklas
            och nya jobb skapas.
          </p>
          <p xml:id="i-QrmWeE6Bpm5ChJKGrfpyGY">
            Under de borgerliga regeringsåren 19911994 gjordes en rad stora
            avsteg från skattereformen, bl.a. sänktes skatten på kapitalinkomster,
            aktieutdelningar gjordes skattefria och fler fick betala statlig
            inkomstskatt.
          </p>
          <p xml:id="i-T3Mx7ZAfwbPvKnz15RDr52">
            Även den socialdemokratiska minoritetsregeringen gjorde ett stort
            antal ändringar i skattereglerna. Några har inneburit direkta
            avsteg från skattereformen, t.ex. införandet av egenavgifter och
            den lägre matmomsen. De flesta ändringar har dock handlat om justeringar
            av skattesatser eller skattejuridiska omarbetningar för att minska
            möjligheterna till skatteplanering, för att förenkla för skattebetalarna
            eller anpassa skattereglerna efter EU:s regler och den ökade rörligheten
            över gränserna. Andra ändringar har gjorts av miljö-, klimat-
            eller tillväxtpolitiska skäl.
          </p>
          <p xml:id="i-TmmHX6PLt2yVxNaSq422Jc">
            Trots förändringarna var skattesystemet i allt väsentligt hösten
            2006 fortfarande utformat efter de riktlinjer som formulerades
            inför skattereformen.
          </p>
          <p xml:id="i-FSdkRcVcNC2qk2h8hLhQqi">
            Utvecklingen i vår omvärld sedan skattereformen har präglats
            av hårdare konkurrens, inte minst på skatteområdet. Globaliseringen
            fortskrider, allt fler stater industrialiseras och många stater,
            inte minst i Asien, genomgår en snabb ekonomisk utveckling. Människor,
            kunskap och kapital är rörligare än någonsin. Den hårdnande skattekonkurrensen
            beror också på att tekniken underlättar flyttningar av kapital
            och på den juridiska utvecklingen, inte minst EG-rättsligt. Banker
            och andra finansiella företag är aktiva med att sälja olika koncept
            som reducerar skatten för företag och enskilda. De nationella
            skattemyndigheterna ligger ofta steget efter.
          </p>
          <head xml:id="i-GoKSiCBM4sYv3gLR4NFQz9" type="h1">
            Borgerlig skattepolitik
          </head>
          <p xml:id="i-2np1ZxLQDZMZ9vLhZ7wqV6">
            Den borgerliga regeringen har på mycket kort tid genomfört stora
            skattesänkningar. Det innebär ett systemskifte på skatteområdet
            samtidigt som det bidragit till att urholka skattebaserna. I och
            med det minskas möjligheterna till en rättvis fördelning av ekonomiska
            resurser, och möjligheterna till välfärdssatsningar begränsas.
            Skatterna har sänkts mest för höginkomsttagare och förmögna samtidigt
            som arbetslösa, sjuka och pensionärer står för finansieringen.
            Det betyder att Sverige har fått vidgade klyftor. Ett flertal
            av regeringens skatteåtgärder är dessutom riktade till grupper
            eller sektorer av näringslivet på ett sådant sätt att vi får fler
            undantag från en likformig beskattning. Den borgerliga regeringens
            skattepolitik har också inneburit en skevare regional fördelning
            av skatterna samt gynnat män framför kvinnor.
          </p>
          <p xml:id="i-ishc41LcTYJ669MrzXyYC">
            Regeringen och den borgerliga riksdagsmajoriteten har beslutat
            att lika inkomster ska beskattas olika beroende på förvärvskällan
            och beroende hur gammal inkomsttagaren är. Inte minst det s.k.
            jobbskatteavdraget som ger pensionärer, arbetslösa och långtidssjuka
            en högre skatt än de i arbete, är ett avsteg från likformighetsprincipen.
            Inte bara skatterna utan även arbetsgivaravgifterna har sänkts
            på ett selektivt sätt. För ungdomar som vid årets ingång inte
            har fyllt 26 år har egenavgifterna och den allmänna löneavgiften
            satts ned. Den borgerliga regeringen har också velat ge direkta
            skattesubventioner till enskilda branscher. I stället för att
            ge alla branscher och företag likvärdiga villkor ansåg sig regeringen
            vara lämpad att peka ut i vilka branscher framtidens jobb ska
            komma. Särregler för enstaka branscher eller yrkesområden skapar
            alltid krångel och gränsdragnings­problem. Det skapar också ett
            tryck från andra branscher att få motsvarande förmåner. Särregler
            är dessutom i allmänhet orättvisa genom att särskilda skatteregler
            av detta slag gynnar konsumtion av t.ex. vissa tjänster framför
            annan konsumtion, om skatteskillnaden inte motiveras av att spegla
            samhällskostnader som annars inte syns i priset och där särregleringen
            därför snarast syftar till att minska snedvridningen av konsumtionen.
          </p>
          <head xml:id="i-HP8BtHZMQpszf3MsyBCUZR" type="h1">
            Vad händer med skatteutgifterna?
          </head>
          <p xml:id="i-4rdrwbUznvwW2ossZs3LZk">
            Utifrån de förhållandevis omfattande reformer och skattesänkningar
            som regeringen har genomfört och föreslagit kan man sluta sig
            till att den likformighetsprincip som var den bärande principen
            vid 1990/91 års skattereform inte vägleder den nuvarande borgerliga
            regeringen i dess utformning av skatteuttaget. I stället går utvecklingen
            mot att utforma skatterna selektivt i betydligt större utsträckning
            än tidigare. Selektiva regelverk innebär omfattande avgränsningsproblem
            (dvs. vilka och vad ska omfattas av en viss regel) och svåröverskådliga
            skatteregler. Detta medför i sin tur ökade kostnader för skatteadministrationen.
            Dessa kostnader har regeringen i allmänhet bortsett ifrån i sina
            anslag till Skatteverket.
          </p>
          <p xml:id="i-2dHtnvNyPjes8W7qNvDE2R">
            Den borgerliga regeringen satsade vid sitt tillträde hösten 2006
            på att snabbt genomföra skattesänkningar. Många av de stora förändringarna
            sjösattes med ett minimum av beredning. Det s.k. jobbskatteavdraget
            blev en viktig del av skattepolitiken 2007 men regeringen genomförde
            även stora ändringar i boendebeskattningen, slopade förmögenhetsskatten,
            slopade avdragsrätten för fack- och a-kasseavgifter samt införde
            en skattereduktion för hushållstjänster.
          </p>
          <p xml:id="i-Vf6XoWPqm5xtdKGqQ6LMUx">
            Under 2008 fortsatte regeringen att genomföra minst lika många
            eller faktiskt fler ändringar på skatteområdet. Regeringen har
            alltså inte för avsikt att slå av på takten i fråga om skattesänkningar,
            även om förslagen inte omfattar lika stora kostnader för staten
            som föregående år. Bland några av de större förändringarna för
            2008 kan nämnas en utökning av jobbskatteavdraget, en omfattande
            omläggning av fastighetsbeskattningen samt ett förslag till införande
            av skattelättnader för vissa delar av tjänstesektorn (ett förslag
            som dock övergavs då det stötte på patrull från EU-kommissionen).
          </p>
          <p xml:id="i-AWRFPejffG9H3QKo3qjcXF">
            Skatteförändringarna under 2009 inriktades dels på ett s.k. företagsskattepaket,
            dels på ett tredje steg i jobbskatteavdraget som kombinerat med
            höjd beloppsgräns för den nedre brytpunkten kostar 15 miljarder
            kronor. Andra väsentliga förändringar på skatteområdet är förändrade
            regler kring F-skatt och att avdraget för hushållstjänster kombinerats
            med ett reparations-, om- och tillbyggnadsavdrag till ett s.k.
            hushållsskatteavdrag (HUS-avdrag) med en fakturamodell som lägger
            på utföraren, inte köparen, att få ut ersättningen från staten.
          </p>
          <p xml:id="i-7ejMVP3xDnQhrpgSYMFJBW">
            För 2010 kom den borgerliga regeringen med nya ofinansierade
            skattesänkningar. Ett fjärde steg i förvärvsavdraget för 10 miljarder
            gjorde att skatteskillnaden mellan löntagare och ålderspensionärer
            kvarstod trots att ålderspensionärernas skatt sänktes. Skatteskillnaden
            för övriga som förtidspensionärer, sjuka, arbetslösa och föräldralediga
            ökade däremot än mer. Regeringen slår vakt om sin grundläggande
            idé om att stora klyftor är en drivkraft för arbetskraftsdeltagande.
            Däremot vill regeringen uppenbarligen inte prioritera nödvändiga
            klimatskatteförändringar än, utan nöjer sig mest med en plan för
            framtida förändringar. De skatteförändringar som görs redan nu
            av regeringen går rentutav åt fel håll, som borttagandet av skatten
            på handelsgödsel.
          </p>
          <p xml:id="i-LGwSUGK8DYGufyGvYM9hVS">
            Skatteverket har mycket genom regeringens skatteförändringar
            fått allt fler arbetsuppgifter under valperioden utan att nya
            resurser tillförts i tillräcklig omfattning. Tolknings- och gränsdragningsproblemen
            har ökat. I april kunde Skatteverkets nye generaldirektör meddela
            att myndigheten befann sig i en svår ekonomisk kris. Antalet anställda
            vid Skatteverket har under de två senaste åren minskat med 840
            personer. I år, 2010, beräknas personalen minska med 500 personer.
          </p>
          <head xml:id="i-Kz2m4HFEiMVtsaSoRLKY74" type="h1">
            Den borgerliga regeringens skattepolitiska facit
          </head>
          <p xml:id="i-3LqNkF9qXP9989PfPE7kDr">
            De skatteförändringar som gjorts under valperioden har visat
            att den borgerliga regeringen och riksdagsmajoriteten inte står
            bakom principer som likformighet och enkelhet när det gäller skatteuttaget,
            för att inte tala om rättvisa. Som nämnts tidigare innebär förändringarna
            att lika inkomster beskattas olika beroende på utbetalare m.m.
            Regelverket är dessutom mycket komplicerat och det är svårt för
            den enskilde individen att skapa sig en överblick över de nya
            skattereglerna. Bristande anslag till Skatteverket har försämrat
            både myndighetens möjligheter att hjälpa skattebetalarna att göra
            rätt och myndighetens kontrollverksamhet för att komma åt skattefusk
            och förhindra illojal konkurrens.
          </p>
          <p xml:id="i-Ajmb7AyXC4jFpuod1F6vHC">
            Skatterna har förändrats kraftigt sedan den borgerliga regeringens
            politik började verka från den 1 januari 2007. Under fyra år har
            regeringen hunnit med att sammantaget sänka skatterna med en årlig
            effekt av 100 miljarder kronor. Skattekvoten har sänkts från 49
            % till 46,2 % år 2010. Lejonparten av dessa skattesänkningar har
            gått till den del av befolkningen som har större kapitaltillgångar
            och högre inkomster. Män har också dragit större nytta av skattesänkningarna
            än kvinnor samtidigt som kvinnor i högre utsträckning än män drabbats
            av regeringens politik exempelvis i fråga om förändringarna av
            sjukförsäkringen. Regeringen för en ekonomisk politik som inte
            främjar jämställdhet mellan könen.
          </p>
          <p xml:id="i-4jpirCWBPoMggPSmQbWiyx">
            För pensionärer, sjuka och arbetslösa har relativt löntagare
            avsiktligt en högre beskattning utvecklats, där det högsta jobbskatteavdraget
            går till dem som redan tjänar bra på att arbeta. Vi menar att
            detta är en orättvis politik som inte löser jobb- och välfärdskrisen.
            Den utvecklar inte heller solidaritet mellan generationer eller
            får nuvarande generationer att tänka på hur kommande generationers
            välfärd ska säkerställas.
          </p>
          <p xml:id="i-TNeVtLnrhJVMUC2AXY9tU5">
            Regeringens ekonomiska politik och skattepolitik har inte heller
            främjat en långsiktigt hållbar utveckling eller solidaritet med
            människor i andra länder som har det sämre ställt än vi.
          </p>
        </div>
        <div type="motSignatures">
          <list>
            <item xml:id="i-TBqPGUDYnT4wZ5RSpJox2d" who="i-H5HJUuQkcmeBKzDKgSJFMx">
              Lars Johansson (s)
            </item>
            <item xml:id="i-SyoXxouPmdhnwBnVuE62fD" who="i-RV58z4JKLyvuKAyG2XobP8">
              Laila Bjurling (s)
            </item>
            <item xml:id="i-51EEu6MXeLFhv5VwvLUWE8" who="i-YMP8nuJqySuXaujevkGpSV">
              Raimo Pärssinen (s)
            </item>
            <item xml:id="i-5hXULTGGARowF3DaQnSmmu" who="i-9xcMYrrML4AzXQ6jGcD6e2">
              Christin Hagberg (s)
            </item>
            <item xml:id="i-AtEphrgamVUj6pQ3tYeFPh" who="i-34DNmqiL54dgDmYoH4mPs8">
              Greger Tidlund (s)
            </item>
            <item xml:id="i-8roRfAf1G26hB8GSwP5wY8" who="i-DKVEwjAedaaDyvZjYRUhUM">
              Britta Rådström (s)
            </item>
            <item xml:id="i-Fq4t65Kj1fShChDz7kN522" who="i-V3GjREvdYiesCjNn7quoGc">
              Hans Olsson (s)
            </item>
            <item xml:id="i-SC43Zkf5ENLZfpcYjPCbAc" who="i-HXbqFEyQ3cDBEvGisHaWzR">
              Birgitta Eriksson (s)
            </item>
            <item xml:id="i-KbFPbsqVCD9hhAH5g6MC1G" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-9Zzg6YKzXLdhed7EgB7rZP" who="i-WG11xmCpAW9nyyXv1sJFAK">
              Helena Leander (mp)
            </item>
          </list>
        </div>
      </div>
    </body>
  </text>
</TEI>
