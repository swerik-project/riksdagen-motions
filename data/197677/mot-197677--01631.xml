<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01631">
  <teiHeader>
    <fileDesc>
      <titleStmt>
        <title>med anledning av propositionen 1976/77:139 om vissa varvsfrågor</title>
        <author>av herr Lindblad och fru Håkansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1976/77:139 om vissa varvsfrågor</title>
          <idno type="rdwebb">G0021631</idno>
          <rs type="number">1631</rs>
          <ref type="dokument_url_text">http://data.riksdagen.se/dokument/G0021631/text</ref>
          <ref type="dokument_url_html">http://data.riksdagen.se/dokument/G0021631</ref>
          <ref type="dokumentstatus_url_xml">http://data.riksdagen.se/dokumentstatus/G0021631</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DkxF3Bp5G35ogbSbuNFExc</idno>
            <name>MARGOT HÅKANSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X6jLUpipKFvgDJixARW6yX" type="signed"/>
        <correspContext corresp="i-X6jLUpipKFvgDJixARW6yX">
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-DkxF3Bp5G35ogbSbuNFExc"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1631/mot_197677__1631-001.pdf"/>
      <fw xml:id="i-ALZpgrvxosXepwLBFRrC3L">
        Motion 1976/77: 1631
      </fw>
      <div xml:id="i-QXMsJqX23nBvHgRerv36eE" type="motHeader">
        <div xml:id="i-95yHXcveHUUH9DfdgooTVK" type="motTitle"/>
        <div xml:id="i-MjmsMwrGr4EdUJyVwZTu9t" type="motSubmissionInfo"/>
      </div>
      <div xml:id="i-7Fe5xDkEG4dQKJZWrqKB7n" type="motBody">
        <div xml:id="i-RfE1zy1gjL4ueTLavyLZo3">
          <p xml:id="i-MHJS1GKCtGdfmT1U1ukssz">
            av herr Lindblad och fru Håkansson med anledning av propositionen
            1976/77:139 om vissa vårvsfrågor
          </p>
          <p xml:id="i-UfsykoMaxoW7BmCrLUvtqw">
            I denna motion behandlas enbart frågor kring Karlskronavarvet.
            Detta föreslås i propositionen 1976/77:139 sammanföras med AB
            Götaverken och Uddevallavarvet AB till en statlig varvskoncern
            under ett särskilt moder- bolag. Analysgruppen för vissa varvsfrågor
            föreslog att Karlskronavarvet skulle återgå till att i huvudsak
            endast tillverka för marinens behov. Un- derhållet för de tre
            nya stora statsisbrytarna borde förläggas till varvet. Men några
            allvarligare försök att söka ersättning för den nuvarande civila
            pro- duktionen — främst fartygssektioner, stora roder m. m. som
            levereras till svenska storvarv — borde inte göras. När dessa
            beställningar antas falla bort, till följd av att storvarven vill
            nyttja egen kapacitet, borde Karlskronavarvet få en enhetlig produktion
            av enbart marin karaktär. Det var enligt ana- lysgruppen eftersträvansvärt,
            ”då den nuvarande blandningen av civila och marina varvsverksamheten
            medför svårigheter att upprätthålla en jämn be- läggning inom
            alla produktionsavsnitt”. Analysgruppen föreslog en minsk- ning
            från 1642 anställda vid utgången av 1976 till omkring 1 500 vid
            ut- gången av 1978. Industriministern delar bedömningen att sektionstillverkningen
            kommer att minska. Han konstaterar att avtal om underhåll av de
            tre största isbrytarna (Frej, Atle och den kommande Y mer) redan
            är tecknat för Karlskronavarvets del. Efter samråd med försvarsministern
            noterar han att de militära be- ställningarna i framtiden kommer
            att ligga på högst dagens nivå. ”Detta innebär att Karlskronavarvet
            för att undvika ytterligare minskning av sys- selsättningen måste
            intensifiera sina ansträngningar att finna annan lämplig produktion.”
            Detta bör tolkas som att regeringen inta godtar analysgruppens
            mening att varvet bör återgå till att nästan enbart bygga och
            underhålla marinens fartyg, utan att civila tillverkningar också
            är nödvändiga. Statsrådet bedömer ändå att en minskning av sysselsättningen
            vid varvet är att vänta, men rimligen bör han därvid avse en mindre
            personalreduktion än ana- lysgruppen räknade med. Ty annars blir
            ju statsrådets hänvisningar till in- tensifierade ansträngningar
            att finna annan lämplig produktion meningslösa.
          </p>
          <p xml:id="i-A1xaC3seBMh4t6PdrnxXGE">
            Dubbelt angeläget
          </p>
          <p xml:id="i-CS4xKBjacnz6YdACkVoEj7">
            Karlskronavarvet har självfallet stor betydelse för sysselsättningen
            i Karls- kronaregionen, som ju drabbats av en rad svåra bakslag
            under senare år. Den påbörjade offshoreproduktionen, i Gränges
            regi men med planerad pro- duktion av delar också vid Karlskronavarvet,
            har helt gått om intet. Udd-
          </p>
          <p xml:id="i-VELXhMMaW3f4VvrrmTB3Lv">
            I Riksdagen 19761/77. 3 saml. Nr 1631-1633
          </p>
          <p xml:id="i-9YbKn248Xkai7dUPEURKQE">
            Mot. 1976/77 1631-1633
          </p>
          <pb facs="riksdagen-motions-pdf/data/197677/mot_197677__1631/mot_197677__1631-002.pdf"/>
          <fw xml:id="i-RV6bPbB5ni6sTVP6pdLeGN">
            Mot. 1976/77:1631 2
          </fw>
          <p xml:id="i-AKkCfxK7qXaEWLujY9SFu9">
            comb tycks ha förlorat sin utlandsmarknad av reaktorkärl och
            har även inom landet en mycket begränsad marknad, dessutom nära
            påverkad av beslut om antalet kärnkraftsaggregat. De regionalpolitiska
            skälen för att vid- makthålla en god sysselsättning vid Karlskronavarvet
            är därför starka. Av utomordentlig betydelse är också att varvet
            kan behålla en produk- tivitet och effektivitet när det gäller
            leveranser till svenska marinen. För- mågan att i landet utveckla
            och tillverka krigsfartyg är väsentlig, men går man ned i storlek
            för varvet kan det bli svårt att vidmakthålla företagets förmåga
            och konkurrenskraft. Då är risken att marinens fartyg blir alltför
            dyra, eller att varvet över huvud inte klarar de framtida kraven.
          </p>
          <p xml:id="i-QMQTyUr3JWade4GfBU6vCZ">
            300 år för marinen
          </p>
          <p xml:id="i-WyPbkqMqL65ufuLW4wrWtR">
            Karlskronavarvet har en mycket lång marin produktion bakom sig
            sedan starten år 1679. Under dessa 300 år har över 375 fartyg
            byggts vid varvet, nästan alla för svenska flottan. Varvet ingick
            i flottans organisation fram till år 1961, då det gjordes om till
            aktiebolag. Bakgrunden var att reduktionen av flottan gjorde det
            mycket svårt att vidmakthålla varvet utan komplet- terande civil
            tillverkning, och för den skull borde det bli ett självständigt
            företag. År 1970 fördes varvet in i statsföretagsgruppen. Sedan
            varvet gjordes om till aktiebolag har stora investeringar gjorts.
            De delvis mycket gamla anläggningarna har starkt förnyats, och
            f. n. pågår byg- gen för att också ge underhållssektorn moderna
            lokaler. Den snart färdiga nya centralverkstaden ersätter en sekelgammal
            verkstad. I dagsläget tas varvet till 60 26 i anspråk för marinen,
            medan civil pro- duktion tar resten. Underhållssektorn svarar
            för större underhåll för flertalet av marinens fartyg. Karlskronavarvet
            skiljer sig från storvarven genom att krigsfartyg ställer mycket
            stora krav på noggrannhet och kvalitet. Antalet arbetstimmar per
            ton är mycket stort, och detaljarbetet påminner ofta om hantverk.
            Kontrollen är mycket noggrann, och man kan knappast hålla den
            höga produktionstakt som kännetecknar de stora varven. De arbeten
            storvarven lagt ut på Karls- kronavarvet avser just mycket arbetskrävande
            sektorer, i fören eller i aktern, likaså de mycket stora rodren
            till jättefartyg. Man kan säga att storvarven för dessa mest kvalificerade
            delar av fartygen nyttjat Karlskronavarvets stora kvalitetskunnande.
          </p>
          <p xml:id="i-UkxQA8HhKGDhUNMKe1apsX">
            Spica —- lyckad lång serie
          </p>
          <p xml:id="i-3MERPSVNfoZ54vysdJfDMS">
            På senare år har man dock fått en mycket klar stordriftsfördel
            vid Karls- kronavarvet, genom att varvet åren 1972-1976 fått leverera
            en serie om tolv torpedbåtar, typ Spica II. Det var en fortsättning
            på Spica I som le- vererades i sex exemplar 1966-1967. Spica II-serien
            var den längsta på mycket lång tid för varvet, och kostnaden för
            de sista exemplaren i serien blev
          </p>
          <pb facs="riksdagen-motions-pdf/data/197677/mot_197677__1631/mot_197677__1631-003.pdf"/>
          <fw xml:id="i-CquoMWxrpjPt4E6h1dczVE">
            Mot. 1976/77:1631 3
          </fw>
          <p xml:id="i-Q9yL8iuG9tPi5fPwk4zVwW">
            därför påfallande låg. Det var ett fint exempel på att en lång
            serie är ekono- miskt fördelaktig. År 1976 fick varvet sin första
            utlandsbeställning på lång tid genom att Malaysia köpte fyra exemplar
            av en modifierad Spica. (De svenska fartygen har torpeder och
            gasturbinmotorer. De fartyg som levereras till Malaysia har dieselmotorer,
            robotar i stället för torpeder och överbygg- naden är placerad
            betydligt längre fram på fartyget. Det är en illustration till
            att skrovet är lyckat och innehåller stora möjligheter till anpassningar
            för olika ändamål.)
          </p>
          <p xml:id="i-RosdRzq58cRtmvuH1BWZfU">
            Ubåtar
          </p>
          <p xml:id="i-LxU7ThevhFDqD9TqVi3rie">
            Om Spica varit ett lyckat exempel på kostnadsfördelar av lång
            serie är den nu pågående ubåtsserien Näcken om tre exemplar ett
            exempel på mot- satsen. Genom att den serien gjorts så liten blir
            utvecklingskostnaden per fartyg stor, och detsamma gäller verktyg
            och skolningskostnader i produk- tionen. Näcken delas mellan Karlskronavarvet
            och Kockums. Karlskrona- varvet gör vissa sektorer, medan Kockums
            — konstruktören — gör resten och svarar för sammansättningen.
            Ubåtsbygge ställer extremt stora krav på kvalitet. Skrovet görs
            i s.k. Domexstål med hög hållfasthet. Att arbeta i detta material
            ställer stora krav. Man kan beklaga att serien är så liten, men
            bygget vidmakthåller den svenska förmågan att tillverka ubåtar,
            och det möjliggör den följande generationen ubåtar, projektet
            A 17. Trots liten serie är de svenska ubåtarna billiga jämfört
            med de utländska. Den långa serien patrullbåtar, 16 exemplar,
            gick till Norge, där Bergens mekaniska verkstäder sedan länge
            gör den beprövade typen Storm. Karls- kronavarvet fick inte ens
            komma in med offert. Det kan finnas starka skäl för denna beställning
            i Norge, men en effekt är att Karlskronavarvets kapacitet nyttjas
            ovanligt litet under några år framåt. Ett tredje minfartyg skall
            byggas som ersättare för Älvsnabben. Fartyget blir mer komplicerat
            än föregångarna Älvsborg och Visborg därför att det också skall
            vara långrese- och skolfartyg. Minfartygen är de största enheter
            Karlskronavarvet gjort. Möjligen kan sägas att man på dessa fartyg
            inte i alla detaljer har behov av Karlskronavarvets noggrannhet
            och kvalitets- arbete. Måhända skulle fartygen bli billigare hos
            något varv som normalt gör t. ex. färjor.
          </p>
          <p xml:id="i-WLJ8yocwqsiujGepj8nXU">
            Fartyg i plast
          </p>
          <p xml:id="i-Y6A1h7TpLPTQsm8f3tUd3n">
            En mycket intressant nyhet är tillverkning av krigsfartyg i plast.
            Det är en teknik som varvet sysslat en hel del med. Ett första
            exemplar var en s.k. fiskeminsvepare (Viksten), om 128 ton och
            sjösatt år 1974. Er- farenheterna är goda, och en serie om nio
            s. k. minjaktfartyg (med modernare metoder än hos minsvepare för
            att söka och oskadliggöra minor) är aktuell. Typen kallas M 70
            och ingår i programplanerna för försvaret. Av arbets-
          </p>
          <p xml:id="i-PqM7pJi5Fu4pefMJ8A7BK1">
            1" Riksdagen 1976177. 3 saml. Nr 1631-1633
          </p>
          <pb facs="riksdagen-motions-pdf/data/197677/mot_197677__1631/mot_197677__1631-004.pdf"/>
          <fw xml:id="i-3tLKv9umB9omSK2uvNhwYM">
            Mot. 1976/77:1631 4
          </fw>
          <p xml:id="i-HAb2GEZiX5k1CNrgY7t3K7">
            marknadsskäl bör beställningen komma snart, trots att marinens
            ramar inte räcker för detta nästa budgetår. Med AMS-medel kan.
            beställningen tidi- gareläggas. Dessa förhållandevis stora fartyg
            i plast kan öppna marknaden för export, både för minjaktfartyg
            och vissa civila fartygstyper. Förhoppningsvis kan kostnaderna
            bli så pass låga att varvet blir konkurrenskraftigt också när
            det gäller fartyg utan stark specialisering.
          </p>
          <p xml:id="i-Xbkf6hSt7H7wQYJNnHwSY7">
            Marinens beställningar
          </p>
          <p xml:id="i-BKBx6hZYTqG9dYgRVdGXuU">
            Karlskronavarvets marina produktion de närmaste åren gäller alltså
            tre ubåtar (dock bara vissa sektioner), ett minfartyg och nio
            minjaktfartyg. Ett exemplar av en ny minutläggare till kustartilleriet
            kan också bli aktuellt. På underhållssidan väntas arbetena gå
            ned till följd av små anslag för översyner och ombyggnader. Främst
            gäller detta om våra åtta jagare utgår de närmaste åren. Får några
            av dem moderniseras till ubåtsjaktfartyg tfre- gatter) blir läget
            något annorlunda — men utsikterna till detta är små. Is- brytarna
            kommer dock till. Underhållssidan sysselsätter nästan lika många
            som nybyggnadssidan vid varvet. Ett förhållandevis litet arbete
            är den snart färdiga ombyggnaden av fyra gamla motortorpedbåtar
            till vedettbåtar för övervakning av främst det stra- tegiskt känsliga
            Öresund. För en rätt billig penning har man fått fyra snabba övervakningsfartyg
            med nya motorer, nya överbyggnader men utan torpeder. Eftersom
            samtliga motortorpedbåtar skall utrangeras finns i och för sig
            möj- ligheter att bygga om ytterligare sådana fartyg. Det kan
            vara rimligt, inte minst därför att en utökning av svenskt territorialvatten
            och ändrade fiske- gränser ställer större krav på övervakning
            av havsytan. Fler sådana om- byggnader skulle ge ett sakligt motiverat
            sysselsättningstillskott vid Karls- kronavarvet.
          </p>
          <p xml:id="i-VUE7TA25WxRAK1ixmP7rcN">
            Svets- och plåtarbeten
          </p>
          <p xml:id="i-Anz5reavoo3rRzEBcPZVXK">
            Idealet för varvet hade varit att få göra ännu fler Spica, eftersom
            det vore en lönsam produktion med långserieeffekt. Det skulle
            också ge en jämn beläggning på olika delar av varvet. Byggandet
            av minfartyget blir något mycket mer ryckigt. När man gör skrovet
            till detta stora fartyg blir det ett mycket stort behov av plåtarbeten.
            Men när skrovet är färdigt behövs inte dessa arbetsmoment, och
            i stället uppstår ett stort behov av inredare och andra detaljarbetare.
            Olika avdelningar får alltså mycket olika belast- ningar, vilket
            visar att ett stort fartyg är ett sämre projekt för varvet än
            flera små. Det akuta problemet kan bli att Karlskronavarvet efter
            färdigställandet av skrovet till minfartyget inte kan sysselsätta
            sina plåtarbetare. Arbetet med minjaktfartygen gäller ju plast,
            dvs. arbete utan plåt. Skulle man i
          </p>
          <pb facs="riksdagen-motions-pdf/data/197677/mot_197677__1631/mot_197677__1631-005.pdf"/>
          <fw xml:id="i-2LMJH6JAGd2m3yW4KLXeVw">
            Mot. 1976/77:1631 5
          </fw>
          <p xml:id="i-LHQGPVNRexiq6nKPsFasrR">
            ett sådant läge göra sig av med plåtarbetarna har varvet förlorat
            något mycket centralt. Ett varv utan kompetens för svetsning och
            plåtarbeten vore ytterst handikappat för framtiden.
          </p>
          <p xml:id="i-YLRLTHruxJPYaiy9ytPvvc">
            Extra Spica-serie?
          </p>
          <p xml:id="i-St9684ZfHzPFQD8n1vB4mH">
            Frågan bör därför ställas om inte en sådan förlust av kompetens
            vore ödesdiger för varvets framtid. Det skulle därmed också kunna
            få stora kon- sekvenser för den framtida produktionen av marina
            fartyg. Av säkerhets- politiska och sysselsättningspolitiska skäl
            vore det i ett sådant läge starkt motiverat att göra en insats
            för att tillföra Karlskronavarvet extra order. Närmast till hands
            ligger då att göra några fler Spica för marinen. Skroven blir
            ju billiga, just därför att man tillgodogör sig den långa seriens
            ekonomi. Fartygen blir däremot dyrare om man också måste skaffa
            vapen och tur- binmotorer. Men det kanske kan undvikas. Vi har
            nämligen en utgående serie äldre torpedbåtar av s. k. Plejadklass.
            Vissa av dessa har för ganska få år sedan fått modern eldledningsutrustning,
            och denna är egentligen an- vändbar flera år efter det fartygen
            tagits ur tjänst. Man kan alltså ta denna utrustning plus torpedtuber
            från Plejadbåtarna och sätta den på nya Spica- skrov. Det blir
            inte fullt lika effektiva fartyg som Spica II, men ändå mycket
            bra enheter. Nöjer man sig med dieselmotorer blir farten lägre,
            menii gengäld får vi ett antal Spica med betydligt längre aktionstid
            än de nuvarande som avses för snabba, korta aktioner. Spica med
            dieselmotorer skulle också kunna nyttjas för eskortuppdrag. Den
            här skisserade möjligheten bör närmare be- lysas för att se om
            man för en relativt begränsad summa kan klara en svacka vid Karlskronavarvet,
            samtidigt som marinen fick ett effekuillskott.
          </p>
          <p xml:id="i-SjxHGpncC14QYNHbudvn3K">
            Flottiljledarfartyg
          </p>
          <p xml:id="i-LB5HACUM2zpjp7b1qyyGaN">
            En väsentlig fråga för sjöförsvaret är hur man skall leda torpedbåtarna
            när jagarna utgår som ledarfartyg. Ytattacken måste förses med
            robotar, t. ex. genom att Spica-fartygen utrustas med robotar
            för omkring 80 kilo- meters räckvidd. Robotar blir helt nödvändiga
            om vår marin skall kunna klara framtida stridsmiljö. Men svårigheten
            blir att kunna leda strid med vapen som verkar så långt framför
            fartygen. Därför behövs en stridsledning med större resurser,
            främst i form av radarspaning, än man rimligen kan bygga in i
            en Spica. Det har talats om särskilda flottiljledarfartyg. Kom-
            binationer med helikoptrar och ledning från land kan också vara
            ett alternativ — närmare utredningar behövs. Men så mycket är
            klart att en flowtiljledare kan vara ett avsevärt mindre fartyg
            än man tänkte sig för bara några år sedan. Det blev ett avsevärt
            mycket mindre fartyg än en jagare. Social- demokraterna har redan
            bundit sig för att marinen inte skall få anskaffa
          </p>
          <p xml:id="i-DmQ24rGmjSHstUdhPXMcTF">
            flottiljledare. Det kan innebära att våra 18 Spica inte får den
            ledning som behövs för ett effektivt utnyttjande.
          </p>
          <pb facs="riksdagen-motions-pdf/data/197677/mot_197677__1631/mot_197677__1631-006.pdf"/>
          <fw xml:id="i-5PbQmzFEPcP1Y8k33ifhtN">
            Mot. 1976/77:1631 6
          </fw>
          <p xml:id="i-BgcDfvFiNXzsjU2UNrqzzC">
            I försvarsutredningen sade de socialdemokratiska huvudreservanterna
            nej till Nottiljledare men tillade att ”härigenom kan sammanlagt
            fler fartyg an- skaffas”. Men något förslag om att skaffa fler
            Spica eller fler patrullbåtar fanns dock inte — och det vore ju
            då inte fråga om att spara pengar utan att omfördela sådana, eventuellt
            genom en större order till varvet i Bergen. En helt annan attityd
            visas upp av socialdemokratins främste ”expert” i försvarsfrågor,
            förre statssekreteraren Ulf Larsson. Han säger i en intervju i
            statskontorets tidskrift Tema att man skall spara pengar genom
            att helt avstå från viss materiel, och det enda exempel han då
            tar är just flottiljledarna. Det är alltså inte fråga om att spara
            där för att skaffa andra fartyg, utan Ulf Larsson menar att detta
            är exempel på vad som måste prutas bort för att få en lägre ekonomisk
            ram.
          </p>
          <p xml:id="i-HczuH2fHhdRLHevtjt9cit">
            Problem kring 1980
          </p>
          <p xml:id="i-39YemWM38nKqhM87LpMKqz">
            Om inte ubåtsprojektet A 17 tidigareläggs, om inte flottiljledare
            skaffas eller om inte fler Spica beställs torde marinens beställningar
            vid Karlskrona- varvet bli ytterst små i vad gäller arbeten i
            metall under åren kring 1980. Man kan fråga sig om varvet då kan
            överleva med sin kunskap, så att det kan fungera när det om ytterligare
            en period blir aktuellt att förbereda ersättare för Spica. Har
            Karlskronavarvet vid den tidpunkten förlorat sin kompetens på
            dessa områden återstår sannolikt endast att importera krigs- fartyg.
            Det är detta perspektiv som gör det viktigt för riksdagen att
            söka bedöma vad som kommer att hända med Karlskronavarvet de närmaste
            åren. För- lorar varvet kompetens får det återverkningar för våra
            framtida möjligheter att utveckla och i landet tillverka fartyg
            för marinen. Det är tre frågor som därvid bör bedömas. Hur stora
            blir marinens be- ställningar det närmaste årtiondet? Vilka exportmöjligheter
            finns för varvets produkter? Vilken. civil produktion blir möjlig?
          </p>
          <p xml:id="i-AkEABji9VXWL6FyqbBa7vW">
            Havsforskningsfartyg
          </p>
          <p xml:id="i-JGsjL36gzAK3AXCQqXEJNQ">
            Ett intressant projekt vore att nyttja Karlskronavarvet för en
            satsning på ett svenskt havsforskningsfartyg. Den samhällsekonomiska
            kostnaden blev låg om man den vägen kunde undvika en ytterligare
            arbetslöshet i Karlskronaregionen och därmed spara arbetsmarknadsinsatser.
            Nettokost- naden för fartyget skulle alltså kunna bli liten. Att
            ett havsforskningsfartyg skulle bli av stort värde öm vi i Sverige
            vill ta del av utforskningen av omgivande vatten är uppenbart.
            Denna fråga finns på ett övertygande sätt belyst i en utredning
            från styrelsen för teknisk utveckling (STU 38-1975: ”Forskningsfartyg
            för naturvetenskaplig och teknisk-industriell utforskning av svenska
            farvatten”). Ett sådant fartyg skulle kunna ge betydande bidrag
            till landets tekniska och vetenskapliga utveckling när det gäller
            havstekniker.
          </p>
          <pb facs="riksdagen-motions-pdf/data/197677/mot_197677__1631/mot_197677__1631-007.pdf"/>
          <fw xml:id="i-8U2p3hgzQ3gSVErY1suF2y">
            Mot. 1976/77:1631 TD
          </fw>
          <p xml:id="i-LfKhBzkxYs38bNKjEvy9qE">
            Utredningar visar att flera andra länder har ett stort antal
            sådana fartyg, medan Sverige ligger förvånansvärt långt efter.
            Ett fartyg skulle kunna vara tämligen litet. 6-8 mans besättning
            och plats för omkring 15 forskare och medhjälpare. Fartyget skulle
            kunna byggas i plast.
          </p>
          <p xml:id="i-WaPWbdMzpwgYVVCXg7sqgT">
            Risk med koncern
          </p>
          <p xml:id="i-SDBG9jkvZvD6qRKyckSwmb">
            Karlskronavarvet är alltså ett speciellt företag, genom historisk
            bakgrund, koncentration på produktion för svenska marinen, produktion
            med delvis hantverkskvalitet. Mer än hälften av beställningarna
            kommer från en enda kund, svenska försvaret. Företaget skiljer
            sig alltså i storlek, inriktning och profil mycket starkt från
            de storvarv som det nu föreslås gå samman med i den nya statliga
            varvskoncernen. Man får förmoda att Götaverken och Uddevallavarvet
            helt dominerar tänkandet i en sådan koncern. Det illustreras väl
            enklast med att både analysgruppens rapport och proposition uppehåller
            sig mycket vid marknadsutsikter och förhållanden i övrigt för
            storvarven, medan Karlskronavarvet behandlas på några få rader
            där detta varvs speciella förhållanden knappast alls tas upp till
            belysning. Skulle ledningen för moderbolaget i den statliga varvskoncernen
            ägna så litet av sin uppmärksamhet åt Karlskronavarvet och helt
            inrikta sig på storvarvens utan tvivel mycket stora problem kan
            det bli besvärligt för Karlskronavarvet att få sina behov tillgodosedda.
            Helt avgörande blir hur självständig ställning Karlskronavarvet
            kan få. Om rader av funktioner i de olika varven sammanförs till
            moderbolaget är risken stor att beslut fattas om Karlskronavarvet
            utan att dettas speciella problem beaktas. Nu tillhör varvet Statsföretag
            AB, men detta har så många och olika dotterbolag att det är helt
            nödvändigt att ge stor rörelsefrihet åt varje företagsledning.
            En varvskoncern med tre dotterbolag kan komma att detaljstyra
            utan att alltså riktigt känna förhållandena för det minsta fö-
            retaget i gruppen. Förutsättningen för att varvskoncernen skall
            kunna vara en lösning för Karlskronavarvet är att det nya moderbolaget
            bara håller sig till stora frågor och inte binder handlandet för
            dotterbolagen. Karlskronavarvets framtid är viktig för landets
            försvarspolitik, vilket är något annat än världsmarknaden för
            jättefartyg. Karlskronavarvets företagsledning bör alltså få behålla
            den rörelsefrihet man haft under Statsföretag AB.
          </p>
          <p xml:id="i-7girzb1VQ7vhzLPJyNwumU">
            Om den nya varvskoncernen inser detta kan omflyttningen av Karlskrona-
            varvet godtas. Risken är alltså ökad detaljstyrning. De positiva
            möjlig- heterna ligger i att en varvskoncern kan finna bitar på
            marknaden som särskilt passar Karlskronavarvets inriktning och
            i att risken för att varvet helt skall förlora sin roll som underleverantör
            till andra varv minskar.
          </p>
          <pb facs="riksdagen-motions-pdf/data/197677/mot_197677__1631/mot_197677__1631-008.pdf"/>
          <fw xml:id="i-8a1MtU2Jg55S1cMkXmKdkc">
            Mot. 1976/77:1631 8
          </fw>
          <p xml:id="i-8LN55QzNWo9tBCZS1gcide">
            Hemställan
          </p>
          <p xml:id="i-Wwx3hifm29PTyeXyRmbJ3a">
            Med hänvisning till ovanstående hemställs 1. att riksdagen i
            skrivelse till regeringen begär en belysning av olika möjligheter
            att ha reservprojekt, t. ex. i form av en Spica- serie med nyttjande
            av befintlig vapenmateriel, därest Karls- kronavarvet får en beställningssvacka
            som hotar varvets lång- siktiga kompetens, 2. att riksdagen uttalar
            sig för att ett svenskt havsforskningsfartyg bör studeras för
            beslut de närmaste åren, 3. att riksdagen godtar att Karlskronavarvet
            inordnas i en statlig varvskoncern men att det därvid är viktigt
            att varvets speciella karaktär — inte minst för landets säkerhetspolitik
            — tillgodoses genom att företagsledningen får behålla mesta möjliga
            själv- ständighet när det gäller inriktning och drift.
          </p>
          <p xml:id="i-GJ496rtJ4FG2KQUh8pnPxf" type="date">
            Stockholm den 4 maj 1977
          </p>
          <div type="signatureBlock" id="i-UNvJ8pJP4LrbfHZ6ZCmn9a">
            <p who="i-M5bH1LxYTuWEQR2jm6YTKq" type="signature">
              HANS LINDBLAD (fp)
            </p>
            <p who="i-DkxF3Bp5G35ogbSbuNFExc" type="signature">
              MARGOT HÅKANSSON (fp)
            </p>
          </div>
        </div>
      </div>
    </body>
  </text>
</TEI>
