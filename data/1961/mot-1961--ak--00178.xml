<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00178">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__178/mot_1961__ak__178-001.pdf"/>
      <fw xml:id="i-L2mbrbH2z8S4qfFq7fbPSz">
        8 Motioner i Andra kammaren, nr 178 år 1961
      </fw>
      <div xml:id="i-8fWvizemft6t9kNu24vWza" type="motHeader">
        <div xml:id="i-586UQ6FoRWpBSBsgxauXKs" type="motTitle"/>
        <div xml:id="i-ZDX7xCXnfi2mtBXYMszJy" type="motSubmissionInfo"/>
      </div>
      <div xml:id="i-JRXWLbKdwubi7Vsd9bGgY4" type="motBody">
        <div xml:id="i-PfYZJDKTy1HPfNUSJKj7eN">
          <p xml:id="i-C9egd2fkXPkjHN1K2BNSvT">
            Nr 178
          </p>
          <p xml:id="i-QdcPy1fEuq7xSRrSuwiF37" type="titleString">
            Av herr Bohman, angående riksbankens kreditpolitik såvitt berör
            detaljhandelns kapitalbehov.
          </p>
          <p xml:id="i-9AsadBsWxcb7nzLxjPySBp">
            (Lika lydande med motion nr 153 i Första kammaren)
          </p>
          <p xml:id="i-SVqHo5V2bzj3gUZrELPdsH">
            Detaljhandeln har, icke minst i vårt land, under de senaste decennierna
            genomgått en snabb utveckling, som kännetecknats av ett intensivt
            ratio- naliseringsarbete och väsentliga strukturella förändringar.
            Konkurrensen mellan företag och företagsformer har hårdnat, och
            konsumenternas pris- medvetande stärkts. Erfarenheter från utlandet
            har snabbt omsatts. Nya företagsformer och affärstyper har växt
            fram. Samtidigt som varuhusbe- tonade försäljningsställen och
            kedjeföretag expanderat har den mindre och medelstora, av företagaren
            själv ledda handeln ökat i betydelse och stärkt sin konkurrenskraft
            genom egna insatser och genom samverkan i såväl inköps- som försäljningshänseende.
            Varudistributionens rationalise- ring har syftat främst till att
            sänka driftkostnaderna, nå en ökad försälj- ning per anställd
            och ge konsumenterna bästa möjliga service för lägsta möjliga
            kostnader. De kostnadssänkningar som rationaliseringsåtgärderna
            föranleder kommer nämligen tack vare den hårda konkurrensen konsu-
            menterna till godo. Rationaliseringsarbetet kräver emellertid
            avsevärda in- vesteringar i funktionell butiksinredning och i
            ändamålsenliga butiksfastig- heter, så belägna att de kan nås
            av största möjliga antal konsumenter med minsta möjliga olägenheter
            betingade av restid och resväg. För det svenska näringslivet utgör
            bristen på kapital ett av dagens mest besvärliga problem. De härav
            föranledda kreditregleringarna har hämmat näringslivets investeringstakt.
            Företag som av olika skäl icke kunnat ut- nyttja självfinansiering
            för sin rationaliseringsverksamhet har fått det svårare att anpassa
            produktion och kostnadsnivå efter den hårdnande konkurrensen och
            de nya vidgade marknaderna. För branscher där behovet av utbyggnad
            och strukturförändrande åtgärder är särskilt framträdande kan
            bristen på erforderliga kapitaltillskott få allvarliga konsekvenser
            på längre sikt. I nämnda hänseende har detaljhandeln alldeles
            speciella svårigheter, eftersom dess kreditformer av olika skäl
            är mera begränsade än exempelvis industriens. Förlagslån står
            icke till detaljhandelns förfogande. Genom de av statsmakterna
            vidtagna kreditmarknadsreglerande åtgärderna kan borgenslån förekomma
            endast i begränsad utsträckning, och obligationslån har i varje
            fall under de senaste åren icke kunnat komma i fråga för
          </p>
          <pb facs="riksdagen-motions-pdf/data/1961/mot_1961__ak__178/mot_1961__ak__178-002.pdf"/>
          <fw xml:id="i-E7d6a2SY3QCtogMUYeGkuu">
            Motioner i Andra kammaren, nr 178 år 1961 9
          </fw>
          <p xml:id="i-UwUknzQZk7WSMwGvPEg6Z7">
            detaljhandelsändamål. Särskilt allvarliga konsekvenser har riksbankens
            kreditrekommendationer fått i fråga om detaljhandelns möjligheter
            att av- lyfta byggnadskreditiv i egna fastigheter och erhålla
            fasta inteckningslån. Rekommendationen om att dylika inteckningslån
            skall betraktas som prioriterade allenast i fastigheter som innehåller
            minst 50 26 bostäder är i detta hänseende betänklig, eftersom
            en dylik föreskrift är direkt ägnad att förhindra en ändamålsenlig
            utbyggnad av detaljhandelsnätet. Det råder nämligen inga delade
            meningar om att butiker belägna i bostadshus blir olämpligare
            och dyrare och i drifthänseende väsentligt sämre än om de inredes
            i särskilda butiksfastigheter. även för bostäderna medför butiker
            i bostadshusens bottenvåningar otillfredsställande konsekvenser.
            Från såväl bostadssociala synpunkter som med hänsyn till önskemålet
            om en rationell och billig varudistribution bör alltså en sammankoppling
            av bostäder och butiker icke eftersträvas. Butiksfastigheter måste
            byggas på ett annat sätt än bostadshus. Sammanförandet av de för
            helt olika syften avsedda enheterna blir fördyrande och försämrar
            konstruktion och planlösning. Sammanförandet påverkar negativt
            grunden och källarvå- ningen, våningsantalet, trapphusen, rörinstallationer
            och fastighetens exteriör. Från principiella synpunkter är det
            för övrigt betänkligt att ut- forma kredit- och lånevillkor så
            att de förhindrar eller försvårar en ratio- nalisering av detaljhandeln
            och skapar en distributionsstruktur, som under lång tid måste
            leda till högre distributionskostnader och därmed högre konsumentpriser
            än eljest. Avgörande för stads- och byggnadsplane- ring måste
            vara bostadssociala, estetiska och tekniska synpunkter, icke kortsiktiga
            kreditreglerande hänsyn. Olägenheterna accentueras av att motsvarande
            regler i princip tillämpas även vid medgivande av statliga bostadslån
            till kommersiella lokaler. En- ligt tertiärlånekungörelsen må
            nämligen sådana lån medges endast för ny- eller ombyggnadsföretag,
            som avser flerfamiljshus för bostadsändamål eller som innehåller
            andra utrymmen än för bostadsändamål till högst hälften av den
            sammanlagda lägenhetsytan. Visserligen må Kungl. Maj:t efter prövning
            medge undantag från regeln, och sådana har förekommit men endast
            i några få fall, eftersom det ansetts att blott närhetsbutiker
            och bostadskomplement borde belånas till större andel än 50 72
            av hela ytan. Smärre kommersiella lokaler av typ närhetsbutiker
            belägna i ett bostads- område och avsedda att uteslutande betjäna
            områdets bebyggelse har dock medgivits statlig belåning trots
            att byggnaden endast inrymt kommersiella lokaler. Men 50 Z-regeln
            är alltjämt huvudregel. Den allmänna målsättningen för samhällsplaneringen
            måste vara att åstadkomma en från alla synpunkter harmonisk bebyggelse.
            Detaljplane- ringen av bebyggelsen uppbäres av samma syften. För
            näringslivets vid- kommande måste planeringen lägga grunden för
            en ändamålsenlig för- nuftig utveckling av produktion och distribution.
            Härom torde inga delade
          </p>
          <pb facs="riksdagen-motions-pdf/data/1961/mot_1961__ak__178/mot_1961__ak__178-003.pdf"/>
          <fw xml:id="i-RgG9q7xsrRPeVBZ9HFXDbW">
            10 Motioner i Andra kammaren, nr 178 år 1961
          </fw>
          <p xml:id="i-kUPMEv4FnKp1tuuuRdL3j">
            meningar råda. Det framstår därför enligt min mening som inkonsekvent
            att låta kreditmarknadsreglerande åtgärder motverka eller försvåra
            för planeringens genomförande uppställda syften. En stor del av
            folkhushållets utgifter belöper på varudistributionen. Det är
            därför ett allmänt intresse att detaljhandelns rationaliseringssträvanden
            gynnas och att kostnaderna pressas ner. Investeringar inom detaljhandeln
            som är ägnade att sänka konsumentpriserna bör alltså underlättas,
            icke försvåras. I varje fall bör de här berörda spärrarna för
            detaljhandelns ordinarie kapitalförsörjning upphävas och möjlighet
            beredas handeln att efter sedvanlig, affärsmässig prövning få
            sitt kreditbehov tillgodosett. Med åberopande av vad här anförts
            får jag hemställa, att riksdagen måtte uttala, att riksbankens
            rekommenda- tioner till kreditinstituten bör så utformas, att
            detaljhandeln icke förhindras att i normala kreditmässiga former
            tillgodose sitt kapitalbehov.
          </p>
          <p xml:id="i-DLgVwSiAYXhPTfNgssxqSM" type="date">
            Stockholm den 24 januari 1961
          </p>
          <div xml:id="i-TspkSuNWu2bchE7n6NuS7V" type="signatureBlock">
            <list xml:id="i-3aRNG1Yv8ZyUKSq5n8e7qt">
              <item xml:id="i-PwmGzBxXHk7HBAo31FYsf6" who="i-LQKP5CDY62YpFZWUbs7QiW" type="signature">
                Gösta Bohman
              </item>
            </list>
          </div>
        </div>
      </div>
    </body>
  </text>
</TEI>
