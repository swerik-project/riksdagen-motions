<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00924">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__924/mot_1968__ak__924-001.pdf"/>
      <fw xml:id="i-AgLWFwkTfz5JiHWF9VdDWk">
        Motioner i Andra kammaren, nr 924 år 1968 3
      </fw>
      <div xml:id="i-PXKXXmzjEBgWSzGEZQDmAD" type="motHeader">
        <div xml:id="i-DvauKUbuMppcCsmq9RgEzJ" type="motTitle"/>
        <div xml:id="i-3JxMPd5HdEdrbb7XDrJHRe" type="motSubmissionInfo"/>
      </div>
      <div xml:id="i-XLr1vYYy3GDRtzTLA7Zmgq" type="motBody">
        <div xml:id="i-WysqoiFTiXLMkY46X8xod7">
          <p xml:id="i-M52ZMiBufriNzEJSoADe8j">
            Nr 924
          </p>
          <p xml:id="i-LAoYaLo6xjSV3QFaY3NASf" type="titleString">
            Av herrar Börjesson i Falköping och Eriksson i Bäckmora, an-
          </p>
          <p xml:id="i-7tgw5XeZGjhqxnKBcQZxJH">
            gående de hemarbetandes situation. Lika lydande med motion nr
            726 i Första kammaren )
          </p>
          <p xml:id="i-2L96KWVEPRSXKiBXac3mvT">
            Frågan om att skapa reella förutsättningar för gifta kvinnor
            med små barn att, när de så önskar, gå ut i förvärvslivet har
            under senare år stått i för- grunden för samhällsdebatten. Den
            samhälleliga barntillsynen har emeller- tid inte utbyggts i sådan
            takt att dessa kvinnors rätt till fritt val kunnat tillgodoses.
            Följden har blivit att många gifta kvinnor mot sin önskan är hänvisade
            till att ägna sig åt hemarbetet och omvårdnaden av barnen. Denna
            grupp kvinnor betecknas i den allmänna debatten som den »dolda
            arbets- kraftsreserv&gt; vars tjänster samhället och produktionen
            sålunda går miste om. I synnerhet i de fall då kvinnan har en
            gedigen utbildning, bekostad av både samhället och henne själv,
            får de ekonomiska aspekterna särskild tyngd. I debatten om kvinnans
            valmöjligheter anser vi emellertid att tillräcklig uppmärksamhet
            inte ägnats åt den grupp kvinnor som vill välja hemarbetet. Både
            för dessa och för de kvinnor som på grund av bristfälliga samhälleligs
            åtaganden när det gäller barntillsyn etc. inte har annat val än
            hemarbetet uppstår en ekonomisk situation som, jämförd med den
            för de utanför hem- met arbetande, är klart diskriminerande. Alla
            torde vara överens om att de insatser hemarbetande kvinnor gör
            är beaktansvärda, inte bara för respek- tive familjer utan även
            för samhället. Några reella insatser för att söka eli- minera
            de uppenbara orättvisor som inte minst vår sociallagstiftning
            inne- bär för denna stora grupp arbetare har dock inte gjorts
            från samhällets sida. De står i stort sett utanför de trygghetsreformer
            som genomförts och vilka är avsedda för alla medborgare här i
            landet. I fråga om både sjukför- säkring och andra trygghetsformer
            ankommer det på hemarbetaren, man eller kvinna, att på eget initiativ
            komma till rätta med sina trygghetsfrågor, medan dessa automatiskt
            löses för de utanför hemmet arbetande. Anledningen till att hemarbetarna,
            till övervägande delen kvinnliga, inte i likhet med andra blivit
            inordnade i gällande trygghetssystem är att några exakta siffror
            som kan belysa det ekonomiska värdet av hemservice i dess vidaste
            bemärkelse inte föreligger. Ansträngningarna bör enligt vår mening
            inriktas på att ställa in hemarbetet i ett samhällsekonomiskt
            perspektiv. Vid sådan beräkning bör beaktas vad kostnaderna för
            olika former av
          </p>
          <pb facs="riksdagen-motions-pdf/data/1968/mot_1968__ak__924/mot_1968__ak__924-002.pdf"/>
          <fw xml:id="i-MfXtrszKDqss548gq7zToL">
            6 Motioner i Andra kammaren, nr 924 år 1968
          </fw>
          <p xml:id="i-PcfqMVkLgZRiVZi69AdoYB">
            tjänster uppgår till om de överförs på samhället från den oavlönade
            hem- arbetaren. I princip uppstår då frågan: Vilket är ur samhällsekonomisk
            synpunkt mest lönande, småbarnsskötsel i hemmet kombinerat med
            allmänt hushållsarbete eller avlönat arbete i produktionen där
            samhället, ofta också respektive företag, får svara för större
            delen av barntillsynen samt för sociala förmåner såsom ATP och
            sjukförsäkring? Det bör i sammanhanget uppmärksammas att familjer
            med oavlönad hemarbetande arbetskraft får hjälpa till att betala
            samhällets kostnader för sociala förmåner i form av skatter och
            ökade varupriser, förmåner som den i hemmet »anställda&gt; till
            väsentlig del inte kommer i åtnjutande av. Mycket få och föga
            uppmärksammade undersökningar föreligger på ifrå- gavarande område.
            Vi vill emellertid här åberopa de resultat som utredning- en »1
            000 husmödrar om hemarbetet&gt; av Carin Boalt kommit fram till
            vid be- räkningen av arbetskraftsåtgången för hemservicen. Arbetsuppgifter
            om- fattande matlagning, bostadsvård, disk, tvätt och sömnad upptog
            i ett 2—3 personers hushåll 36 timmar 30 minuter, i ett 4 personers
            hushåll 41 timmar 10 minuter och i ett 5—8 personers hushåll 44
            timmar per vecka. En annan stor post i hemservicen är barnavården,
            som enligt undersökningen upp- tar följande arbetstider: för barn
            i åldern 0—1 år 26 timmar 10 minuter, 1—2 år 20 timmar 40 minuter,
            2—3 år 14 timmar 50 minuter, 3—4 år 11 timmar 10 minuter, 4—5
            år 8 timmar 50 minuter samt över 5 år 7 timmar 50 minuter per
            vecka. Det kan för jämförelsens skull ha sitt intresse att ta
            del av vad den offentliga barnavården redovisar i fråga om arbetskraftsåt-
            gång: 0—1 år ingår inte i undersökningen, 1—3 år 4 barn per vårdare,
            3—7 år 5 barn per vårdare. Beaktar man antalet hushåll i vårt
            land torde man komma fram till mycket höga siffror för värdet
            av hemservicen även vid en långt driven rationalisering och utan
            att däri inräkna socialkostnader. Enligt vår mening är det av
            största vikt att ingående utredning kommer till stånd för att
            belysa värdet av hemservicen sett i ett samhällsekonomiskt perspektiv.
            Det gäller att få en socialekonomisk lösning av hemarbetarens
            situation, en lösning som dels skulle ge en reell grund för hemarbetaren
            att i praktiken välja fritt mellan arbete i hemmet eller utanför
            hemmet, dels skulle eliminera de orättvisor som hemarbetaren nu
            får vidkännas inom sociallagstiftningen. Det bör uppmärksammas
            att även om den hem- arbetande arbetskraften utan tvekan representerar
            en betydande arbets- kraftsreserv utgör den dock inte, vilket
            av det tidigare anförda torde framgå, till 100 procent en nettoarbetskraftsreserv.
            Kostnader för de tjänster som samhället och även företag i många
            fall måste överta vid hemarbetarens val av arbete utanför hemmet
            är preciserade. Man vet vad barntillsynen kostar samhället i respektive
            fall, likaså vad kostnaderna för samhället och företag blir i
            fråga om sociala förmåner etc. En »hemekonomisk&gt; reform av
            det slag vi vill förorda bör framför allt
          </p>
          <pb facs="riksdagen-motions-pdf/data/1968/mot_1968__ak__924/mot_1968__ak__924-003.pdf"/>
          <fw xml:id="i-PqvPNgFtDmtRTuUS8JNdD8">
            Motioner i Andra kammaren, nr 924 år 1968 7
          </fw>
          <p xml:id="i-T1KUYi7XaWZndXLxrV136Z">
            innebära en socialekonomisk lösning av hemarbetarens situation
            så att det stöd hon bör få från samhället för sina tjänster kan
            ligga till grund för beräkningen av sjukförsäkring, ATP etc. Förslagsvis
            kunde det motsvara barndaghemskostnaderna. I princip bör stödet
            beskattas samtidigt som det skall betraktas som en inkomst av
            tjänst med rätt till ATP-poäng o. d. Ur samhällsekonomisk synpunkt
            torde en sådan reform i grunden inne- hära en avvägning mellan
            två faktorer. Skall de oundgängliga kostnaderna för barntillsyn,
            sociala förmåner etc. bestridas av samhället eller skall hemarbetaren
            stå för dem i form av egna arbetsinsatser och genom skatt på det
            stöd hon får för hemtjänsterna inklusive barnavården? Vi är medvetna
            om att reformen kräver ett omfattande utredningsarbete och att
            dess målsättning självfallet kan nås först på längre sikt. Det
            är emellertid angeläget att ta itu med denna prövning. En socialekonomisk
            lösning av hemarbetarens situation motiveras framför allt av det
            faktum att denna grupp arbetare inte är inordnad i vår sociallagstiftning
            i likhet med andra medborgare. En sådan lösning skulle vidare
            skapa de faktiska förutsättningarna för fritt val, emedan den
            hemarbetande jämställs med andra i fråga om skyldigheter och rättigheter
            inom sociallagstiftningens ram. Med stöd av vad ovan anförts hemställer
            vi, att riksdagen i skrivelse till Kungl. Maj:t måtte anhålla
            om en allsidig och förutsättningslös utredning av möjlig- heterna
            till en socialekonomisk lösning av hemarbetarnas situation i enlighet
            med motionens syfte.
          </p>
          <p xml:id="i-JQayHqaWohiTJXnkJpp7xo" type="date">
            Stockholm den 26 januari 1968
          </p>
          <div xml:id="i-EgFwpG99amJwRsR7f2avaR" type="signatureBlock">
            <list xml:id="i-RJSfMr9nhjrQLMC6H2XL8k">
              <item xml:id="i-R2Pnymddp7Hvm1LousjVPN" who="i-Af27F1xYCu7PKfDmUgU7Xb" type="signature">
                Bengt Börjesson (cp)
              </item>
              <item xml:id="i-RF9hd7rZD8umseUoNbCtQE" who="unknown" type="signature">
                John Eriksson (cp)
              </item>
            </list>
          </div>
          <p xml:id="i-95HxQwntQ6zrKfCXY5XXgG">
            i Falköping i Bäckmora
          </p>
        </div>
      </div>
    </body>
  </text>
</TEI>
