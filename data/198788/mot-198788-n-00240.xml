<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-n-00240">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_240/mot_198788_n_240-001.pdf"/>
      <div xml:id="i-7BJV7xPV5qxHaKQRKRtM7n" type="motHeader">
        <div xml:id="i-L1SFMJDVMiAdDN1hinhbhZ" type="motTitle"/>
        <div xml:id="i-V8DKuGeam8EphUv3HLHFSn" type="motSubmissionInfo"/>
      </div>
      <div xml:id="i-R6D5tPKzzxxhrK5Sg14Y95" type="motBody">
        <div xml:id="i-NSXNd6i9NYdcv2TPkNPbVn">
          <p xml:id="i-P5akwEVZ13Fdma7oH9oPSB">
            FR ER
          </p>
          <p xml:id="i-2CQQnwVzAKSKf7mNL9KLjw">
            | Motion till riksdagen 1987/88:N240
          </p>
          <p xml:id="i-LohptG3aQ5tSkHMbBhxuNW">
            av Olof Johansson m. fl. (c) om näringspolitiken
          </p>
          <p xml:id="i-M5JRy4chtyLAxMDEUM2Anr">
            Sammanfattning
          </p>
          <p xml:id="i-V1GMyQXRfmck4D92K6L67U">
            Målet för näringspolitiken måste, enligt centerpartiets uppfattning,
            vara ett starkt näringsliv som ger hög sysselsättning, anställningstrygghet
            och resur- ser för välfärdsutveckling över hela landet. Det behövs
            en kraftfull satsning på nyetablering och den mindre företag-
            samheten för att bl. a. balansera det ökade beroendet av svenska
            internatio- nella företag. De mindre företagen måste främjas i
            förhållande till de stora för att ett fungerande näringsliv över
            hela landet skall kunna upprätthållas. Åtgärder för att stimulera
            nyföretagandet måste ingå som en viktig del i näringspolitiken.
            Regeringen bör därför ges i uppdrag att framlägga förslag på olika
            stimulansåtgärder så att en nyetablering av företag påskyndas.
            Centerpartiets förslag om privata investeringskonton är viktig
            i detta sammanhang. En kommission bör tillsättas med uppgift att
            utarbeta en utförsäljnings- plan för utförsäljning av statliga
            företag. För småföretag och egenföretagare är arbetsgivaravgifterna
            en tung börda. I flera avseenden är också avgiftsuttaget orättvist.
            Den lägre sjukfrånvaron i de mindre företagen motiverar lägre
            sjukförsäkringsavgift. Målet bör vara en sänkning av sjukförsäkringsavgiften
            med 5 procentenheter av avgiftsuttaget för de första 15 anställda.
            I ett första steg bör det vara en sänkning med 5 procentenheter
            på en lönesumma upp till 500 000 kr., vilket motsvarar 25 000
            kr. Egenföretagarnas roll i näringslivet är väsentlig. Skatte-
            och avgiftsuttaget är dock orättvist för denna företagsgrupp.
            För att skapa ökad rättvisa föreslår vi en ordning där egenföretagare
            befrias för arbetsgivaravgifter upp till ett basbelopp på för
            närvarande 25 800 kr. Den s.k. vinstdelningsskatten liksom den
            särskilda löntagarfondsavgiften på 0,2 20 som är en del av arbetsgivaravgiften
            bör avskaffas. Centerpartiets förslag om förändrade avgiftsuttag
            innebär sammantaget en sänkning med 0,2 26. Samtidigt sker en
            omfördelning av avgiftsuttaget mellan mindre och medelstora företag
            i storleksordningen 0,9 96 av löne- summan. Detta innebär att
            alla företag med en lönesumma på drygt 2,5 milj. kr. får en sänkning
            av avgiftsuttaget. Omfördelningen innebär att någon belastning
            på statsbudgeten inte uppkommer.
          </p>
          <pb facs="riksdagen-motions-pdf/data/198788/mot_198788_n_240/mot_198788_n_240-002.pdf"/>
          <p xml:id="i-33WMSZPYKxwUwBb6hhKUoL">
            Utvecklingsfonderna föreslås få medel för satsningar i energi-
            och miljöinvesteringar samt teknikutveckling inom denna sektor.
          </p>
          <p xml:id="i-P1MZsUTLPk2CnF3zHpqRMc">
            Mål för näringspolitiken
          </p>
          <p xml:id="i-3gqYiuKNihhwJXcHRu5mMy">
            Målet för näringspolitiken måste, enligt centerpartiets uppfattning,
            vara ett starkt näringsliv som ger hög sysselsättning, anställningstrygghet
            och resur- ser för välfärdsutveckling i hela landet. Detta tillgodoses
            bäst i ett ekono- miskt system byggt på marknadsekonomins principer
            präglat av socialt ansvar, god resurshushållning och en ekonomisk
            balans i förhållande till omvärlden. Ett näringsliv som huvudsakligen
            är grundat på fri företagsamhet, konkurrens, enskilt och kooperativt
            ägande ger de bästa förutsättningarna för fortsatta ekonomiska
            framsteg och ett decentraliserat beslutsfattande. Näringspolitiken
            måste inriktas så att mångfald och ett decentraliserat inflytande
            uppnås samt att småskalig teknik kan utnyttjas och främjas. För
            att kunna möta den internationella konkurrensen måste näringslivets
            utveckling av produktion med högt kunskapsinnehåll stimuleras.
            I detta sammanhang behövs ett aktivt samarbete mellan företagsamhet
            och forsk- nings- och utbildningsinstitutioner. Högskolorna måste
            här få en framträdan- de roll. De för bl.a. med sig nyetablering
            av företag och förnyelse av befintliga verksamheter. Högskolorna
            spelar en stor roll för näringslivets utveckling och därmed för
            vår konkurrenskraft. Privata, kooperativa och statliga företag
            skall arbeta på likvärdiga villkor. Statliga företag kan behövas
            för att tillgodose särskilda samhällskrav vad gäller t. ex. frågor
            som rör beredskapsförsörjning och speciella insatser för utveckling
            av ny teknik och för att klara av regionala och strukturella sysselsättningsproblem.
            Ett starkt näringsliv förutsätter både stora och små företag.
            De mindre och medelstora företagen är dock av särskild betydelse
            för näringslivets förnyelse och långsiktiga tillväxt. De har också
            bättre förmåga att anpassa sig vid konjunkturväxlingar. Nyföretagandet
            måste därför stimuleras. För att utveckla en livskraftig småföretagsamhet
            måste de mindre företa- gen gynnas i förhållande till de stora
            företagen. Det kan ske inom ramen för bl.a. skatte- och avgiftspolitiken,
            utvecklingsfonderna, särskilda branschprogram, kreditgivning och
            forskning. Tillgången på riskkapital är en väsentlig förutsättning
            för en positiv företagsutveckling, inte minst för de mindre företagen.
            Riskkapital måste tillgodoses dels via banker och liknande kreditinstitut
            och dels via samhällets organ, t. ex. utvecklingsfonderna.
          </p>
          <p xml:id="i-EZQrmecAXoAwZf3LwqULnH">
            Utvecklingstendenser
          </p>
          <p xml:id="i-35mQFM8wfGhViznkSYAUUu">
            Det svenska näringslivet präglas i dag av en utveckling mot stark
            ägarkon- centration, ökande internationalisering och fortsatt
            strukturomvandling. Det påverkar den regionala utvecklingen och
            därmed balansen mellan olika regioner i landet. De stora industriföretagens
            internationella beroende ökar. Samtidigt
          </p>
          <p xml:id="i-UCLaWRZhXVQXjhFezuDybm">
            Mot. 1987/88 N240
          </p>
          <pb facs="riksdagen-motions-pdf/data/198788/mot_198788_n_240/mot_198788_n_240-003.pdf"/>
          <p xml:id="i-E2ST6fTdosVNTufL13vJ8X">
            växer klyftan mellan stora och små företag. Mindre och medelstora
            företag behandlas inte av stat och myndigheter på samma positiva
            sätt som de stora och börsnoterade företagen med bl. a. stark
            inriktning på exportmarknaden. Tillkomsten av löntagarfonderna
            är till stor nackdel för en positiv näringslivsutveckling. De
            hämmar också en positiv regional utveckling. Fonderna har blivit
            ett allvarligt koncentrationsfrämjande instrument och har ensidigt
            gynnat aktiemarknaden, storföretagen och expansiva regioner. Löntagarfondssystemet
            innebär en omfattande överföring av kapital från småföretag till
            stora och börsnoterade företag. Detta kapital behövs i stället
            i de mindre företagen för att ge dem ekonomisk stabilitet, resurser
            för produktutveckling och nya affärsidéer. Löntagarfonderna bör
            därför av- vecklas. Den ökande internationaliseringen av svenskt
            näringsliv kommer stegvis att förändra villkoren för industrin.
            Beroendet av internationella intressen, nya maktgrupper, den internationella
            ekonomiska utvecklingen och beslut kan påverka svensk industri
            och svenska intressen. Det framgår bl. a. av fusionen mellan ASEA
            och Brown Boveri. Fusionen mellan dessa två företag innebär att
            en viktig del av svensk industri i ökad grad blir beroende av
            utländska intressen. Flera andra storföretag och branscher än
            ASEA är starkt beroende av utlandsmarknaden, t. ex. Volvo, Saab,
            Ericsson, Electrolux, SKF etc. Detta påverkar i sin tur alla de
            underleverantörer som är knutna till dessa och liknande företag.
            Ökad internationalisering inom näringslivet kan ge svensk industri
            tillgång till nya marknader. Det är dock nödvändigt att vara observant
            inför utvecklingen. Sårbarheten i näringslivet kan öka. För att
            balansera beroendet av några stora och starkt utlandsorienterade
            företag är det viktigt att få en positiv småföretagsutveckling.
            Ett ”nätverk” av småföretag behövs. De senaste åren har ett stort
            antal mindre företag, ofta familjeföretag, köpts upp av större
            företag eller olika former av investmentbolag. Det korsvisa ägandet
            har ökat, vilket medfört att ägarförhållandena i många företag
            är mycket svåra att överblicka. Företagen som köpts upp har också
            blivit fjärrstyrda. Besluten över företagens utveckling, investeringar
            och produktutveckling fattas inte alltid på den ort där företaget
            har sin verksamhet. De anställda i företagen får därigenom mindre
            inflytande. I maj 1985 tillsatte regeringen den s.k. ägarutredningen
            för att utreda ägar- och inflytandefrågorna i svenskt näringsliv.
            En viktig del som därvid bör beaktas är det institutionella ägandet
            och dess omfattning i näringslivet. AP-fonder, löntagarfonder,
            försäkringsbolag och olika former av invest- mentbolag är numera
            stora ägare i företag, vilket innebär ett passivt ägande. Ägarutredningen
            bör i tilläggsdirektiv ges i uppdrag att särskilt analysera det
            institutionella ägandets omfattning och då i synnerhet utifrån
            de mindre företagens situation. I detta sammanhang bör också frågor
            som rör etiken inom näringslivet behandlas och anges vilka etikregler
            som bör gälla för näringslivets verksamhet. Detta bör ges regeringen
            till känna.
          </p>
          <p xml:id="i-5Y8YnydKrAFxX6zRLXdK9C">
            Mot. 1987/88 N240
          </p>
          <pb facs="riksdagen-motions-pdf/data/198788/mot_198788_n_240/mot_198788_n_240-004.pdf"/>
          <p xml:id="i-VaXNADBXT5t1hHjgcutFgt">
            Näringspolitik 1976-1982
          </p>
          <p xml:id="i-JUBjAiMon8q9CJJKYzdMgz">
            Påfrestningarna på svensk industri var mycket stora under 1970-talet.
            Oljeprisutvecklingen med bl.a. stagnerande världshandel och vikande
            konjunktur som följd bidrog till problem för många industriföretag,
            bransch- er och regioner. Den socialdemokratiska regeringen före
            1976 hade inte förmått att hantera dessa problem. De förvärrades
            i stället med en allt mer otidsenlig nä- ringsstruktur som följd.
            Vid regeringsskiftet 1976 fanns ett stort uppdämt behov av strukturinsat-
            ser. Många storföretag inom basindustrierna aviserade stora och
            för berörda människor och regioner omfattande strukturförändringar.
            Ofta ledde dessa till nedläggning av industrienheter. De centerledda
            regeringarna påtalade emellertid företagens sociala ansvar i samband
            med industrikriser. Det arbete som inleddes i och med regeringsskiftet
            1976 gav den svenska industrin en mer modern struktur och en bättre
            konkurrenskraft i förhållan- de till omvärlden. Exempelvis gjordes
            betydande insatser för gruv- och stålindustrin, skogsindustrin,
            varvsnäringen och tekoindustrin. Detta arbete har Sverige sedan
            kunnat dra fördel av efter valet 1982. Det har inneburit att betydligt
            mindre krav ställts på socialdemokraternas näringspolitik och
            behovet av akuta stödinsatser minskat. Regeringsskiftet 1976 innebar
            att socialdemokraternas koncentrationsin- riktade näringspolitik
            ersättes med ett nytt synsätt. Småföretagens utveck- ling prioriterades
            och gavs en central roll. Näringspolitiken i sin helhet fick en
            decentralistisk inriktning. Den centerledda regeringen lade 1977
            fram det första samlade utvecklings- programmet för de mindre
            företagen. De regionala utvecklingsfonderna inrättades. Insatserna
            mot krångel, byråkrati och onödiga uppgiftskrav påbörjades. Kapitalbeskattningen
            lindrades genom en lägre skatt på arbe- tande kapital i företag.
            Denna aktiva politik för den mindre företagsamheten förstärktes
            bl. a. genom ökade insatser till teknisk forskning och utveckling.
            Småföretagen fick bättre konsolideringsmöjligheter. Orättvisorna
            inom socialförsäkrings- systemet började att rättas till, bl.a.
            fick de egna företagarna rätt till delpension. Utbildningsmöjligheterna
            förbättrades och rätten till provan- ställningar infördes. Våren
            1982 antog riksdagen på mittenregeringens förslag ett nytt s.k.
            småföretagspaket. Dubbelbeskattningen lindrades. Utvecklingsfonderna
            fick möjligheter att tillskjuta s. k. utvecklingskapital till
            företag. En särskild börslista för småföretag inrättades. Åtgärder
            vidtogs i syfte att initiera lokala investmentbolag. De ekonomiska
            resurserna till forskning och utveckling ökades kraftigt. Sverige
            blev därmed ett av de mest forskningsintensiva länderna i världen.
            Sammantaget innebar den nya inriktningen av näringspolitiken att
            klima- tet för att driva företag förbättrades. Allt fler satsade
            på egna företag. I orter med en betydande omstrukturering av industrin
            betydde nyetablering av småföretag att nya och värdefulla arbetstillfällen
            skapades. Omläggningen av energipolitiken från storskaligt inriktad
            energiproduk- tion och kärnkraft till förnyelsebar och småskalig
            energiproduktion inleddes.
          </p>
          <p xml:id="i-3Mu3BMPZDVxYLfc8Cqv6RT">
            Mot. 1987/88 N240
          </p>
          <pb facs="riksdagen-motions-pdf/data/198788/mot_198788_n_240/mot_198788_n_240-005.pdf"/>
          <p xml:id="i-B5m4vqVfhQcLZcNmRSftyx">
            Det bidrog i hög grad till att nya företag etablerades med inriktning
            på tillverkning av produkter för ny energiteknik. Den regionalpolitik
            som bedrevs under åren 1976-1982 medverkade mycket aktivt till
            att etablera nya industrier, nya branscher och ny kompetens i
            regioner med ett ensidigt näringsliv. Ett exempel på detta är
            bl.a. satsningen på rymdtekniken i Kirunaregionen, som inneburit
            en välkommen differentiering av näringslivet i denna del av landet.
          </p>
          <p xml:id="i-PUKm2nBTGrYZsj9ZJpNfSD">
            Regeringsskiftet 1982
          </p>
          <p xml:id="i-56jk9rCD9HUURaG2rBpgt1">
            När socialdemokraterna återkom till regeringsmakten 1982 innebar
            det samtidigt en återgång till den mer koncentrationsinriktade
            näringspolitik som fanns före 1976. Regeringspolitiken efter 1982
            har också inneburit en strävan att omdana det ekonomiska systemet
            i socialistisk riktning. Löntagarfondsbeslutet är ett exempel
            på denna politik och visar socialdemokraternas okänslighet för
            företagandets villkor. Regeringens näringspolitik har i mycket
            hög grad varit inriktad på att gynna redan stora företag och industrier.
            Två av landets största industriföre- tag— Volvo och Saab — har
            fått generösa stöd för etablering av nya industrier i Uddevalla
            resp. Malmö. Den ökande maktkoncentrationen inom näringslivet
            har regeringen inte förmått att bryta. Tvärtom. Makt- och ägarkoncentrationen
            har ökat de senaste åren bl. a. som en följd av löntagarfondernas
            tillkomst. Löntagarfonderna har också inneburit en resursöverföring
            från de mindre företagen till de stora börsnoterade företagen,
            men har inte gett löntagarna något direkt ökat inflytande. Centerpartiet
            beklagar att socialdemokraterna inte fullföljt de satsningar på
            ny teknik t. ex. inom energisektorn och rymdtekniken som initierades
            av de centerledda regeringarna. Det finns nu en påtaglig risk
            att vårt land inte får del av europeiska utvecklingsprojekt inom
            den civila rymdtekniken. Orsaken är regeringens negativa inställning
            till att aktivt delta i det europeiska forskningsarbete på rymdområdet
            som pågår utan anknytning till militära projekt. Efter regeringsskiftet
            1982 har centerpartiet lagt fram ett flertal motioner med förslag
            om att industri- och näringspolitiken måste ha en framtidsinrik-
            tad och offensiv prägel. Småföretagen, den nya tekniken och högskolornas
            roll i en sådan politik har särskilt framhållits. Vidare har centerpartiet
            lagt förslag om bl. a. ökad satsning på teknisk utbildning och
            forskning, förbättrade kommunikationer, satsning på fram- tidsinriktade
            branscher som t. ex. data och elektronik, förnyelse av VA- nätet,
            förstärkt regionalpolitiskt stöd, stöd till omställning inom jordbruket
            m.m. Centerpartiet har även föreslagit åtgärder för att förbättra
            kapitalbildning- en och arbetsvillkoren för företag. Exempel på
            sådana åtgärder bl. a. lägre arbetsgivaravgifter för 15 anställda
            i varje företag, fribelopp för löneavgiften för egenföretagare,
            inrättande av privata investeringskonton, slopad be- skattning
            för i företag arbetande kapital, bättre utnyttjande av inhemska
          </p>
          <p xml:id="i-CjwBqHMgikxJEc7KkEfzm2">
            Mot. 1987/88 N240
          </p>
          <pb facs="riksdagen-motions-pdf/data/198788/mot_198788_n_240/mot_198788_n_240-006.pdf"/>
          <p xml:id="i-Gz3wdvMiaFqbcvpSvJhUfZ">
            produktionsresurser vad gäller bränsle, drivmedel etc. Mot. 1987/88
            Vidare har centerpartiet lagt förslag om omfattande förstärkningar
            av - N240 stödet till småföretagen, STU, utvecklingsfonderna och
            länsstyrelserna. Förslagen skulle på ett avgörande sätt ha förbättrat
            företagandets villkor och därmed sysselsättningsutvecklingen i
            hela landet om de fått genomföras.
          </p>
          <p xml:id="i-56ZHJcyMYohjYt8H5GrGgX">
            Näringspolitiken inför 1990-talet
          </p>
          <p xml:id="i-3BY71MS1nBXoneaT5T9HDS">
            Grundläggande för möjligheterna att föra en offensiv näringspolitik
            är utformningen av det ekonomiska systemet. Enligt centerpartiets
            uppfattning måste grunden för det ekonomiska systemet vara en
            marknadsekonomi byggd på socialt och miljömässigt ansvarstagande
            hos individer, intressegrupper och samhälle. Den ekonomiska politiken
            måste utgå från en tro på den enskilda människans initiativförmåga
            och kreativitet samt vilja till solidaritet och ansvarstagande
            för varandra. En sådan politik gagnar bäst landets utveck- ling.
            Denna syn innebär att centerpartiet aldrig kan acceptera förslag
            som syftar till att omforma vårt nuvarande ekonomiska system i
            socialistisk eller kollektivistisk riktning. Löntagarfonderna
            som är en del i ett sådant system måste därför avskaffas. En huvuduppgift
            för den ekonomiska politiken är att främja en utveckling mot bättre
            regional balans såväl mellan som inom skilda regioner. För att
            nå regional balans måste statsmakterna inom alla samhällssektorer
            ta hänsyn till vad denna målsättning innebär. Det är med denna
            utgångspunkt nödvändigt med en helhetssyn på bl. a. miljö- och
            energipolitiken, näringspolitiken, arbetsmarknads-, regional-,
            trafik-, bostads- och skattepolitiken. Det behövs en kraftfull
            satsning på nyetablering och den mindre företag- samheten för
            att bl. a. balansera det ökande beroendet av svenska internatio-
            nella företag. De mindre företagen måste främjas i förhållande
            till de stora för att ett fungerande näringsliv över hela landet
            skall kunna upprätthållas. Småföretagen bidrar till levande miljöer
            både i tätorter och på landsbygden och har stor betydelse för
            sysselsättningen. Ett differentierat näringsliv med många små
            och medelstora företag är en garanti mot stora flyttningar till
            utlandet. Åtgärder för att stimulera nyföretagandet måste ingå
            som en viktig del i näringspolitiken. Det är särskilt viktigt
            att ta till vara den resurs som kvinnor utgör för ett ökat nyföretagande.
            Regeringen bör därför ges i uppdrag att framlägga förslag för
            olika stimulansåtgärder i enlighet med förslag som vi presenterat
            från centerns sida så att en nyetablering av företag påskyndas.
            Detta bör ges regeringen till känna.
          </p>
          <p xml:id="i-32g44Uy3NoievYBAUCuFSJ">
            Decentralisera ägandet
          </p>
          <p xml:id="i-3Xfr2CYURhnngWYi9pxqkj">
            En koncentration i ägandet är inte önskvärd vare sig i offentlig
            eller privat regi. Staten är ägare till ett stort antal företag
            som med fördel kan bedrivas i privat regi. Därför bör det ske
            en utförsäljning av statliga företag. Vi återkommer nedan till
            detta. Det institutionella ägandet genom investmentbolag, AP-fonder,
            socialför-
          </p>
          <pb facs="riksdagen-motions-pdf/data/198788/mot_198788_n_240/mot_198788_n_240-007.pdf"/>
          <p xml:id="i-JysS8ijnqVydtQiq8mabM2">
            Era EE RNE SOTRNER fa SR
          </p>
          <p xml:id="i-CJQXVY7PMqABq5QzQir5GA">
            | säkringssystem, försäkringsbolag och löntagarfonder har ökat
            markant. Mot. 1987/88 Detta ägande är också en form av sparande.
            N240 Under 1960-talet ägde merparten av sparandet och därmed förmögenhets-
            uppbyggnaden rum inom den offentliga sektorn. Därefter har privata
            institutioner såsom finansbolag, investmentbolag, banker, större
            företag och försäkringsbolag tagit över en större del av sparande
            och förmögenhetstill- växt. För att inte de stora institutionella
            placerarna skall få en allt mer dominerande roll på börsen och
            i näringslivet är det viktigt att stimulera det enskilda aktiesparandet.
            Dessutom måste en positiv småföretagsutveckling främjas.
          </p>
          <p xml:id="i-CV6TRcV17DyDHSLFBU3YVs">
            Personliga investeringskonton
          </p>
          <p xml:id="i-DeDHj4VCTyyqVvyB62AADV">
            För att stimulera sparandet och bredda ägandet bör det göras
            intressant. Insatser behövs för att göra långsiktigt målsparande
            attraktivt. Centerpartiet vill därför införa personliga investeringskonton.
            För insättningar med vissa lägsta och högsta belopp erhålles befrielse
            från kommunalskatt och statlig grundskatt, men inte från tilläggsskatt.
            Medlen från ett personligt investeringskonto får användas utan
            skattekonsekvens till investeringar i företag, bostad eller studier.
            Vi utvecklar förslaget om privata investeringskonton i en särskild
            motion.
          </p>
          <p xml:id="i-5hPSGL6dT3oAPSBSBQgfZ8">
            Staten som företagare
          </p>
          <p xml:id="i-AoL1uodLP1b4E2LG2sxEEP">
            Det är samhällets uppgift att ge de allmänna förutsättningarna
            för att bedriva industriell verksamhet. Staten kan även genom
            eget ägande i skilda former driva olika typer av verksamhet för
            att tillgodose övergripande målsätt- ningar. Av regeringens redogörelse
            för de statliga företagen för år 1986 framgår att den statliga
            företagssektorn omfattar 8 affärsverk, 8 kreditinstitut och 149
            aktiebolag. Affärsverken och de 157 bolagen äger helt eller delvis
            888 bolag. De statliga företagen varierar avsevärt i storlek och
            representerar en mångfald olika verksamheter. Här finns affärsverk,
            kreditinstitut, industrifö- retag och bolag som ålagts speciella
            uppgifter av staten t. ex. Systembolaget och Penninglotteriet.
            Omsättningen i den statliga företagsgruppen uppgick under år 1986
            till 195 miljarder kronor. Motsvarande siffra för 1985 var 158
            miljarder kronor. Utlåningen för kreditinstituten var 172 miljarder
            kronor 1986, föregående år 151 miljarder kronor. Den statliga
            företagsgruppen representerar således en icke oväsentlig del av
            såväl industriell som annan verksamhet. Staten har ett ansvar
            för att upprätthålla likvärdig service över hela landet. Det gäller
            t. ex. telenätet, järnvägsnätet, flygplatser, post etc. Statliga
            företag bör i första hand verka inom sådana områden där staten
            har väsentligt bättre förutsättningar att bedriva företagsamhet
            än enskilda och kooperativa företag. I vissa situationer är det
            enbart staten som kan mobilisera tillräckliga
          </p>
          <pb facs="riksdagen-motions-pdf/data/198788/mot_198788_n_240/mot_198788_n_240-008.pdf"/>
          <p xml:id="i-XwiCgbWtWYrZRiD5UcQm3D">
            resurser för att lösa särskilda omstruktureringsproblem eller
            genomföra omfattande utvecklingsprogram. Det kan vidare av regionala
            skäl vara nödvändigt med statlig företagsamhet. Ett statligt ägande
            är i vissa situatio- ner ett nödvändigt komplement i en marknadsekonomi.
          </p>
          <p xml:id="i-Cczn7wAJtZ1eG8woL7xwLr">
            Utförsäljning av statliga företag
          </p>
          <p xml:id="i-UVMrbSZBXS9RP2aBwgzq59">
            Statligt ägande får inte bli ett självändamål. En försäljning
            av statliga företag behöver inte innebära att statens tillgångar
            minskar eftersom intäkterna kan användas till amortering av skulder
            med betydligt minskade ränteutgifter. Centern bedömer det som
            realistiskt att årligen sälja ut företag till ett värde av 4 miljarder
            kronor. - En kommission bör tillsättas med uppgift att utarbeta
            en utförsäljnings- plan för de statliga företagen. — Revisionsbyråer,
            affärsbanker och fondkommissioner tillhandahåller vär- deringsunderlag.
            — Småsparare och anställda bör få förköpsrätt och förmånliga villkor.
            Utförsäljningarna bör ske genom ett antal olika kanaler: - Aktier
            kan bytas mot statsobligationer. — Domänverkets jord- och skogsbruksfastigheter
            skall försäljas till enskilda brukare. — Vattenfall omorganiseras
            och avyttras delvis. — Vissa statliga företag kan försäljas till
            nuvarande majoritets-/minoritets- ägare, till anställda eller
            genom introduktion på fondbörsen. Internationella erfarenheter
            tyder på att en utförsäljning av statliga företag kan öka det
            totala hushållssparandet och åstadkomma en förmögenhetsupp- byggnad
            i denna sektor. Detta vore önskvärt även i vårt land. Dessutom
            skulle en utförsäljning med speciella förmåner för anställda och
            småsparare bidra till en positiv maktspridning i samhället. Många
            av de statliga företagen är vinstgivande och representerar en
            möjlighet att generera betydande kapital genom börsintroduktion
            och försäljning. Det finns enligt centerpartiets uppfattning kapital
            tillgängligt på börsen för placering i nya projekt. Det är därför
            lämpligt att försälja hela eller delar av vissa statliga företag.
            Exempel på sådana är LKAB, NCB, Pripps. Dessutom bör en ytterligare
            del av Procordia AB försäljas. Även verksamhetsgrenar inom de
            affärsdrivande verken bör kunna komma i fråga.
          </p>
          <p xml:id="i-Gt8KfqiMEcaVxez2YvaV7q">
            Småföretagsutvecklingen
          </p>
          <p xml:id="i-J76VgdwTnBExapjX7X6Hyz">
            I en offensiv och framtidsinriktad näringspolitik har småföretagsamheten
            en strategisk betydelse för möjligheterna att skapa arbete, utveckla
            industrier och serviceföretag. Ca 1 miljon anställda finns i företag
            med mindre än 200 anställda. Ca 350 000 arbetar i företag med
            mindre än 10 anställda. Egenföretagarna utgör också en stor och
            viktig grupp näringslivet. Dessa företag tillsammans har en avgörande
            roll för möjligheterna att skapa tillgång på arbete i landets
            olika delar.
          </p>
          <p xml:id="i-WtjmLUpHVkXmFjfugi4mfc">
            Mot. 1987/88 N240
          </p>
          <pb facs="riksdagen-motions-pdf/data/198788/mot_198788_n_240/mot_198788_n_240-009.pdf"/>
          <p xml:id="i-22vosUwC6EoDri4YDKB8fn">
            Det är särskilt viktigt att genom gynnsamma villkor för de mindre
            företagen och nyföretagandet balansera beroendet av de stora företagen
            och den internationalisering som pågår inom industrin. Genom ett
            stort antal mindre företag kan sårbarheten i näringslivet minska.
            Det förutsätter emellertid att småföretagens arbetsvillkor väsentligt
            förbättras. De mindre företagen måste främjas i förhållande till
            stora. De mindre företagen svarar ofta för innovationer, teknisk
            utveckling och nya affärsidéer. Detta leder ofta till ”avknoppning”
            av nya företag. Särskilt påtagligt är detta inom företag i de
            kunskapsintensiva och tekniskt avancera- de delarna inom näringslivet.
            Detta bidrar till att skapa ny sysselsättning. De stora företagen
            däremot tvingas genom strukturförändringar ofta att minska antalet
            anställda vilket skapar problem för berörda regioner.
          </p>
          <p xml:id="i-BkQcWAennGdsibuZaHuVUQ">
            Sänkta socialförsäkringsavgifter — rättvisa åt småföretagen
          </p>
          <p xml:id="i-CkVgWw9q1koJ7p4qraqtrE">
            För att skapa fler jobb är det viktigt att sänka skatten på arbete.
            För småföretag och egenföretagare är arbetsgivaravgifterna en
            tung börda som begränsar möjligheterna till utveckling och nya
            arbetstillfällen. I flera avseenden är också avgiftsuttaget orättvist.
            Den lägre sjukfrånvaron i de mindre företagen motiverar en väsentligt
            lägre sjukförsäkringsavgift. Därför bör sjukförsäkringsavgiften
            för anställda i småföretag och bland egenföretagare sänkas. Målet
            bör vara en sänkning med ett belopp motsvarande 5 procentenheter
            av avgiftsuttaget för de första 15 anställda. Ett första steg
            är en sänkning med 5 96 på en lönesumma på 500 000 kr. vilket
            motsvarar 25 000 kr. Genom ett sänkt avgiftsuttag på småföretagen
            kan de få utrymme till expansion och möjlighet att anställa fler.
            En avgiftsreform för småföretagen är således motiverad utifrån
            sysselsättningspolitiska skäl.
          </p>
          <p xml:id="i-4JUxdsXYyLb2zDEHwLaYcd">
            Egenföretagarna
          </p>
          <p xml:id="i-GK6VHUnU46knAAuKGNRp8j">
            Egenföretagarnas roll i näringslivet är väsentlig. Skatte- och
            avgiftsuttaget är dock orättvist för denna företagsgrupp. Schablonavdraget
            på 3 000 kr. kan inte utnyttjas av den som är egen företagare.
            ATP-avgift tas ut på hela lönesumman. Däremot ges ingen pensionspoäng
            för inkomster under ett basbeslopp. För många småföretagare innebär
            detta att de tvingas betala ATP-avgift utan att få någon motsvarande
            pensionsför- mån. Enligt vår uppfattning är detta förhållande
            inte tillfredsställande. För att skapa ökad rättvisa föreslår
            vi en ordning där egenföretagare befrias från socialförsäkringsavgifter
            upp till ett basbelopp (f.n. 25 800). Detta innebär 10 000 kr.
            i minskade avgifter.
          </p>
          <p xml:id="i-E3EqzHCKB84MvAGFQPjJTj">
            Vinstdelningsskatt och löntagarfondsavgift
          </p>
          <p xml:id="i-PSzta6iEpgkPfhNUmKNtc">
            Enligt vår uppfattning skall löntagarfonderna avskaffas. Löntagarfondssys-
            temet innebär en omfattande överföring av kapital från småföretag
            till stora och börsnoterade företag. Detta kapital skulle i stället
            behövas i småföreta- gen för att ge dem ekonomisk stabilitet och
            resurser för utveckling etc.
          </p>
          <p xml:id="i-9eeopt56CFupgFfMRaByRr">
            Mot. 1987/88 N240
          </p>
          <p xml:id="i-LPqVitV7tijsUHGFsBqL4h">
            10
          </p>
          <pb facs="riksdagen-motions-pdf/data/198788/mot_198788_n_240/mot_198788_n_240-010.pdf"/>
          <p xml:id="i-KUAr8ViFbaCUCeBDr6wZ33">
            I konsekvens med vår syn på löntagarfonderna föreslår vi att
            den s.k. vinstdelningsskatten avskaffas, likaså den särskilda
            löntagarfondsavgiften på 0,2 90 som är en del av arbetsgivaravgiften.
          </p>
          <p xml:id="i-EMyXJ1HM5HhK1Kk5QViQRT">
            Ekonomiska konsekvenser
          </p>
          <p xml:id="i-1dqZYtVQsSiPUVmkeMXFj">
            Våra förslag om förändrade avgiftsuttag innebär sammantaget en
            sänkning med 0,2 26. Samtidigt sker en omfördelning av avgiftsuttaget
            mellan mindre och medelstora företag i storleksordningen 0,9 20
            av lönesumman. Detta innebär att alla företag med en lönesumma
            på drygt 2,5 milj. kr. får en sänkning av avgiftsuttaget. Omfördelningen
            innebär att någon belastning på statsbudgeten inte uppkommer.
          </p>
          <p xml:id="i-TNAnesTqSaaE7UAD3PkgNJ">
            Reformerad företagsbeskattning
          </p>
          <p xml:id="i-MSGDDJprBEDztC2AmHDobH">
            Dagens system för företagsbeskattningen är komplicerat och svåröverskåd-
            ligt. Det kräver specialkunskaper i ekonomi och juridik, vilket
            missgynnar småföretagen. Dagens skattesystem leder även till stora
            skillnader i skattebelastning mellan företag i olika branscher,
            i skilda tillväxtskeden och med varierande storlek. Skattesystemet
            skapar också skillnader mellan företag med olika lönsam- hetsnivåer,
            skilda ägarkategorier och varierande skuldsättning. Detta är ofta
            till nackdel för småföretagare. De mindre företagen beskattas
            generellt hårdare än de större. De har inte lika stora möjligheter
            till överföringar mellan olika bolag och till omfattande bokslutsdispositioner.
            Därför måste företagsbeskattningen ändras till de mindre företagens
            fördel. Vi tar upp dessa frågor i vår partimotion om skattepolitiken.
          </p>
          <p xml:id="i-HtT9sZ7YnCk9fgH3wMjegB">
            Avreglering och regelförenkling
          </p>
          <p xml:id="i-LMdsyDi9Qa1v8wAg7m18cb">
            I regeringens proposition 1986/87:74 om näringspolitiken inför
            1990-talet konstaterades att avreglerings- och förenklingsfrågorna
            kvarstår som en permanent uppgift för näringspolitiken. Normer,
            regler och anvisningar från myndigheterna som är svåröverskåd-
            liga, kan bli betungande för företagen. Det är därför viktigt
            att arbetet med avbyråkratisering och avreglering drivs vidare
            med kraft. Med hänsyn till regeringens långsamma agerande på detta
            område anser vi det vara angeläget med en parlamentarisk återförsäkring,
            vilket lämpligen kan ske genom inrättande av en parlamentarisk
            delegation med uppgift att följa avregle- ringsarbetet.
          </p>
          <p xml:id="i-H4WfA2A16m2wiYiDTjfYQK">
            Hantverk och hemslöjd
          </p>
          <p xml:id="i-3z7yCWKKTDePvAHQuVqojf">
            Hantverksnäringarna har en stor betydelse för möjligheterna att
            upprätthålla såväl sysselsättning som service. I nuvarande situation
            med ökande regionala problem och stark avfolkning i många delar
            av landet kan en utveckling av
          </p>
          <p xml:id="i-GNd1ZdCbLEgbbdQ1rBuaMD">
            Mot. 1987/88 N240
          </p>
          <p xml:id="i-68EWReTrhu9W1cZ5vPK6mA">
            11
          </p>
          <pb facs="riksdagen-motions-pdf/data/198788/mot_198788_n_240/mot_198788_n_240-011.pdf"/>
          <p xml:id="i-8H996pN6sVXyQv57bpFD9y">
            hantverket bli av stor betydelse för möjligheterna att skapa
            arbete. Av stor betydelse för möjligheterna att bevara och utveckla
            hantverket är satsningar på den yrkesinriktade utbildningen. Från
            centerpartiets sida har vi vid upprepade tillfällen krävt ytterligare
            satsningar på lärlingsutbildning, företagsförlagd utbildning,
            fort- och vidareutbildning etc. Samverkan mellan skola och näringsliv
            har här stor betydelse. Även hemslöjden har en viktig uppgift
            i samhället som bärare av kulturtraditioner och ur sysselsättningssynpunkt.
            Centerpartiet har allt sedan 1983 lagt förslag om åtgärder för
            att främja hemslöjden. Vi har föreslagit en utbyggnad av den regionala
            organisationen för hemslöjden enligt den målsättning som uppsattes
            för hemslöjden 1981. Fr.o.m. innevarande år är konsulentorganisationen
            för sameslöjden genomförd efter förslag från centern och beslut
            i riksdagen. Vi konstaterar med tillfredsställelse att regeringen
            äntligen följt centerns förslag när det gäller utbyggnad av den
            regionala organisationen för hemslöjdskonsulenter och för nästa
            år vill tillskapa två tjänster per län. Vi delar däremot inte
            regeringens förslag att kostnaderna för hemslöjdsor- ganisationen
            i fortsättningen skall bekostas av respektive län inom ramen för
            anslaget C 4. Detta anslag skall, enligt centerpartiets uppfattning,
            uteslutan- de användas för regionala utvecklingsinsatser. Således
            föreslår vi att anslaget till ffrämjande av hemslöjden, B 5, för
            nästa budgetår skall utgå med 13 milj. kr. dvs. en ökning i förhållande
            till regeringens förslag med 6 milj. kr.
          </p>
          <p xml:id="i-QSktGKJsGQS492pigBSK2z">
            Utvecklingsfonderna
          </p>
          <p xml:id="i-RBPEBRnyKJrS5XeV37bb9N">
            De regionala utvecklingsfonderna inrättades 1978 och har en mycket
            stor betydelse för att främja utvecklingen av små och medelstora
            företag. Fonderna är, tillsammans med de resurser det s. k. länsanslaget
            erbjuder, det bästa instrumentet för att stärka den mindre företagsamheten.
            Syftet med utvecklingsfonderna är bl. a. att komplettera övriga
            institutio- ner på kreditmarknaden och ge olika typer av företagsservice
            till de mindre och medelstora företagen. Fonderna har därmed en
            nyckelroll för att förse den mindre företagsamheten med riskkapital.
            De olika utbildningsenheterna, som kanslimässigt är lokaliserade
            till sex av fonderna, svarar också för en värdefull service när
            det gäller företagens behov av utbildning och kompetensutveckling.
            I budgetpropositionen, bilaga 14, berör föredragande statsråd
            utvecklings- fondernas styrelser med anledning av att avtalet
            mellan staten och landsting- en sagts upp. Föredraganden anser
            att riksdagen bör ha handlingsfrihet vad avser eventuella förändringar
            av avtalen om utvecklingsfonderna inför den nya avtalsperioden.
            Juridiskt är detta korrekt och i enlighet med industriver- kets
            förslag. Enligt centerpartiets uppfattning bör emellertid nuvarande
            principer vad gäller val av styrelse för utvecklingsfonderna gälla
            även för den kommande avtalsperioden. Det innebär att styrelsen
            skall utses av landstinget. Styrelsen bör dock ha en sådan sammansättning
            att ledamöter med erfarenheter från näringsliv och fackliga organisationer
            blir representerade. Det måste åvila de
          </p>
          <p xml:id="i-9Zs2ewRkboBLGnGcQPUCzA">
            Mot. 1987/88 N240
          </p>
          <p xml:id="i-AMyKdsD8CvJNxepXQTsmk1">
            12
          </p>
          <pb facs="riksdagen-motions-pdf/data/198788/mot_198788_n_240/mot_198788_n_240-012.pdf"/>
          <p xml:id="i-NU4h9frtRScyjKetS1VjQh">
            olika partierna att i sin nominering beakta detta, liksom att
            andelen kvinnor i styrelsen bör öka. Regeringen föreslår att anslaget
            Småföretagsutveckling, B 12, där kostna- derna för de regionala
            utvecklingsfondernas företagsservice och administra- tion m. m.
            skall täckas skall utgå med 169 milj. kr. Detta belopp inkluderar
            även bidragen till Stiftelsen Institutet för företagsutveckling,
            SIFU, nyeta- bleringsinsatser m. m. Utöver regeringens förslag
            föreslår vi att utvecklingsfonderna skall tillföras medel för
            satsningar i energi- och miljöinvesteringar samt teknikut- veckling
            inom denna sektor. Dessa medel bör med hänsyn till projektens
            angelägenhetsgrad lånas ut på förmånliga villkor med tanke på
            de långsiktigt positiva effekter de ger. Den nuvarande regeringen
            har inte tillräckligt vidtagit åtgärder för att stimulera teknikutvecklingen
            inom energi- och miljöområdet. Genom särs- kilda resurser till
            utvecklingsfonderna kan småföretagens innovationsförmå- ga stimuleras
            inom denna sektor. Vi föreslår därför att till Småföretagsut-
            veckling, B 12, för budgetåret 1988/89 anvisa ett med 15 milj.
            kr. förhöjt anslag av 184 milj. kr. Vi föreslår även att de medel
            SIND disponerar för nyetableringsinsatser bör fördelas direkt
            till utvecklingsfonderna.
          </p>
          <p xml:id="i-6tM6i6ksGhEoSufcz3JQMV">
            Hemställan
          </p>
          <p xml:id="i-RYKHryrYCWm8ztPxd6i7zK">
            Med hänvisning till det ovan anförda hemställs 1. att riksdagen
            som sin mening ger regeringen till känna vad i motionen anförts
            om mål och inriktning av näringspolitiken inför 1990-talet, 2.
            att riksdagen som sin mening ger regeringen till känna vad i motionen
            anförts om tilläggsdirektiv till ägarutredningen beträffande det
            institutionella ägandet, 3. att riksdagen hos regeringen begära
            förslag för att påskynda nyetablering av företag enligt vad i
            motionen anförts, 4, att riksdagen som sin mening ger regeringen
            till känna vad i motionen anförts om statens ägarroll inom näringslivet,
            5. att riksdagen hos regeringen begär en kommission med uppgift
            att utarbeta en utförsäljningsplan för de statliga företagen enligt
            vad i motionen anförts, [att riksdagen hos regeringen begär förslag
            om omfördelning av uttaget av arbetsgivaravgifter innebärande
            a) en sänkning av sjukförsäkringsavgiften med 5 procentenheter
            på en lönesumma upp till 500 000 kr. b) ett slopande av alla egenavgifter
            på inkomster, motsvarande ett basbelopp, c) en totalfinansiering
            genom en höjning av avgiftsuttaget i övrigt,'] [att riksdagen
            som sin mening ger regeringen till känna vad som i motionen anförts
            beträffande en reformerad företagsbeskattning,”]
          </p>
          <p xml:id="i-Xob2HJBGpCWMTxaGrhbf6b">
            11987/88: Sf258 ? 1987/88: Sk367
          </p>
          <p xml:id="i-ToEZigqYszuKtkfFNh9EJu">
            Mot. 1987/88 N240
          </p>
          <p xml:id="i-AiGSLXjyc1bTwUdhv9yS3X">
            13
          </p>
          <pb facs="riksdagen-motions-pdf/data/198788/mot_198788_n_240/mot_198788_n_240-013.pdf"/>
          <p xml:id="i-92dg3TWjgLakdbvVM3QbRG">
            6. att riksdagen hos regeringen begär att en parlamentarisk delega-
            - Mot. 1987/88 tion tillkallas med uppgift att påskynda avregleringsarbetet
            inom &lt;N240 näringslivet, 7. att riksdagen till B 5 Hemslöjden
            anvisa ett i förhållande till regeringens förslag med 6 milj.
            kr. förhöjt reservationsanslag om 13 000 000 kr. 8. att riksdagen
            till B 12 Småföretagsutveckling anvisar ett i förhål- lande till
            regeringens förslag med 15 milj. kr. förhöjt reservationsan- slag
            om 184 000 000 kr., 9. att riksdagen som sin mening ger regeringen
            till känna vad som i motionen anförts beträffande de medel som
            statens industriverk (SIND) disponerar för nyetableringsinsatser.
          </p>
          <p xml:id="i-JER6j5VNBvZdwpQHFRGB5S" type="date">
            Stockholm den 21 januari 1988
          </p>
          <p xml:id="i-2jiMm3WFBHfwpSd8E4eiJL">
            Olof Johansson (c)
          </p>
          <p xml:id="i-DC1xCpQCJpWbm2uTWLiZBD">
            Karl Erik Olsson (c) Görel Thurdin (c) Karin Söder (c) Gunnel
            Jonäng (c) Nils G Åsling (c) Bertil Fiskesjö (c) Gunnar Björk
            (c) Gunilla André (c) Britta Hammarbacken (c) Per-Ola Eriksson
            (c) Pär Granstedt (c) Börje Hörnlund (c) Karin Israelsson (c)
            Agne Hansson (c)
          </p>
          <pb facs="riksdagen-motions-pdf/data/198788/mot_198788_n_240/mot_198788_n_240-014.pdf"/>
          <pb facs="riksdagen-motions-pdf/data/198788/mot_198788_n_240/mot_198788_n_240-015.pdf"/>
          <p xml:id="i-RfQTjXNso5EL7gsC6gUoKg">
            gotab Stockholm 1988 14355
          </p>
        </div>
      </div>
    </body>
  </text>
</TEI>
