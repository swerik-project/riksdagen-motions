<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-02604">
  <teiHeader>
    <fileDesc>
      <titleStmt>
        <title>Livskraftiga ekosystem och biologisk mångfald</title>
        <author corresp="i-Bsa1bRZ8s4aqtJquDTqLPc">av Ulf Berg m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2604 av Ulf Berg m.fl. (M)</title>
          <idno type="rdwebb">H3022604</idno>
          <rs type="number">2604</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3022604/text</ref>
          <ref type="dokument_url_html">http://data.riksdagen.se/dokument/H3022604</ref>
          <ref type="dokumentstatus_url_xml">http://data.riksdagen.se/dokumentstatus/H3022604</ref>
          <ref type="docx">http://data.riksdagen.se/fil/C1C88860-4E7D-4476-BA18-7C8543E79135</ref>
          <ref type="pdf">http://data.riksdagen.se/fil/D5D43E04-02D9-4703-A0DD-83F8527826A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VwrQB8Pq583SPcQWtiYgXv" type="signed"/>
        <correspContext corresp="i-VwrQB8Pq583SPcQWtiYgXv">
          <note type="signatory" corresp="i-Bsa1bRZ8s4aqtJquDTqLPc"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-5wVnuGs5cNm9JWZrGWeZfP"/>
        </correspContext>
        <correspAction xml:id="i-LoQxgizfuHeqjqr3F3WTZw" type="submitted">
          <date when="2015-10-06"/>
          <time when="14:01:40"/>
        </correspAction>
        <correspAction xml:id="i-LZWTrEJZFcwqvgWKxPrXCv" type="reviewed">
          <date when="2015-10-06"/>
          <time when="20:56:53"/>
        </correspAction>
        <correspAction xml:id="i-MK9oQiKL9F2UnLobgNY4NS" type="referred">
          <date when="2015-10-13"/>
        </correspAction>
        <correspAction xml:id="i-MG2HTJz2oBNGYuS2e1QWam" type="assigned">
          <date when="2018-06-05"/>
          <time when="10:32:52"/>
        </correspAction>
        <correspContext corresp="i-MG2HTJz2oBNGYuS2e1QWam">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-SVZcwAjsmb7ggupoiJDNvk" type="behandlas_i"/>
        <correspContext corresp="i-SVZcwAjsmb7ggupoiJDNvk">
          <ref type="uppgift">2015/16:NU15</ref>
          <ref type="ref_dok_id">H301NU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU15</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UWebdBhe1GZ8YMiwbghkZu" type="behandlas_i"/>
        <correspContext corresp="i-UWebdBhe1GZ8YMiwbghkZu">
          <ref type="uppgift">2015/16:NU12</ref>
          <ref type="ref_dok_id">H301NU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU12</ref>
          <ref type="ref_dok_titel">Politik för hållbart företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ew6yQUU2ZathSc91Xe8iVM" type="behandlas_i"/>
        <correspContext corresp="i-Ew6yQUU2ZathSc91Xe8iVM">
          <ref type="uppgift">2015/16:MJU9</ref>
          <ref type="ref_dok_id">H301MJU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU9</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SBgDfhbAmZQzXexf7y2a7Y" type="behandlas_i"/>
        <correspContext corresp="i-SBgDfhbAmZQzXexf7y2a7Y">
          <ref type="uppgift">2015/16:MJU6</ref>
          <ref type="ref_dok_id">H301MJU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU6</ref>
          <ref type="ref_dok_titel">Naturvård och områdesskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HuchfzWZPDWWBUBG1vnhx3" type="behandlas_i"/>
        <correspContext corresp="i-HuchfzWZPDWWBUBG1vnhx3">
          <ref type="uppgift">2015/16:MJU11</ref>
          <ref type="ref_dok_id">H301MJU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU11</ref>
          <ref type="ref_dok_titel">Biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SNy7PtjV3eAMpDhVi5EMJH" type="motHeader">
        <div xml:id="i-9wQqk87FG5D5F5aJw4faR4" type="motTitle">
          Motion till riksdagen 2015/16:2604 av Ulf Berg m.fl. (M) Livskraftiga
          ekosystem och biologisk mångfald
        </div>
      </div>
      <div xml:id="i-QyeXd6gDzdPiz1hPgpx39A" type="motBody">
        <div xml:id="i-LGH6LytwsPKAJ6YRGqVnER" type="motProposal" subtype="förslag">
          <head xml:id="i-K2xLdrtJb3TCifenoeL5FM">
            Förslag till riksdagsbeslut
          </head>
          <list xml:id="i-FMmN3wTR8hpj8mvb4a2tdi" style="ol">
            <item xml:id="i-M1eWYxpxDJzoQiuZJB8w3t">
              Riksdagen ställer sig bakom det som anförs i motionen om att
              regeringen bör påskynda arbetet med att genomföra de åtgärder
              som presenterades i propositionen 2013/14:141 En svensk strategi
              för biologisk mångfald och ekosystemtjänster, och riksdagen tillkännager
              detta för regeringen.
            </item>
            <item xml:id="i-76zkUnUUdLstoEpWUJx39u">
              Riksdagen ställer sig bakom det som anförs i motionen om att
              regeringen bör ge i uppdrag åt Naturvårdsverket och Skogsvårdsstyrelsen
              att på ett bättre sätt följa upp den regionala och lokala tillsynen
              av natur- och skogsvården, och riksdagen tillkännager detta för
              regeringen.
            </item>
            <item xml:id="i-XiPTyuyEmP8WhendANFEB9">
              Riksdagen ställer sig bakom det som anförs i motionen om att
              ge i uppdrag åt Naturvårdsverket att ta fram en central utvärderingsstrategi
              för naturreservat och tillkännager detta för regeringen.
            </item>
            <item xml:id="i-QVXWBVtFpMb8p19YnVyw89">
              Riksdagen ställer sig bakom det som anförs i motionen om att
              kompensera skogsägare för eventuell värdeminskning av omkringliggande
              skog till följd av reservatsbildning och tillkännager detta för
              regeringen.
            </item>
            <item xml:id="i-6wV2eEBTkWN27ZVEWrFDcZ">
              Riksdagen ställer sig bakom det som anförs i motionen om att
              regeringen bör verka för goda förutsättningar vad gäller öppethållande
              av hagmarker och tillkännager detta för regeringen.
            </item>
            <item xml:id="i-QJukQJzKKwSEcNoETxg7Fh">
              Riksdagen ställer sig bakom det som anförs i motionen om att
              tydligt värdera ekosystemtjänster och tillkännager detta för regeringen.
            </item>
            <item xml:id="i-Jszd5UeJEBMSoDU97XxLni">
              Riksdagen ställer sig bakom det som anförs i motionen om att
              skapa goda förutsättningar för hållbart företagande och tillkännager
              detta för regeringen.
            </item>
            <item xml:id="i-QK2MTNeVvqZXA4MvPTJEwT">
              Riksdagen ställer sig bakom det som anförs i motionen om att
              Sverige ska vara drivande i att nå de av EU satta målen till 2020
              och tillkännager detta för regeringen.
            </item>
            <item xml:id="i-Bm16KdxjrB1XNqLsD2rzg1">
              Riksdagen ställer sig bakom det som anförs i motionen om att
              Sverige även i fortsättningen, så som under alliansregeringens
              tid, ska vara pådrivande i internationellt samarbete och vara
              en stark röst i världen för att värna biologisk mångfald och tillkännager
              detta för regeringen.
            </item>
          </list>
        </div>
        <div xml:id="i-DWoDKncik9SRGJx7ovsmgD" type="motContent">
          <head xml:id="i-Fj4JcJHeSinPuVMQtJXiG8" type="h1">
            Motivering
          </head>
          <p xml:id="i-STXmEkf6FsG6ksdxD5NdtD">
            Djur, natur och människa är beroende av väl fungerande ekosystem.
            Biologisk mångfald är en förutsättning för att ekosystemen ska
            fungera och för ekosystemtjänster som påverkar oss varje dag.
            Det kan handla om luftrening, pollinering, matproduktion eller
            helt enkelt naturupplevelser i det fria. Ekosystem i balans är
            en förutsättning för både samhällsekonomin och välfärden. Både
            den offentliga och privata sektorn är direkt eller indirekt beroende
            av de tjänster som ekosystemen levererar. Vi vet idag mer än någonsin
            om hur ekosystem samverkar och vilken betydelse de har för oss
            människor. Vi är i högsta grad beroende av naturens ekosystemtjänster.
          </p>
          <p xml:id="i-AHo2T7AtwiuA295excWryo">
            Förlusten av biologisk mångfald är ett problem världen över,
            så också i Sverige. Det beror till stor del på mänsklig aktivitet
            och klimatförändringar. Världens länder har genom konventionen
            om biologisk mångfald (Convention on Biological Diversity, CBD)
            enats om att vi måste stoppa utrotningen av arter, förlusten av
            populationer och obalansen i ekosystemen innan det är för sent.
            Allt för stora fluktuationer riskerar att göra förändringarna
            irreversibla.
          </p>
          <p xml:id="i-4BLiDV5jpox8UMF1wXUzhW">
            Stora framsteg har gjorts i arbetet för den biologiska mångfalden
            i Sverige. För drygt 100 år sedan bildades den första nationalparken
            i Europa, här i Sverige. Det var bara början på ett mycket aktivt
            arbete för att gynna vår svenska flora och fauna. Sverige var
            tidigt ute med att ta fram övergripande mål för miljön. Redan
            1999 tog riksdagen beslut om de första miljökvalitetsmålen. Dessa
            har under flera år utvecklats, samt ökat i antal. Det svenska
            miljömålssystemet består idag av ett generationsmål, sexton miljökvalitetsmål
            och tjugofyra etappmål. Regeringen beslutade 2012 om fem etappmål
            med inriktning på biologisk mångfald. Dessa rör ekosystemtjänster
            och resiliens, betydelsen av den biologiska mångfalden och värdet
            av ekosystemtjänster, hotade arter och naturtyper, invasiva främmande
            arter och kunskap om genetisk mångfald. År 2014 tog regeringen
            beslut om ytterligare fem etappmål, som handlar om en ökad helhetssyn
            på markanvändning, skydd av land- och vattenområden, förtydligad
            miljöhänsyn i skogsvårdslagstiftningen, variationsrikt skogsbruk
            och en dialogprocess i ett nationellt skogsprogram.
          </p>
          <p xml:id="i-R8SYgsrfGy5PiTcVEHfV2v">
            Under de senaste decennierna har arbetet med att bilda naturreservat,
            bidra till ett europeiskt ekologiskt nätverk och skydda nyckelbiotoper
            intensifierats. Detta arbete omfattar också den marina miljön.
            Sveriges första marina nationalpark, Kosterhavet i Västra Götalands
            län, inrättades under Alliansens tid i regeringsposition och invigdes
            2009. Att arbetet med att skydda marina miljöer fortsätter är
            viktigt, och arbetet bör ta sikte att uppfylla målet om att 10
            procent av Sveriges marina områden senast 2020 ska vara skyddade
            för att bidra till att nå såväl våra nationella som internationella
            mål för biologisk mångfald.
          </p>
          <p xml:id="i-F1DJNwD41h5Gq2GuF6e1vs">
            Många hagmarker växer idag igen på grund av för få betande djur.
            Fler betande djur behövs för att behålla hagarna öppna och bevara
            den biologiska mångfald som finns där. I öppna hagar finns höga
            biologiska värden som Moderaterna är måna om att bevara, men hagmarkerna
            rymmer även viktiga kulturhistoriska värden. Vi ser stora behov
            av att skapa bättre förutsättningar för lantbrukare att ha betande
            djur i hagar. Ett klokt brukande av skog och mark är viktigt för
            att gynna den biologiska mångfalden och för att vi ska nå flera
            av våra nationella miljökvalitetsmål
          </p>
          <p xml:id="i-CpSvuCqiaxG3GhX8hLZbuW">
            För Moderaterna är arbetet med biologisk mångfald prioriterat.
            En rad insatser gjordes under Alliansens tid i regeringsposition.
            Bland annat tillkom nya naturreservat och andra typer av skyddad
            natur, både i marina reservat och i landmiljö, som har bidragit
            till att den biologiska mångfalden bevarats. Arealen skyddad natur
            har ökat med hela 350 000 hektar sedan 2006.
          </p>
          <p xml:id="i-NRdNg29XB2oxkysTTa8Hdy">
            I den proposition som Alliansen lade 2014, 2013/14:141 En svensk
            strategi för biologisk mångfald och ekosystemtjänster, presenterades
            en lång rad åtgärder på hur arbetet med att stärka den biologiska
            mångfalden och säkra ekosystemtjänster som vattenrening, produktion
            av mat samt rekreation och friluftsliv skulle genomföras. Moderaterna
            vill att arbetet med att genomföra de i propositionen presenterade
            åtgärderna påskyndas. I propositionen beskrevs den nödvändiga
            balansen mellan konkreta åtgärder för bevarande. Dessa var till
            exempel skydd, förvaltning och restaurering av värdefulla naturområden,
            utvecklad miljöhänsyn i samt utveckling av grön infrastruktur.
          </p>
          <p xml:id="i-WwEKbDwJ1CWFoRVk1D1mM6">
            Sverige är ett föregångsland när det gäller att visa hur både
            produktions- och miljömål kan förenas i skogsbruket. Utifrån skogsvårdslagens
            två jämställda mål om miljö- och produktion skapas en god grund
            för ett hållbart brukande och genom dialoger mellan exempelvis
            företrädare för skogsbruket, miljöorganisationer, forskare och
            myndigheter utvecklas det svenska skogsbruket ständigt. Arbetet
            med Nationella skogsprogrammet är särskilt betydelsefullt för
            skogsbrukets fortsatta utveckling. Skogen är en viktig resurs
            och tillgång för Sverige som skapar arbetstillfällen, rekreation
            och som rymmer en stor artrikedom. Genom aktiv och effektiv skogsvård
            kan vi värna den biologiska mångfalden och bevara eller återskapa
            de miljöer som önskas för de olika krav som växter och djur eftersöker.
            Men det krävs också kunskap och ekonomiska medel för att nå de
            uppsatta målen.
          </p>
          <p xml:id="i-VAYg4cVp5wsropEXAhnuA2">
            En livskraftig eller återställd biologisk mångfald är en förutsättning
            för ansvarsfull, långsiktig ekonomisk utveckling och för mänskligt
            välstånd. Förlorad biologisk mångfald och ekosystemtjänster leder
            till höga och svårskattade samhällsekonomiska kostnader. Att bevara
            och hållbart nyttja biologisk mångfald är av yttersta vikt.
          </p>
          <p xml:id="i-JGhpA8Tx46S8jkGkaYeHuy">
            Begreppet ekosystemtjänster innefattar ekosystemens bidrag till
            människors välbefinnande. Ekosystemtjänster tydliggör människans
            beroende av naturen och att mångfalden av bl.a. växt- och djurarter
            i skogar, hav, sjöar, våtmarker och andra ekosystem förser människor
            med ett brett urval av nyttigheter. De mer synliga ekosystemtjänsterna,
            exempelvis produktion av livsmedel, bioenergi och träråvara, påverkar
            och är beroende av andra ekosystemtjänster, som t.ex. jordmånsbildning
            och närings- och vattenreglering. Ett och samma ekosystem kan
            dessutom bidra med flera ekosystemtjänster. Den strategi Alliansen
            lanserade gav verktyg för att synliggöra värdet av ekosystemtjänster
            och deras relevans för olika sektorer och näringar. Att fortsätta
            arbetet med att värdesätta ekosystemtjänster är viktigt för att
            tydliggöra betydelsen av en rik biologisk mångfald och för att
            ekosystemens värde ska bli en integrerad del i samhällsplaneringen.
          </p>
          <p xml:id="i-PNsnCgxcECjZAmND5MbM3V">
            Vår vision för hållbart företagande är att alla företag har en
            långsiktig syn på värdeskapande och bedriver en verksamhet som
            gynnar en hållbar utveckling både ekonomiskt, socialt och miljömässigt.
            Det är särskilt önskvärt att företag väger in sitt beroende av
            och påverkan på ekosystemtjänster i affärsplaner och strategier
            samt motverkar negativa effekter som skadar miljön och samhället.
            Moderaterna driver på för att arbetet med att skapa förutsättningar
            för hållbart företagande fortsätter och anser att de statliga
            bolagen har ett särskilt ansvar. En effektivare användning av
            naturens resurser är både nödvändig och möjlig.
          </p>
          <p xml:id="i-KFxmYwVg3Exeop7gAWMazJ">
            Genetisk mångfald är betydelsefull för att upprätthålla livskraftiga
            populationer av arter och för att säkra resiliens i ekosystemen,
            särskilt vid fluktuationer i klimatet. Det finns därför ett behov
            av att öka kunskapen om den genetiska mångfalden. Arbetet med
            biologisk mångfald måste vid behov kunna riktas mot enskilda arter.
            Det är också viktigt att bygga upp bättre kunskap om arternas
            genetiska variation genom kartläggning och övervakning. Det skapar
            en bra grund för att planera åtgärder som bibehåller genetisk
            variation när detta är nödvändigt.
          </p>
          <head xml:id="i-G1GEwxoVVMs1XV4tn11cHd" type="h2">
            Skydd av värdefull natur
          </head>
          <p xml:id="i-GDyh8QEJry5H8iUYxkD62v">
            Moderaterna står fast vid det ambitiösa och av alliansregeringens
            beslutade målet att 20 procent av Sveriges land- och sötvattensområden,
            samt 10 procent av Sveriges marina områden, ska vara skyddade
            eller bevarade på olika sätt till 2020. Vid skydd av områden är
            det önskvärt att hela variationsbredden, från formellt skyddade
            områden till miljöhänsyn inom brukandet, integreras i dessa system.
            På så sätt säkras att skogar, våtmarker, sjöar, vattendrag, hav
            och fjäll med höga natur- och kulturvärden bibehålls för framtiden.
          </p>
          <p xml:id="i-Ugab5BgcgYx6rvdxJCSeZw">
            Naturvårdsverket och Skogsstyrelsen ska utöva en tydlig kontroll
            av den regionala och lokala tillsynen av natur- och skogsvården
            så att den sker så effektivt och rättssäkert som möjligt. En tydligare
            kontroll utförd av berörda myndigheter skulle öka kunskapen kring
            hur förvaltningen av skog och natur fungerar och ge bättre insyn
            i vilka problem som kan lösas från politiskt håll. Vi vill därför
            att regeringen ger i uppdrag åt berörda myndigheter att på ett
            bättre sätt följa upp den regionala och lokala tillsynen av natur-
            och skogsvård.
          </p>
          <p xml:id="i-KkrvpFfvGNA7524wZBpVBb">
            Regeringen bör ge i uppdrag åt Naturvårdsverket att ta fram en
            central uppföljnings- och utvärderingsstrategi för bildande av
            nya naturreservat. Då naturreservat ska bildas måste särskilda
            skäl finnas såsom bevara biologisk mångfald, vårda och bevara
            värdefulla naturmiljöer, tillgodose behov av områden för friluftslivet,
            skydda, återställa eller nyskapa värdefulla naturmiljöer samt
            skydda, återställa eller nyskapa livsmiljöer för skyddsvärda arter.
            Naturvårdsverket ansvarar för de statliga anslagen för bildande
            och förvaltning av reservaten, men det är oftast länsstyrelsen
            som fattar beslut om naturreservat. Att bilda naturreservat utan
            att sedan förvalta dem på ett bra sätt är ansvarslöst gentemot
            både naturen och de markägare som fått sin mark inlöst eller är
            undantagen brukande. Det riskerar att på sikt leda till att färre
            markägare är villiga att avsätta sin skog för reservatsbildning,
            vilket skulle riskera att bromsa viktiga naturvårdande insatser.
            Därav bör uppföljning och utvärdering vara en central del av arbetet
            med skydd av värdefull natur.
          </p>
          <p xml:id="i-Au3jKF97SihQL5CYYZpGZc">
            Idag saknas krav på uppföljning av skötselplaner för nybildade
            naturreservat och andra skyddade områden Detta bör införas i nämnda
            uppföljnings- och utvärderingsstrategi, annars finns risken att
            naturreservaten lämnas orörda under längre tid och inte förvaltas
            på rätt sätt, vilket kan innebära att själva meningen med reservatsbildningen
            förminskas då skyddsvärda naturvärden går förlorade. För att skyddsvärda
            naturområden ska kunna förvaltas på ett ändamålsenligt sätt behövs
            kontinuerliga utvärderingar av hur naturreservaten har skötts
            och om skötseln har bidragit till att syftet med naturreservatet
            har uppnåtts. Utvärderingen bör bland annat bedöma hur naturvärdena
            har utvecklats i respektive reservat och om det ursprungliga syftet
            med reservatsbildningen har uppfyllts. Utvärderingen bör också
            omfatta hur reservatet påverkar omkringliggande oskyddad skog
            med hänsyn till äganderätten. En eventuell värdeminskning av omkringliggande
            skog till följd av reservatsbildningen bör kompenseras fullt ut.
            Utifrån en sådan utvärdering bör Naturvårdsverket i samråd med
            ansvarig länsstyrelse och/eller kommun utarbeta en ny skötselplan
            med tydliga krav på regelbunden uppföljning. Det är även viktigt
            att skogsägare ska kunna kompenseras för eventuell värdeminskning
            av omkringliggande skog till följd av reservatsbildning. Vi vill
            att regeringen uppdrar åt Naturvårdsverket att ta fram en central
            uppföljnings- och utvärderingsstrategi.
          </p>
          <p xml:id="i-69VKvwSYe2YVLZ4TX8BLfr">
            Idag ser vi att allt fler invasiva arter gör entré i svenska
            vatten och på svensk mark. En del av dessa arter hotar den inhemska
            faunan genom att utkonkurrera hotade arter för resurser och livsutrymme
            eller genom att sprida sjukdomar. För Moderaterna är arbetet med
            att stärka den biologiska mångfalden och sätta in insatser mot
            invasiva främmande arter prioriterat.
          </p>
          <head xml:id="i-99sEn2UL8p7ehtYrpdkcKz" type="h2">
            Internationellt arbete
          </head>
          <p xml:id="i-TvnPFvj7noj37ktX4vvHwu">
            Sverige var, under Alliansens tid i regeringsställning, pådrivande
            för att EU ska definiera sitt ansvarsområde när det gäller biologisk
            mångfald och ekosystemtjänster. År 2011 tog EU:s miljöministrar
            beslut om en strategi för biologisk mångfald till 2020. Strategin
            innefattande sex mål, på basis av ett förslag från kommissionen.
            Sverige ska med kraft bidra till att målen i EU:s strategi för
            biologisk mångfald och i konventionen om biologisk mångfald nås.
            En viktig del av EU-strategin är utvecklingen av det europeiska
            ekologiska nätverket Natura 2000.
          </p>
          <p xml:id="i-JueWdcy8Pt911BikeyDqWs">
            Vid det tionde partsmötet för konventionen för biologisk mångfald
            (CBD) i Nagoya 2010 antogs en strategisk plan för biologisk mångfald.
            Sverige var starkt pådrivande i arbetet med att utforma konventionen
            för biologisk mångfald. Avsikten med den strategiska planen är
            att effektiva och skyndsamma åtgärder ska vidtas för att hejda
            förlusten av biologisk mångfald så att ekosystemen år 2020 är
            motståndskraftiga och kan fortsätta tillhandahålla viktiga ekosystemtjänster.
            Därmed säkras variationen av liv på planeten och bidrar till människors
            välbefinnande och fattigdomsutrotning. Den strategiska planen
            innehåller 20 övergripande delmål, de s.k. Aichimålen.
          </p>
          <p xml:id="i-3Q9L49VexsVnntNGRHor28">
            Sverige ska fortsätta att vara pådrivande i det internationella
            arbetet för att värna och gynna biologisk mångfald. Miljöproblemen
            är på intet sätt nationella, och tar ingen hänsyn till landgränser.
            Tvärtom är de av intresse för hela världen, och internationella
            samarbeten är en förutsättning för ett kraftfullt och framgångsrikt
            arbete. Där kan Sverige göra mer.
          </p>
        </div>
        <div xml:id="i-77cDqonGc7bCG9k835efWE" type="motSignatures">
          <list xml:id="i-FkypgLDYj8bEuv3wM6yagx">
            <item xml:id="i-5Qoz57yQSHPvuHkVTFFmJi" who="i-Bsa1bRZ8s4aqtJquDTqLPc">
              Ulf Berg (M)
            </item>
            <item xml:id="i-CAZkhzTM1Kgbx2Pi7qJnqK" who="i-5tbgYo4dBB9rh3uBeCweBm">
              Johan Hultberg (M)
            </item>
            <item xml:id="i-XmL6Yf8rRjzwyzLrutFUEG" who="i-NU3HPSXKRWGcdWfzmr5Vhd">
              Åsa Coenraads (M)
            </item>
            <item xml:id="i-MYzDsHC6mMZiwBCadZE8px" who="i-JyuoWkg9RUZd3XVSA6MfE6">
              Gunilla Nordgren (M)
            </item>
            <item xml:id="i-3ru5dLdK4F3gdrNxuKFHhF" who="i-5wVnuGs5cNm9JWZrGWeZfP">
              Jesper Skalberg Karlsson (M)
            </item>
          </list>
        </div>
      </div>
    </body>
  </text>
</TEI>
