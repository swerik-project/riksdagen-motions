<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00330">
  <teiHeader>
    <fileDesc>
      <titleStmt>
        <title>Skydd för svenska företags patent</title>
        <author corresp="i-BZ7PcK8D1efvHXsafGEMKE">av Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skydd för svenska företags patent</title>
          <idno type="rdwebb">GW02N330</idno>
          <rs type="number">N330</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N330/text</ref>
          <ref type="dokument_url_html">http://data.riksdagen.se/dokument/GW02N330</ref>
          <ref type="dokumentstatus_url_xml">http://data.riksdagen.se/dokumentstatus/GW02N330</ref>
          <ref type="doc">http://data.riksdagen.se/fil/77E5F314-32FE-4E6A-82FB-C4D4A45F14A1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MLJUkF2u6qqDG8RRkKyL6p" type="signed"/>
        <correspContext corresp="i-MLJUkF2u6qqDG8RRkKyL6p">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-WsxAnLoo1AiP1QHWG4q4GQ" type="numbering">
          <date when="2008-10-07"/>
        </correspAction>
        <correspAction xml:id="i-DQtgEsdpP3uvasapWBAN3U" type="submission">
          <date when="2008-10-06"/>
        </correspAction>
        <correspAction xml:id="i-EQEPZkCYEV6hFEURand41U" type="transfer">
          <date when="2008-10-04"/>
        </correspAction>
        <correspAction xml:id="i-SifGAhUcSnH9ubzV4GnHLK" type="assigned"/>
        <correspContext corresp="i-SifGAhUcSnH9ubzV4GnHLK">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Jgf26KHKARk1pe2x2Sq67K" type="motBody">
        <div xml:id="i-PBhBpQCTqPSTHQ7wUSDFnG" type="motProposal" subtype="förslag">
          <head xml:id="i-A4DzSYthgX8YF4UT4qiAmQ">
            Förslag till riksdagsbeslut
          </head>
          <p xml:id="i-9VqvzWEF4P2hE657jxMzMq">
            Riksdagen tillkännager för regeringen som sin mening vad som
            anförs i motionen om behovet av en översyn av svenska företags
            möjligheter att försvara sina patent i internationella patenttvister.
          </p>
        </div>
        <div xml:id="i-EqV4hF95avSdNR1G8EwCKw" type="motContent">
          <head xml:id="i-RcDSM4TuTqg9oXNzw9igxF" type="h1">
            Motivering
          </head>
          <p xml:id="i-4w5dUcyvw6JYpz3XJ5LwnJ">
            Flera av dagens svenska storföretag byggdes som bekant från början
            upp kring en innovation. Också nu är det centralt för utvecklingen
            av vårt näringsliv att svenskar och svenska företag skapar innovationer.
            Forskare och uppfinnare spelar nyckelroller för vår långsiktiga
            välståndsutveckling.
          </p>
          <p xml:id="i-9TJ6yzp9uMA4vwmaCzgQhH">
            Från uppfinning till serietillverkad produkt är steget långt.
            Den som är en skicklig uppfinnare besitter inte nödvändigtvis
            de andra egenskaper som krävs för att uppfinningen ska nå marknaden
            förmågan att finansiera en satsning, förmågan att organisera och
            driva en tillverkningsverksamhet, förmågan att marknadsföra, sälja
            och distribuera produkterna. Det måste därför finnas mekanismer
            som gör att uppfinnare får möjlighet att samarbeta med andra i
            sin strävan att kommersialisera sina innovationer. Det finns därför
            anledning att se över det svenska innovations- och entreprenörskapsklimatet
            i dess helhet.
          </p>
          <p xml:id="i-TC9sPxNoh8HBGtuNsuVxaG">
            Det jag vill fokusera på i denna motion är ett led i den långa
            kedjan från uppfinning till framgångsrikt innovationsföretag,
            nämligen frågan om svenska uppfinnares och företags möjligheter
            att patentskydda sina innovationer och att försvara sina patent.
          </p>
          <p xml:id="i-G6tjx3uRRUVfRLYQRkP2Z8">
            För att en uppfinning ska kunna kommersialiseras, är det viktigt
            att den får ett bra patentskydd, så att inte andra företag ostraffat
            kan kopiera eller plagiera den. Redan att söka och erhålla ett
            patent kan vara en tämligen komplicerad och utdragen process.
            Det är dock när det kommer till försvar av patent som de verkliga
            utmaningarna infinner sig.
          </p>
          <p xml:id="i-A3x8C6o6VkWEg4QrFfnFbM">
            Tyvärr finns det företag som inte drar sig för att kränka patent.
            Detta beteende är inte begränsat till företag i en del länder
            på andra sidan jordklotet, utan förekommer även i västvärlden.
            Den som blir utsatt för patentintrång har givetvis rätt att inleda
            en rättsprocess mot den som begår intrånget. Är innovationen patentskyddad
            i flera länder och intrång begås i flera länder, kan det bli aktuellt
            med processer i samtliga berörda länder. I ett sådant läge uppkommer
            frågan vilka praktiska möjligheter ett mindre svenskt företag
            har att klara en rättstvist med ett multinationellt storföretag.
          </p>
          <p xml:id="i-3FgwijysHRsUSWy51tM9Kb">
            Otvivelaktigt har det betydelse om motståndaren har i princip
            obegränsat med pengar att satsa på utredningar, advokathjälp och
            andra processkostnader. Redan att lägga tid på en patenttvist
            kan hämma ett mindre företags verksamhet allvarligt tiden behövs
            egentligen för att utveckla verksamheten. Handlar det sedan även
            om stora utgifter blir det än mer kritiskt. Det mindre företaget
            riskerar också att, vid en förlust, tvingas betala motpartens
            rättegångskostnader. Det tycks förekomma att stora företag begår
            patentintrång medvetet och sedan försöker knäcka det mindre innovationsföretaget,
            genom att dra in sin motpart i kostsamma rättsprocesser i en mängd
            länder runtom i världen. Även om det mindre företaget på pappret
            skulle ha ett starkt fall och goda förutsättningar att till slut
            segra, kan det vara så att dess ork och finansiella styrka inte
            räcker till för en utdragen process. Skulle det mindre företaget
            ge upp och dra sig ur tvisterna, har patentet i praktiken upphört
            att gälla.
          </p>
          <p xml:id="i-5Gp4xn6Q3UqNFBUCqCBbsM">
            Att man måste söka patent och försvara patentet är en del av
            företagandets villkor. Det är i princip företagen som ska finansiera
            sin egen patenthantering och stå för de ekonomiska risker som
            är förknippade med den.
          </p>
          <p xml:id="i-CttGpsuVsaLQfK1jdJhfP4">
            Samtidigt har Sverige ett strategiskt intresse av att inte låta
            svenska innovationer och därmed framtida välståndsutveckling gå
            förlorade till följd av exempelvis att multinationella företag
            agerar på ett oetiskt sätt och missbrukar sin finansiella styrka.
            Det kan också ses som moraliskt otillfredsställande om ett svenskt
            företag har rätt i en patenttvist, men inte kan få rätt till följd
            av bristande ekonomiska resurser.
          </p>
          <p xml:id="i-A2UrJoNzzxB8ENvBSdbFhu">
            Det är därför motiverat att närmare överväga om och i så fall
            hur staten kan stödja svenska företag i patentsammanhang. Det
            skulle exempelvis kunna handla om att bistå med kompetens eller
            någon form av förlustgarantier vid internationella patenttvister,
            men de närmare formerna för detta måste givetvis utredas noga,
            inklusive möjligheterna för staten att få tillbaka satsade pengar
            i ett senare skede, när företaget nått framgång. Givetvis måste
            EU:s statsstödsregler beaktas. Samtidigt bör en inventering ske
            av de möjligheter privata och offentliga som redan idag finns
            för svenska företag att få hjälp med kompetens och pengar i patentsammanhang.
            Staten ska självfallet inte satsa skattepengar på något som kan
            lösas på annat sätt.
          </p>
        </div>
        <div xml:id="i-G3G9ej9QsLwB4YxdZPsFpW" type="motSignatures">
          <list xml:id="i-MkDG7KE9edsW4vg8hdPjdK">
            <item xml:id="i-2b15jF5SV9dTWWijbNwv5B" who="i-BZ7PcK8D1efvHXsafGEMKE">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
