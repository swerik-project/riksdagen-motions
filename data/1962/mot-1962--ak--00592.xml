<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__592/mot_1962__ak__592-001.pdf"/>
      <fw xml:id="i-EupffoRQxY2FNEDwHRu3C">
        10 Motioner i Andra kammaren, nr 592 år 1962
      </fw>
      <div type="motHeader" xml:id="i-UvxZQosFKzWPN4SsXjpmX3">
        <div type="motTitle" xml:id="i-9RTkkybossp9tYawt2sYkf"/>
        <div type="motSubmissionInfo" xml:id="i-LnxHiRP8hZHz781hAFncav"/>
      </div>
      <div type="motBody" xml:id="i-UZN9hbDKuHMtLvCERX11jj">
        <div xml:id="i-DjxcnGj1NP1wyvpDuUWNKy">
          <p xml:id="i-4C2QzWay8ZRvB4Y7Txnktr">
            Nr 592
          </p>
          <p xml:id="i-8GpQsphWrSk8qb8njfZnJN">
            Av herr Wedén m. fl., om åtgärder till främjande av humanitär
            verksamhet m. m.
          </p>
          <p xml:id="i-5WLWo4ENSYBDV8MmrQ1we3">
            (Lika lydande med motion nr 507 i Första kammaren)
          </p>
          <p xml:id="i-9zLEExqVF5GbT6SZ4DP8K7">
            Allmännyttiga strävanden kan av statsmakterna stödjas på i princip
            två olika vägar. Den ena innebär att man genom direkta anslag
            över budgeten ger ifrågavarande ändamål ett ekonomiskt stöd. Den
            andra vägen är att genom skattelättnader på indirekt väg ge de
            allmännyttiga ändamålen ett ekonomiskt stöd. Båda dessa vägar
            har kommit till användning i vårt land liksom i andra länder.
            Erfarenheten har visat — inte minst under senare år — att statliga
            och kommunala åtgärder inte på något sätt räcker till för att
            möta alla de problem och behov som uppkommer i det moderna samhället,
            t. ex. i form av ungdomsbrottslighet, alkoholproblem och i fråga
            om olika insatser för att främja en sund utveckling och personlighetsdaning
            hos folket. Detta har lett till en tydlig tendens att satsa mer
            på det frivilliga arbe- tet. Ett exempel härpå är de ökade anslag
            som i samband med motbokens avskaffande beviljades nykterhetsorganisationerna
            och andra samman- slutningar särskilt med avseende på stimulans
            åt deras ungdomsarbete. Men detta räcker inte. Utan ett starkt
            uppbåd av frivilliga arbetskrafter och inte minst frivilligt ekonomiskt
            stöd skulle det inte vara möjligt att driva detta arbete i den
            omfattning som nu sker. Det i hög grad allmännyt- tiga arbete
            som bedrives av de kristna samfunden, nykterhetsorganisatio- nerna
            m. fl. skulle inte vara möjligt utan att bygga på de enskildas
            offer- vilja. Det är också uppenbarligen så att de ekonomiska
            insatserna spelar en roll för att stimulera det personliga engagemanget
            även från andra synpunkter. Från samhällets synpunkter är det
            givetvis en stor vinst med såväl detta personliga engagemang som
            med det ekonomiska stöd som hundratusentals människor i vårt land
            ger till allmännyttiga ändamål ge- nom att avstå en del av inkomsten
            för syften som inte på något sätt ger dem själva några materiella
            förmåner. Samhällets stöd för sådana allmännyttiga ändamål kan
            i och för sig ökas. Men det är enligt vår uppfattning ingalunda
            givet att ett statsbi- dragssystem principiellt sett skulle vara
            att föredra. I många fall är f. ö. denna väg knappast framkomlig
            av det skälet att åtskilliga allmännyttiga organisationer och
            sammanslutningar av principiella eller praktiska skäl anser sig
            böra avvisa direkta statsbidrag. Hållningen kan bl. a. dikteras
            av
          </p>
          <pb facs="riksdagen-motions-pdf/data/1962/mot_1962__ak__592/mot_1962__ak__592-002.pdf"/>
          <fw xml:id="i-4vXRxHqbgyCGU2N8xrRVyk">
            Motioner i Andra kammaren, nr 592 år 1962 11
          </fw>
          <p xml:id="i-32vT1XEurGZLLkouux4X8y">
            oro för att man efter hand skall bli bunden av statliga villkor
            på ett sätt som kunde komma i strid med tillgodoseende av de egentliga
            arbetsupp- gifterna. I andra fall sträcker sig verksamheten till
            punkter och områden som svårligen kan nås av en med nödvändighet
            schablonmässig statlig stödverksamhet. Vidare kan det vara fråga
            om snabbt uppkommande be- hov av allmännyttig verksamhet i olika
            former, vilka i praktiken icke kan tillgodoses på den långsamma
            väg den statliga finansförvaltningen kräver. Det innebär över
            huvud taget enligt vår uppfattning en överskattning av den offenliga
            bidragspolitikens möjligheter om man tror att behovet av allmännyttig
            verksamhet skulle kunna tillgodoses enbart genom allmänna bidrag.
            Detta varken kan eller bör ske. Det är uppenbart att de medel
            som enskilda medborgare med stor regel- bundenhet ställer till
            förfogande för de frivilliga samhällsgagnande ända- målen icke
            har någon skattekraft i den meningen att de står till förfogan-
            de som inkomst för vederbörandes egen räkning. Att den enskilde
            icke kan undandra sig dem utan allvarliga återverkningar från
            samhällets synpunk- ter är helt klart. Bevillningsutskottet har
            tidigare ansett sig böra avvisa förslag om en vidgad avdragsrätt
            för allmännyttiga ändamål. Dess centrala argument har varit dels
            att samhällets stöd åt allmännyttiga ändamål borde ske ge- nom
            direkta statsanslag och inte genom eftergivande av skatt, dels
            att in- förande av avdragsrätt för vissa allmännyttiga ändamål
            skulle innebära ett avsteg från de principer som ligger till grund
            för vår skattelagstiftning. Härvid har utskottet sökt stöd i vissa
            uttlanden från 1950 års skattelags- sakkunniga. Även om man skulle
            använda den utgångspunkt för bedömningen av frå- gan som bevillningsutskottets
            majoritet gjort till sin kommer man till re- sultatet att en avdragsrätt
            inte står i strid med de principer som tillämpas. Det är tvivelaktigt
            om de av de skattelagssakkunniga och därefter av bevill- ningsutskottet
            åberopade principerna har den innebörd och räckvidd man velat
            tillerkänna dem. Vad som kan sägas mera allmängiltigt är att vårt
            lands skatterätt utgår ifrån att all inkomst i princip skall upptagas
            till beskattning och att sam- ma skatterätt samtidigt knäsatt
            rätt till vissa allmänna eller specifika av- drag vilkas motivering
            grundas på sociala eller eljest allmännyttiga ända- målshänsyn.
            Även inkomst- och förmögenhetsbeskattningen liksom arvs- och gåvobeskattningen
            har utformats med tanke på önskvärdheten av att bereda rum för
            olika former av skatteeftergift i fråga om ändamål som be- döms
            som allmännyttiga. Med det anförda torde vara klargjort att det
            icke kan anses vare sig i princip eller praxis föreligga någon
            godtagen regel att samhällets stöd åt allmännyttiga ändamål endast
            skall lämnas genom direkta statsanslag
          </p>
          <pb facs="riksdagen-motions-pdf/data/1962/mot_1962__ak__592/mot_1962__ak__592-003.pdf"/>
          <fw xml:id="i-TS9QNGKSRS9b1vQYGrpNuM">
            12 Motioner i Andra kammaren, nr 592 år 1962
          </fw>
          <p xml:id="i-3kn6U9ExghEw8pXXUxyFfH">
            över budgeten. Tvärtom har sedan länge det indirekta stöd som
            en skatte- lindring innebär spelat en icke ringa roll. Det bör
            betonas att vårt förslag till avdragsrätt för gåvor till allmännyt-
            tiga ändamål icke är avsett att få till resultat en lindring i
            beskattningen av den innebörden att den enskildes disponibla inkomst
            ökas i jämförelse med vad som skulle vara fallet utan sådan avdragsrätt.
            Skattelindringen avser det allmännyttiga ändamålets främjande.
            Däremot är vi övertygade om att avdragsrätten skulle få en icke
            oväsentlig stimulerande effekt på det frivilliga givandet till
            allmännyttiga ändamål, vilket otvivelaktigt skulle innebära att
            vad som tillfaller de allmännyttiga ändamål beträf- fande vilka
            avdragsrätt skulle införas vore inte endast mer pengar av dem
            som nu går till skatt utan också mer av de enskildas medel. Avdragsrätten
            skulle med andra ord utgöra en betydelsefull stimulans för gåvor
            till all- männyttiga ändamål. Härtill kommer att vidgade möjligheter
            att stödja ekonomiskt utan tvivel skulle draga med sig ett fördjupat
            personligt en- gagemang från givarnas sida, vilket från alla synpunkter
            borde hälsas med tillfredsställelse. I tidigare väckta motioner
            i denna fråga har framhållits att man i åtskil- liga andra länder
            infört avdragsrätt för bidrag till sådana ändamål om vil- ka här
            är fråga. Här må ånyo erinras om den lagstiftning som råder i
            detta sammanhang i USA, vars generositet i skattehänseende vad
            gäller gåvor till allmännyttiga ändamål är mycket långtgående.
            Vi har vidare nämnt Kanadas, Storbritanniens och Västtysklands
            bestämmelser, vilka samtliga är uttryck för en klar insikt om
            behovet av det indirekta stöd och den sti- mulans som en skatteeftergift
            innebär. I Danmark är nu en nyligen stiftad lag i enahanda syfte
            i kraft sedan en tid tillbaka. Eftersom Danmarks exempel torde
            vara av ett speciellt in- tresse för vårt land är det motiverat
            att något mera utförligt uppehålla sig vid detta. Enligt den danska
            lagen utgör maximigränsen för godkänt avdrag 1 000 kronor, men
            eftersom avdrag icke medges för de första 100 kronorna uppnås
            maximalt avdrag vid 1100 kronor. Ett villkor för avdragsrätt är
            att varje särskild gåva uppgår till minst 50 kronor. Det tillkommer
            det dan- ska skattedepartementet att avgöra vilka ändamål och
            sammanslutningar som skall komma i åtnjutande av sådan avdragsrätt.
            Veterligen har hittills 39 föreningar och stiftelser medgivits
            rätt mottaga gåvor som blir av- dragsberättigade enligt antydda
            regler. Flertalet är angivna i en notis i Nordisk Kontakt nr 8/1960,
            vilket ger en uppfattning av karaktären av de ändamål som gynnas
            av en avdragsrätt. Den i Nordisk Kontakt redovisade förteckningen
            är följande:
          </p>
          <p xml:id="i-NU7nnbpoxBhtCwN647ma1k">
            Landsforeningerne af tuberkuloseramte, for kreftens bekempelse,
            mod börnelammelse, til bekempelse af dissemineret sclerose, til
            tuberkulosens bekampelse, til gigtens bekempelse og for sukkkersyge,
            desuden Civilfor-
          </p>
          <pb facs="riksdagen-motions-pdf/data/1962/mot_1962__ak__592/mot_1962__ak__592-004.pdf"/>
          <fw xml:id="i-SLoXTbbjBL17R5t4f2TZge">
            Motioner i Andra kammaren, nr 592 år 1962 13
          </fw>
          <p xml:id="i-91PTpmvAvv5XsrvgcvwnYD">
            svars-Forbundet, Danmarks Naturfredningsforening, Dansk Blindesam-
            fund, Dansk Flygtningehjelp, Dansk Röde Kors, Dansk Sömandskirke
            i fremmende Havne, Dansk Tunghöreforening, Dansk Ungdoms Fellesråd,
            Den danske Israelmission, De samvirkende Menighedsplejer, Det
            danske Missionsselskab, Det Grundtvigske Soldaterarbejde, De Unge
            Hjems Bev&amp;- gelse i Danmark, Diakonhöjskolen i Århus, Diakonissehuset
            Sankt Lukas Stiftelsen, Grenseforeningen, Julemerkekomitéen, Komitéen
            for opförelse af en ny kirke i Århus, Kristeligt Arbejde blandt
            Blinde, Köbenhavns Uni- versitet, Landsforeningen Dansk Arbejde,
            Landsorganisationen Red Bar- net, Nationalmuséet, Norsk Understöttelsesforening
            i Köbenhavn, Provins- börns Ferieophold i Köpenhavn, Svagföres
            Skolforening, Vanförefonden.
          </p>
          <p xml:id="i-AfcirVLJxnxFyHk74MaCUt">
            Den höga uppskattning av det arbete som utföres av de många frivilliga
            organisationerna av humanitärt, kulturellt, religiöst, vetenskapligt
            eller eljest allmännyttigt slag som tagit sig uttryck i lagstiftningen
            inom nämn- da länder i syfte att genom skatteeftergift underlätta
            och stimulera deras arbete förefinnes även i vårt land. Av olika
            skäl har denna uppskattning ännu icke tagit sig uttryck i tillnärmelsevis
            sådant stöd som med hänsyn till allmännyttan vore motiverat. Avdragsrätten
            skulle kunna utformas ef- ter i huvudsak följande riktlinjer.
            Avdragsrätten maximeras till viss del av den sammanräknade nettoin-
            komsten, förslagsvis 10 procent. I avvaktan på erfarenhet av reformens
            verkningar stadgas ett högsta avdragsgillt belopp på 1 000 kronor
            per år. För undvikande av att avdragsrätten tas i anspråk för
            mycket små belopp får endast belopp över 50 kronor komma i fråga.
            Den undre gränsen för av- dragsrätten för de sammanlagda gåvorna
            under ett år sättes till 100 kro- nor. Endast kontanta gåvor medges
            avdragsrätt. Avdragsrätten skall vi- dare endast gälla gåva som
            lämnas av fysisk person. I fråga om kontrollen synes efter västtyskt
            mönster kunna stadgas som villkor för avdragsrätten, att den skattskyldige
            med särskilt kvitto från mottagaren styrker sin rätt till avdrag.
            Genom att en sådan kvittens, som bör upptaga såväl bidragsgivarens
            som den mottagande organisationens namn och adress, bifogas självdeklarationen
            skapas en förhållandevis en- kel möjlighet för taxeringsnämnden
            att kontrollera uppgifternas riktig- het. För underlättande av
            kontrollen kan det vara skäligt att de organisa- tioner som mottar
            bidrag av detta slag åläggs att för egen räkning behålla kopior
            av utgivna kvittenser. Det torde få ankomma på riksskattenämn-
            den att efter av riksdagen angivna riktlinjer fastställa vilka
            organisatio- ner och dylika som skall kunna komma i åtnjutande
            av avdragsberättiga- de gåvor. Vid sidan av en sådan av oss föreslagen
            avdragsrätt torde som en delre- form kunna övervägas att staten
            för särskilda ändamål ger ett mera direkt stöd t. ex. i form av
            helt eller delvis räntefria lån för kyrkobyggnader eller andra
            lokaler. Direkt bidrag som göres beroende av på frivillig väg
            insam-
          </p>
          <pb facs="riksdagen-motions-pdf/data/1962/mot_1962__ak__592/mot_1962__ak__592-005.pdf"/>
          <fw xml:id="i-Caz8wJhSZLZcgSUZa1fvcQ">
            14 Motioner i Andra kammaren, nr 592 år 1962
          </fw>
          <p xml:id="i-FDa7LWS2mrHe18BEqWC25A">
            lade medel torde även kunna övervägas inom vissa gränser. Såväl
            i fråga om avdragsrätten som övriga här ifrågasatta vägar gäller
            det åtgärder av stimulanskaraktär för att främja allmännyttig
            verksamhet grundad på en- skild aktivitet och offervilja och med
            en utformning som icke får medföra dirigerande verkningar. Vi
            förordar att en särskild utredning får uppdraget att utreda och
            fram- lägga förslag om hur de härovan ifrågasatta syftena skall
            tillgodoses. Med stöd av vad ovan anförts får vi hemställa, att
            riksdagen måtte i skrivelse till Kungl. Maj:t anhålla om utredning
            dels rörande införande om avdrag vid taxe- ring till statlig inkomstskatt
            på belopp som den skattskyl- dige skänkt till humanitära, kulturella,
            religiösa, veten- skapliga eller eljest uppenbart allmännyttiga
            ändamål samt dels även rörande de andra former av stimulans åt
            verksam- het av i det föregående angiven karaktär som kan befinnas
            motiverade vid sidan av avdragsrätten.
          </p>
          <p xml:id="i-C1tF8wcMARSqwkFazSbQG2">
            Stockholm den 26 januari 1962
          </p>
          <p xml:id="i-XdxJkbQjfMzxqcxfcPLXmP">
            Sven Wedén Ingrid Gärde Widemar Henning Gustafsson Elias Jönsson
            i Skellefteå i Ingemarsgården Brita Elmén Axel Gustafsson Henning
            Carlsson i Borås i Huskvarna Thorvald Källstad Harry Carlsson
            Olof Hammar
          </p>
          <p xml:id="i-QGxFVT29uDb3BYi1A95RA">
            i Tibro
          </p>
          <p xml:id="i-UGQaLD3Z26TSKXrfJXzJE7">
            Eric Nelander Cecilia Nettelbrandt Einar Rimmerfors
          </p>
        </div>
      </div>
    </body>
  </text>
</TEI>
