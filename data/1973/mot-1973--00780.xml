<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00780">
  <teiHeader>
    <fileDesc>
      <titleStmt>
        <title>angående jord- och skogsbruk på ekologisk grund.</title>
        <author>av fru Hambraeus</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående jord- och skogsbruk på ekologisk grund.</title>
          <idno type="rdwebb">FW02780</idno>
          <rs type="number">780</rs>
          <ref type="dokument_url_text">http://data.riksdagen.se/dokument/FW02780/text</ref>
          <ref type="dokument_url_html">http://data.riksdagen.se/dokument/FW02780</ref>
          <ref type="dokumentstatus_url_xml">http://data.riksdagen.se/dokumentstatus/FW02780</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Db8jR6saTELpLZLDGAjHE</idno>
            <name>BIRGITTA HAMBRAEUS</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RFcWuiAVrhDpxcHkHNHQj4" type="signed"/>
        <correspContext corresp="i-RFcWuiAVrhDpxcHkHNHQj4">
          <note type="signatory" corresp="i-8Db8jR6saTELpLZLDGAjHE"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__780/mot_1973__780-001.pdf"/>
      <fw xml:id="i-DazJSHNxa9KqYhAGKKhGXh">
        Mot. 1973:780 2
      </fw>
      <div xml:id="i-3Rc3oyHfvCZ2EmNb7ek9R9" type="motHeader">
        <div xml:id="i-SByxJRkfyKvHdm9Z6v9a4m" type="motTitle"/>
        <div xml:id="i-8M9ppaFUKdBtLYGRCVhT17" type="motSubmissionInfo"/>
      </div>
      <div xml:id="i-LpJx55QBmWWcbMCUZ1t894" type="motBody">
        <div xml:id="i-NzEfA8R8YJQpAM2Mqor8B6">
          <p xml:id="i-Er2DwFcXVwYUfi1pEjbLmd">
            Motioner nr 780—786 år 1973 Mot. 1973 780—786
          </p>
          <p xml:id="i-6vLV8uzkEihwHwdGQHHFSu">
            Nr 780
          </p>
          <p xml:id="i-4Sa8hHrw8DFSzaUgxtL1bD">
            av fru Hambraeus angående jord- och skogsbruk på ekologisk grund.
          </p>
          <p xml:id="i-7mYSMw5HiqXc13yTv1axwb">
            Ett jord- och skogsbruk på ekologisk grund
          </p>
          <p xml:id="i-UMWrmPXetB48cSbBXyh4Py">
            En omprövning behöver göras av den syn som ligger bakom 1967
            års jordbrukspolitiska beslut och 1968 års riksdagsbeslut som
            föranledde Kungl. Maj:t att utforma nu gällande grunder för domänverkets
            förvalt- ning. Under de senaste åren har en ny medvetenhet börjat
            växa fram i världen om de ekologiska lagar som utgör grundförutsättningen
            för livet på jorden. Man börjar mer och mer förstå att människan
            hotar sin egen existens genom att tro att hon kan manipulera naturen
            på kortsiktigt ekonomiskt fördelaktigt sätt. Industrin svarar
            för en stor del av föroreningarna, men också inom jord- och skogsbruk
            använder man riskabla metoder. 1960-talets politiska beslut för
            de biologiska näringarna präglas helt av ett snävt ekonomiskt
            tänkande. Dessa näringar är de enda som skapar nödvändiga tillgångar
            genom att se till att solljuset drar fram de växter människan
            har glädje av. Det är fel av samhället att tvinga de biologiska
            näringarna att bära samma krav på lönsamhet som sådana näringar
            som förbrukar naturtillgångar, kanske för att producera mindre
            nödvändiga saker. Man talar om skogen som en industrilokal. Det
            gäller att få högsta möjliga ekonomiska resultat. Jordbruket industrialiseras,
            skall producera mat till lägsta kostnad och med minsta möjliga
            arbete och på allt mindre areal. Detta synsätt låter sig icke
            förenas med en ekologisk grundsyn och har haft mycket olyckliga
            konsekvenser.
          </p>
          <p xml:id="i-TxREpJWQSPDhDNEvY9SHrm">
            Jordbruket
          </p>
          <p xml:id="i-6i8UqnSY1ukhD8R9bbcTSY">
            Lantbruksnämnderna skall enligt sina instruktioner se till att
            allt större brukningsenheter bildas. Många människor som vill
            överta ett mindre jordbruk hindras. Man försvårar för folk att
            kombinera jordbruk med andra sysselsättningar. De många ungdomar
            som söker sig till lantbruksskolorna i dag längtar inte alla till
            den högmekaniserade plåtladugården, de tätt sammanpacka- de hönorna
            eller de stora fälten med de högeffektiva, dyra, ensamma maskinerna.
            Jag ser ingen logik i att föraktfullt kalla allt romantiskt som
            inte är kortsiktigt ekonomiskt lönsamt och effektivt. Den omstrukturering
            som nu sker genom jordbrukets rationalisering enligt strikt företagsekonomiska
            bedömningsgrunder förändrar i många trakter kulturlandskapet i
            vårt land i negativ riktning. Olika bygders egenart och kultur
            raseras, våra sociala mönster ändras. Alltför få blir kvar för
            att kunna bära upp en fullödig gemenskap. Många människor
          </p>
          <p xml:id="i-4ss6CH9osqM3nLV6DKf6xb">
            1 Rikedaven 1072 2 saml Nr TRAOTRA
          </p>
          <pb facs="riksdagen-motions-pdf/data/1973/mot_1973__780/mot_1973__780-002.pdf"/>
          <p xml:id="i-Dst9eHf6rp6pjKDafsWk1V">
            önskar inte denna förändring utan vill stanna kvar som jordbrukare
            och vidareutveckla sin bygd. Det torde vara ett samhällsintresse
            att de får detta i synnerhet som det mindre och medelstora familjejordbruket
            har möjligheter att drivas med miljövänligare metoder, medan det
            s.k. rationella jordbruket medför nackdelar. Bland det s. k. rationella
            jordbrukets problem kan nämnas: Stora monokulturer och handelsgödselgivor
            ökar skadeangrepp och driver fram kemisk bekämpning. Jordens mikrobiologiska
            liv kan skadas och jorden i det långa loppet utarmas. Kemiska
            bekämpningsmedelsrester kan bli kvar i livsmedlen och bryts ibland
            dåligt ned i naturen. Bröstmjölken kan fortfarande innehålla högre
            DDT- och dieldrin-halter än WHO anser godtagbart. Cancerstatistiken
            visar allt högre frekvens bl. a. för primär cancer i lever och
            njure — organ som särskilt utsätts för miljögifter. Djurfabrikerna
            kritiseras hårt. Det borde vara svårt för en djurvän att arbeta
            där. Att det i många fall är fråga om djurplågeri är obestridligt.
            Det verkar inte troligt att t. ex. ägg och griskött blir av hög
            kvalitet när det kommer från sjuka och stressade djur, som måste
            uppehållas med medicin. Flytgödsel och ensilering medför sanitära
            problem. Medan det ”gammaldags” lantbruket doftar, så stinker
            det ”moderna”. Är det en förbättring? När många djur samlas på
            en plats får man också problem med att återföra gödseln i det
            naturliga kretsloppet, alltså tillbaka till jorden. Detta är inget
            problem på det mindre lantbruket. Sommargäster brukar med förkärlek
            helt frivilligt söka sig nära det ”gammaldags” jordbruket utan
            att störas av doften. Men stanken från det ”moderna” är svår att
            uthärda. Hälsovårdsstadgan förbjuder ”hållande av djur” i hälsovårdstätort,
            och det är svårt att få bygga utanför hälsovårds- tätort. Man
            menar att bostadshus inte bör ligga nära lantbruk och räknar då
            tydligen bara med att det skall finnas ”moderna” jordbruk i framtiden.
            En trivsam bebyggelseutveckling försvåras och landskapet skulle
            kunna bli bra tråkigt i framtiden med strikt uppdelning i betongtätorter
            utan ett naturligt grässtrå, industrijordbruk med väldiga fält
            där ingen får gå och skogsmarker med planterade monokulturer,
            i bästa fall, eller risiga kalhyggen. Det är fel av samhället
            att som nu kräva större effektivitet av jordbruket än de biologiska
            förutsättningarna medger. Det ”rationella” högmekaniserade jordbruket
            kräver också stora kapitalinsatser. Kapital- kostnaderna pressar
            jordbrukaren och förräntningskravet tvingar in honom i en ond
            cirkel. Kan han känna sig som sin egen? Det jordbrukspolitiska
            beslutet inriktar sig på en 80-procentig självförsörjning. Varför
            inte lika gärna inom andra näringsgrenar, som nu upphöjs till
            exportindustri och kräver hänsyn till detta? Om vi är självförsörjande
            med t. ex. stål, skall vi då skära ned produktionen?
          </p>
          <pb facs="riksdagen-motions-pdf/data/1973/mot_1973__780/mot_1973__780-003.pdf"/>
          <fw xml:id="i-T6kHWSY8WXdyE3A5JbZxni">
            Mot. 1973:780 3
          </fw>
          <p xml:id="i-Y8JBuMc4dQ5BomGQmJmTwt">
            Sverige har unika möjligheter att producera högkvalitativa livsmedel,
            därför att vårt klimat inte gynnar skadedjur i lika hög grad som
            varmare trakter. Med litet fantasi skulle säkert våra handelsattachéer
            kunna sälja livsmedel av hög kvalitet till dem som har köpkraft
            och alltmer börjar fråga efter giftfri mat. Eftervärldens dom
            över oss kommer att bli hård när vi, i en värld som redan svälter
            och där befolkningsprognoserna pekar på enorma försörjningssvårigheter
            i en nära framtid, låter jordbruksmark förfalla eller utnyttjas
            till mindre nödvändig produktion. Också de marginella jordarna
            i vårt land är klart bättre än många områden som andra länder
            måste klara sig med. Det orättfärdiga förhållandet att de flesta
            som skulle behöva vårt överskott inte har köpkraft skulle kunna
            delvis lindras genom att FN inrättade en matbank. En del av vår
            u-hjälp skulle kunna inbetalas dit i form av livsmedel. Sverige
            bör ta initiativ i FN till en sådan bank.
          </p>
          <p xml:id="i-TjjP1ubnRmowUpCJSgMPkZ">
            Skogsbruket
          </p>
          <p xml:id="i-XNR9aMcAY8Q8pEAtiQzY8J">
            Skogsstyrelsen säger i utdraget ur anslagsframställningen för
            1973/74 på sidan 25 f.:
          </p>
          <p xml:id="i-bEXa2BbWCs3JYWtVWgKdY">
            Omläggningen till åretruntavverkningar med leveranser av obarkat
            virke jämte den modifiering av tidigare skogsskötselprinciper
            som måste genomföras i takt med den fortlöpande mekaniseringen
            har förändrat förutsättningarna att upprätthålla en tillfredsställande
            skogshygien. Fre- kvensen skogsskador förorsakade av främst insekter
            och svampar har härigenom ökat.
          </p>
          <p xml:id="i-RYoqGCe443DP511cT3aipL">
            Det är svårt att förstå hur man några rader längre ned kan konstatera:
          </p>
          <p xml:id="i-dcKv4hFYX7kAtuHfS25ve">
            — Utöver prisförbättringar krävs sålunda att skogsbrukets rationalise-
            ringar drivs vidare med all kraft och att detta sker efter linjer
            som möjliggör effektiv pressning av kostnadssidan genom omläggningar
            mot alltmer högmekaniserad driftsstruktur.
          </p>
          <p xml:id="i-NpcCQzkDazcQaBLUsvikf7">
            Man uppmärksammar visserligen också behovet av forskning för
            att undvika skogsskadorna, förbättra den skogliga arbetsmiljön
            och upp- märksamma ”tunga biologiska faktorer som primärt styr
            storleken av skogarnas virkesproduktion”. Men man känner tydligen
            inget behov av att ifrågasätta det vettiga i att fortsätta med
            åretruntavverkningar och intensifiera högmekanise- ringen som
            skapat dessa och andra problem. Helårsdriften har även haft andra
            negativa biverkningar. Många människor som förut hade en deltidssysselsättning
            i skogen, som de kompletterade med deltidsjordbruk har friställts.
            Den minskade syssel- sättningen inom skogen är en av orsakerna
            till skogslänens befolknings- minskning. Människor tvingas att
            flytta från sin hembygd till en sysselsättning som de inte anser
            vara en förbättring. Hela samhällen hotas av avfolkning. De som
            är kvar i det högmekaniserade helårsskogsbruket upplever inte
            heller alltid en förbättring. Arbetet blir mer ensidigt och därigenom
            tråkigare, slitsamt och farligt. Många anser att det är ett för
            tungt arbete för att syssla med det dag ut och dag in hela året.
            Vem vann egentligen på
          </p>
          <pb facs="riksdagen-motions-pdf/data/1973/mot_1973__780/mot_1973__780-004.pdf"/>
          <fw xml:id="i-U2LRK8AdxHJeUGZuW8xRXP">
            Mot. 1973:780 4
          </fw>
          <p xml:id="i-7bbsitzc1HudHc1aAajUBe">
            förändringen? Tunga skogsmaskiner utgör en påfrestning på naturen,
            särskilt då det inte är tjäle i jorden. Det ”moderna” skogsbruket
            nödvändiggör kemisk bekämpning, med alla risker det medför. Man
            använder ibland metoder som för århundra- den försämrar skogens
            miljö från många synpunkter. De plöjningar som domänverket bedriver,
            bl. a. i Särna, är uppseendeväckande vanställande, och naturvetare
            tvivlar på att skogen kommer att återställas och bli framkomlig
            innan den vuxit upp. ”Skogsbrukets informationsgrupp” försöker
            förklara det ”moderna” skogsbrukets värde och nödvändighet. Man
            ifrågasätter inte det riktiga i det kortsiktigt ekonomiska lönsamhetstänkandet.
            Och man glömmer att tala om en del saker, bl. a. att man starkt
            skurit ned gallringen, som förr gav både arbetstillfällen och
            skogsvård och som möjliggjorde successiv tillväxt och successivt
            uttag ur skogen, som hela tiden hölls välvårdad och skön att vistas
            i. Den ensidiga kalhyggesteknik som förordas är främst nödvändig
            för att passa in i högmekaniseringsdriften. Denna driver också
            fram ensidiga barrträdskulturer vilket medför en stark rubbning
            av den ekologiska balansen. Det är inte säkert ens att det är
            kortsiktigt företagsekonomiskt lönsamt med det högmekaniserade
            skogsbruket. En självägande skogsbru- kare som själv och i samverkan
            med sina grannar brukar sin skog uppges kunna konkurrera ut processorerna.
            Nu förbereds lagar för att försvåra ägandet av mindre skogslotter
            och för att motverka kombinationsskogs- bruket och en samverkan
            som inte leder till högmekanisering. Samhället driver utvecklingen
            åt fel håll, bl.a. genom att uppmuntra ökad mekanisering när man
            å ena sidan ger fördelaktiga villkor för maskiner och å andra
            sidan kraftigt beskattar arbetsgivaren om han anställer folk.
            Det är fel att kräva samma kortsiktiga lönsamhet av de biologiska,
            de resursskapande, näringarna som av de resurstärande. Den nuvarande
            politiken hindrar många som önskar det att sysselsätta sig inom
            jord och skog, motarbetar en ekologiskt sund inriktning i dessa
            näringar och saknar långsiktig, samhällsekonomisk helhetssyn,
            både för vårt eget land och för världen. Med hänvisning till vad
            som ovan anförts hemställes att riksdagen hos Kungl. Maj:t anhåller
            om utredning angående främjandet av ett jord- och skogsbruk som
            baseras på hänsyn till den ekologiska balansen i enlighet med
            vad som har anförts i motionen.
          </p>
          <p xml:id="i-RwhEkdA7hHA3rViWjuyj5o" type="date">
            Stockholm den 25 januari 1973
          </p>
          <div xml:id="i-Vykwq3LhKNpqzxnj3nHsJ6" type="signatureBlock">
            <list xml:id="i-YB2W2Pmm6jGPJVkVmTf7HA">
              <item xml:id="i-GrFxvkwoYhbgjTrpYinNAk" who="i-8Db8jR6saTELpLZLDGAjHE" type="signature">
                BIRGITTA HAMBRAEUS (c)
              </item>
            </list>
          </div>
        </div>
      </div>
    </body>
  </text>
</TEI>
