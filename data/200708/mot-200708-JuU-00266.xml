<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00266">
  <teiHeader>
    <fileDesc>
      <titleStmt>
        <title>Juridiska personers ansvar vid arbetsmiljöbrott</title>
        <author corresp="i-9x2nw6aosA3pyEJfJTc1eD">av Ulf Holm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Juridiska personers ansvar vid arbetsmiljöbrott</title>
          <idno type="rdwebb">GV02Ju266</idno>
          <rs type="number">Ju266</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju266/text</ref>
          <ref type="dokument_url_html">http://data.riksdagen.se/dokument/GV02Ju266</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju266</ref>
          <ref type="doc">http://data.riksdagen.se/fil/831737DE-F293-43B3-A30A-C47DA8D4D1A0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EbEb9er8iGBZkCzjmgzqQD" type="signed"/>
        <correspContext corresp="i-EbEb9er8iGBZkCzjmgzqQD">
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction type="referral" xml:id="i-2Y8zWUty3L6GgvjKaz1YRH">
          <date when="2007-10-16"/>
        </correspAction>
        <correspAction type="dismissal" xml:id="i-SaKKmT61AefwrumwVC6oNM">
          <date when="2007-10-16"/>
        </correspAction>
        <correspAction type="numbering" xml:id="i-AaSSV6WyurNW3FAySWGGwL">
          <date when="2007-10-04"/>
        </correspAction>
        <correspAction type="submission" xml:id="i-ERM8navtPzMCmhaA3c5e3n">
          <date when="2007-10-02"/>
        </correspAction>
        <correspAction type="transfer" xml:id="i-7Q5ocA2BFqGpsddCmKqik1">
          <date when="2007-10-02"/>
        </correspAction>
        <correspAction type="assigned" xml:id="i-Bc2eJiwuAuQAnPnEVZmD3C"/>
        <correspContext corresp="i-Bc2eJiwuAuQAnPnEVZmD3C">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7SnoKzabfeFFW2Vp5MyweM">
            Förslag till riksdagsbeslut
          </head>
          <p xml:id="i-YaLkcDUCH4iguAemHXGBm7">
            Riksdagen tillkännager för regeringen som sin mening vad som
            anförs i motionen om en sådan lagändring att juridiska personer
            ska kunna ställas till svars för arbets­miljöbrott.
          </p>
        </div>
        <div type="motContent">
          <head type="h1" xml:id="i-LgZLUsiGPaoFQ5xL6AqYwE">
            Inledning
          </head>
          <p xml:id="i-PnuUs1XbuE7zqhDcwTyEo7">
            I Arbetsmiljöverkets rapport 2005:1, Internkontroll av arbetsmiljön
            och systematiskt arbetsmiljöarbete i brottmålsdomar 19952004,
            granskas 503 domar från tingsrätter, hovrätter och Högsta domstolen.
            Granskningen visar bl.a. att sju personer dömts till villkorlig
            dom utöver påföljden dagsböter. Det finns enligt Miljöpartiet
            de gröna anledning att ifrågasätta dels huruvida påföljden står
            i rimlig paritet till brotten, dels om antalet fällande domar
            står i rimlig proportion till antalet åtal, likaså om antalet
            åtal speglar de verkliga orsakssammanhangen kring arbetsplatsolyckor
            och arbetet med att förebygga dålig arbetsmiljö.
          </p>
          <head type="h1" xml:id="i-JUo4uHy8mUgtm2FxzfCM2M">
            Skyddsansvar
          </head>
          <p xml:id="i-CsvQZEJA6YB2DFwKofFr5R">
            Arbetsmiljölagen skiljer på skyddsansvar och straffansvar.
          </p>
          <p xml:id="i-5iPZ22zYzqi8orjfBQs5H8">
            Enligt arbetsmiljölagen innebär skyddsansvar skyldigheter att
            vidta åtgärder för att se till att arbetsmiljön är tillfredsställande
            och att eventuella risker elimineras. Enligt 3 kap. arbetsmiljölagen
            fördelas detta ansvar på ett antal rollinnehavare. De beskrivs
            i termer av arbetsgivare, tillverkare, upplåtare osv. För rollinnehavarna
            är skyddsansvaret olika och i varierande grad mer eller mindre
            begränsat. Arbetsgivaren har det avgörande ansvaret och har i
            den rollen skyldighet att vidta rimliga åtgärder för att skydda
            arbetstagare mot ohälsa och olycksfall. Det ska betonas att rollinnehavarnas
            ansvar inte utesluter varandra.
          </p>
          <p xml:id="i-8k8nw8TFN3R69uKPq2KiA4">
            De flesta verksamheter bedrivs i bolagsform eller i offentlig
            verksamhet. Med det följer att skyddsansvaret vanligen ligger
            på en juridisk person. Däremot är det oklart vem eller vilka personer
            som ska se till att den juridiska personen uppfyller sitt skyddsansvar.
            Det är upp till varje arbetsgivare att internt lösa det utifrån
            sina förutsättningar. Det är emellertid arbetsgivarens uppgift
            att göra en ansvarsfördelning.
          </p>
          <head type="h1" xml:id="i-NdxKFtxJj2HfxEE4hkMoSZ">
            Straffansvar
          </head>
          <p xml:id="i-3nCTbt6sHb77nvggkKZPyC">
            Det straffrättsliga ansvaret handlar om att i efterhand fastställa
            vem som är ansvarig för att en olycka uppstått. Detta ansvar kan
            enligt svensk rätt inte riktas mot juridisk person utan måste
            alltid riktas mot fysisk person. Däremot kan juridisk person utsättas
            för t.ex. företagsbot, sanktionsavgift eller förverkande men dessa
            åtgärder är inget straff i juridisk mening. Vid rättslig prövning
            beaktas de skyldigheter en fysisk person fått i förhållande till
            tillräckliga befogenheter, ekonomiska resurser samt om personen
            i fråga haft tillräcklig kompetens. Det ska även kunna visas att
            den fysiska personen handlat oaktsamt och uppsåtligt.
          </p>
          <head type="h1" xml:id="i-k1vUBf57D7R7M2BGVZo6m">
            Bra inspektionsarbete
          </head>
          <p xml:id="i-5SEMrK7rEp9Rk5sManS6bb">
            Miljöpartiet anser att Arbetsmiljöverket gör ett omfattande och
            bra inspektionsarbete på arbetsplatserna. Det är uppenbart att
            Arbetsmiljöverket arbetar i en anda av att i sam­förstånd lösa
            arbetsmiljöproblem och inte i första hand att sätta dit arbetsgivare
            och deras ansvariga fysiska företrädare. Trots att Arbetsmiljöverkets
            inspektörer har rätt att göra oanmälda arbetsplatsbesök anmäler
            de vanligen sin inspektion i förväg. Enligt Arbets­miljöverkets
            egen information planerades ca 36 000 inspektioner, besök och
            upp­följningsbesök under 2005. Vid 6 av 10 inspektioner skrivs
            ett inspektions­meddelande där det ställs krav på förbättringar
            av arbetsmiljön. När det finns misstanke om brott hamnar ärendet
            genom anmälan hos polis och åklagare.
          </p>
          <head type="h1" xml:id="i-R4iMPmtdrBSdjFmsh3M8uV">
            Få åtal
          </head>
          <p xml:id="i-DRNMNteV2mLcDEZp5fb7Yv">
            Av Arbetsmiljöverkets rapport 2005:1 framgår att få anmälningar
            leder till åtal enligt straffansvar. Att så är fallet beror enligt
            samstämmiga uppgifter på att det ofta är mycket svårt för åklagarna
            att säkerställa vilken fysisk person som kan ställas till ansvar.
            Anledningen till det är inte bristande kompetens hos Åklagarmyndigheten
            utan snarare att lagstiftningen är otillräcklig.
          </p>
          <p xml:id="i-CPsY4hTQ5xSusSBWYwQRPE">
            Med dagens lagstiftning finns det anledning att misstänka att
            mindre seriösa företag kan komma undan åtal för arbetsmiljöbrott
            beroende på oklarheter om vem eller vilka fysiska personer som
            utsetts till ansvariga. På motsvarande sätt kan det vara lättare
            att finna de ansvariga personerna hos seriösa företag med klara
            och tydliga delegations­regler. Det skulle kunna betyda att medan
            seriösa företag får stå till svars för smärre brott mot arbetsmiljölagstiftningen
            kan mindre seriösa företag gå fria för betydligt allvarligare
            brott.
          </p>
          <p xml:id="i-NufBXxhFGG88ANvBezdo5t">
            När justitieutskottet behandlade denna motion förra gången ansåg
            en majoritet att motionärens önskemål i huvudsak fick anses tillgodosedda
            genom de nya reglerna om företagsbot. Jag anser att så inte är
            fallet utan att det finns anledning att pröva rimligheten i att
            det inte går att ställa juridiska personer till straffrättsligt
            ansvar för arbetsmiljöbrott. Regeringen bör därför se över möjligheterna
            till en lagändring i enlighet med vad som anförs i motionen.
          </p>
        </div>
        <div type="motSignatures">
          <list>
            <item xml:id="i-TBxznK6oKGkQGib1q1xGro" who="i-9x2nw6aosA3pyEJfJTc1eD">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
