<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__845/mot_1969__ak__845-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motion i Andra kammaren, nr 845 år 1969
          </p>
          <p>
            Nr 845
          </p>
          <p>
            Av herr Rask m. fl., angående den mindre och medelstora in- dustrin.
          </p>
          <p>
            (Lika lydande med motion nr 729 i Första kammaren)
          </p>
          <p>
            Under senare år har olika statliga utredningar sysslat med frågor
            som berör den mindre och medelstora industrin inom svenskt näringsliv.
            Ut- redningarna har dock varit begränsade till speciella problem
            och institu- tioner inom särskilt avgränsade verksamhetsområden.
            I detta sammanhang kan nämnas 1962 års företagareföreningsutredning
            (SOU 1967:40) och 1967 års SHI-utredning (Fi 1968: 9). Den förstnämnda
            utredningen konstaterade att det saknas grundläggande kunskaper
            om de mindre företagen, vilket också accentuerades av SHI- utredningen
            i dess betänkande »Aktiv företagsutveckling&gt;. Likartade synpunkter
            underströks också av auktoriserade revisorn Sven- Erik Johansson
            och pol. mag. Bo Sillén i en under 1968 publicerad under- sökning
            om familjeföretagen inom mindre och medelstor industri, en undersökning
            som i huvudsak finansierades genom anslag från Sparbanker- nas
            forskningsstiftelse. Den något onyanserade småföretagsdebatten
            under- stryker ytterligare att de bristande kunskaperna inom detta
            område utgör ett väsentligt grundproblem. För det svenska näringslivets
            utveckling och inte minst för den statliga näringspolitiken måste
            det vara av utomordentligt värde att man har grund- läggande sakkännedom
            och ingående kunskaper om den del av samhälls- ekonomin som representeras
            av de mindre och medelstora industriföretagen — uppskattningsvis
            nära 24 av industrins totala produktionsvolym. Den mindre och
            medelstora industrin utgör emellertid ingen enhetlig företagsgrupp.
            De tekniska, ekonomiska och marknadsmässiga förhållan- dena skiftar
            i hög grad inom olika branscher och mellan individuella före-
          </p>
          <p>
            tag. Av bl.a. denna anledning är det inte säkert att generella
            statliga stöd- åtgärder av olika slag — exempelvis krediter —
            utgör den lämpligaste an-
          </p>
          <p>
            vändningen av de tillgängliga resurserna. Det torde vara ostridigt
            att den snabba tekniska utvecklingen jämsides med en skärpt konkurrens
            både inom och utom landet ställer ökade krav även på de mindre
            företagen. Denna utveckling synes komma att innebära betydande
            svårigheter framöver för många mindre företag men kan för andra
            medföra nya gynnsamma utvecklingsmöjligheter. Ur samhällets syn-
          </p>
          <pb facs="riksdagen-motions-pdf/data/1969/mot_1969__ak__845/mot_1969__ak__845-002.pdf"/>
          <p>
            Motion i Andra kammaren, nr 845 år 1969 7
          </p>
          <p>
            punkt måste det vara angeläget att alla befintliga utvecklingsmöjligheter
            tillvaratas på rätt sätt och vid lämplig tidpunkt. Fördenskull
            fordras emellertid samhällets aktiva medverkan och stöd åt de
            mindre företagen, exempelvis genom information och utbildning
            i tekniska, kommersiella och administrativa frågor. I andra europeiska
            länder har man under senare år ägnat stort intresse åt systematiska
            inventeringar och kartläggningar av behovet av stödåtgär- der
            just på dessa områden. Så är fallet bl.a. i Frankrike, Västtyskland
            och England. Det är oss obekant vilka resultat som framkommit
            härav, men obestridligen innebär själva kartläggnings- och utredningsverksamheten
            en värdefull stödåtgärd. Både företagen och berörda statliga och
            privata serviceinstitutioner får en klar bild av aktuella och
            framtida svårigheter för olika grupper av mindre och medelstora
            industriföretag. Visserligen kan sägas, att både stora och små
            företag har likartade problem, men skillnaden torde ligga däri
            att problemlösningarna måste utformas på skilda sätt allt- eftersom
            verksamhetens omfattning skiftar. En motsvarande kartläggning
            i Sverige av de mindre och medelstora industriföretagens aktuella
            förhållanden och problem synes vara av stort värde i samband med
            den aktiva näringspolitik som fortlöpande byggs ut. En sådan undersökning
            bör kunna leda till ökad kunskap om småindustrins aktuella problem
            som i sin tur bör kunna medföra fördomsfria ställnings- taganden
            utöver det konventionella stödsystemet. En tänkbar form härför
            synes vara att statens institut för hantverk och industri, i huvudsaklig
            överensstämmelse med SHI-utredningens förslag, erhåller erforderliga
            medel för en kvalificerad engångsutredning inom dessa områden.
            Enligt vår uppfattning är det emellertid angeläget att en sådan
            utredning, oberoende av vilken institutionell förankring som kan
            anses vara mest ändamålsenlig, genomförs skyndsamt.
          </p>
          <p>
            Med hänvisning till vad sålunda anförts hemställer vi,
          </p>
          <p>
            att riksdagen i skrivelse till Kungl. Maj:t måtte anhålla om
            en utredning angående den mindre och medelstora industrins utvecklingsförutsättningar
            och behovet av samhälleliga åt- gärder för att främja dess utveckling.
          </p>
          <p>
            Stockholm den 28 januari 1969 Karl Rask (s) Hans Hagnell (s)
            Anders Haglund (s)
          </p>
          <p>
            Harald Almgren (s) Nils Fridolfsson (s) Bror E. Nyström (s) i
            Rödeby
          </p>
        </div>
      </div>
    </body>
  </text>
</TEI>
