<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0536/mot_199900_MJ_0536-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ536 pnr: v525
          </p>
          <p>
            Motion till riksdagen 1999/2000:MJ536
          </p>
          <p>
            av Karin Svensson Smith och Marie Granlund (Vv, s)
          </p>
          <p>
            Functional foods
          </p>
          <p>
            Livsmedelsindustrin är av vital betydelse för sysselsättningen
            i Skåne. Det är inte särskilt märkligt med tanke på de exceptionellt
            goda förutsättningarna för lantbruket i vårt landskap. Såväl livsmedelsproduktionen
            som förädlingen av dess råvaror är emellertid utsatt för en hårdnande
            internationell konkurrens. För att möta denna konkurrens har skånsk
            livsmedelsindustri i allt högre utsträckning etablerat ett samarbete
            med avancerad livsmedelsforskning. Peter Eneroth, professor i
            tillämpad biokemi vid Huddinge sjukhus, menar att allt fler forskningsrön
            tyder på att rätt sorts kost kan förhindra eller åtminstone försvåra
            uppkomsten av en rad allvarliga sjukdomar. Alternativhälsovården
            har länge påstått att det genom ett riktigt val av mat går att
            minska behov av medicin. Att näringsforskningen nu tänker i samma
            banor öppnar nya möjligheter. Genom förädling kan livsmedlens
            läkande effekter stärkas. Ett framgångsrikt exempel på detta är
            de produkter som går under beteckningen ”functional foods”. Det
            är produkter som är livsmedel som har en sjukdomsförebyggande
            och/eller läkande effekt. Skåne är ingalunda ensamt om utveckling
            inom detta område. Functional foods är ett snabbt växande område
            i USA och i Japan. Varje månad kommer nya rön som visar att det
            vi äter innehåller biologiska ämnen som kan påverka hälsotillståndet
            positivt.
          </p>
          <p>
            Hinder för utvecklingen
          </p>
          <p>
            Vill ett företag idag i marknadsföringen hävda att deras livsmedelsprodukter
            har medicinska egenskaper måste produkten vara klassad som läkemedel
            av Socialstyrelsen. Dessutom får produkten en högre momssats.
            Ett exempel är den svenska hälsofilen Verum vars pris höjdes kraftigt
            i samband med att den klassades som läkemedel. Mejeriet avsade
            sig klassningen. Livsmedelsbranschen föreslår i samråd med konsumentgrupper
            och stiftelsen Svensk Näringsforskning att man under vissa förutsättningar
            ska tillåta påståenden i reklamen om matens hälsoeffekter. Detta
            förutsätter dock att det finns en officiell av statsmakten fastslagen
            definition av functional foods och att livsmedelsföretagen kan
            få certifiera sig i förhållande till denna. Det är av största
            vikt att Livsmedelsverket och Jordbruksdepartementet tar itu med
            denna uppgift. Ett snabbt resultat kring
          </p>
          <pb facs="riksdagen-motions-pdf/data/199900/mot_199900_MJ_0536/mot_199900_MJ_0536-0002.pdf"/>
          <p>
            en etablerad definition med specifika krav på dokumentation för
            dem som Mot. 1999/2000 vill använda sig av begreppet functional
            foods är ett sunt stöd till svensk MJ536 livsmedelsindustri.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om behovet
            av en officiell definition av functional foods.
          </p>
          <p>
            Stockholm den 4 oktober 1999
          </p>
          <p>
            Karin Svensson Smith (v) Marie Granlund (s)
          </p>
        </div>
      </div>
    </body>
  </text>
</TEI>
