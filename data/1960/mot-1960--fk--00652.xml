<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__652/mot_1960__fk__652-001.pdf"/>
      <div type="motHeader" xml:id="i-TKCCfxaBM8PHUqhCJ3teY7">
        <div type="motTitle" xml:id="i-XfAZGNBwCwoTEB2nKzYZpY"/>
        <div type="motSubmissionInfo" xml:id="i-PkEZT2YQCvyF8LYzQpiAjg"/>
      </div>
      <div type="motBody" xml:id="i-H6s2exyMejyNw67JdTLSVx">
        <div xml:id="i-MyEVPJst1mYbnDLA5uoTwZ">
          <p xml:id="i-VkHQWkyUcBxnUZjSRHLZtd">
            4 Motioner i Första kammaren, nr 652 år 1960
          </p>
          <p xml:id="i-61MMaDH8L66HVNSET282nX">
            Nr 652
          </p>
          <p xml:id="i-8jfSioK5RVQ5Dtv6zibyGW">
            Av herr Bergh, Ragnar, m. fl., i anledning av Kungl. Maj:ts pro-
            position nr 119, angående riktlinjer för utbyggande av universitet
            och högskolor m. m.
          </p>
          <p xml:id="i-QwWCpetVZJUq7RA9Sq4Wk3">
            I Kungl. Maj:ts proposition nr 119 år 1960 angående riktlinjer
            för ut- byggande av universitet och högskolor m. m. har chefen
            för ecklesiastik- departementet under rubriken ”Umeå-frågan” framhållit
            (s. 384) att det vore ”från många synpunkter, icke minst lokaliseringspolitiska,
            lämpligt och önskvärt, att i Umeå så snart ske kan utbygges en
            så fullständig ut- bildnings- och forskningsorganisation som möjligt”.
            Propositionen upptar likväl ej förslag om några omedelbara åtgärder
            för sådant ändamål. Universitetsutredningens förslag om utbyggnad
            av den medicinska hög- skolan i Umeå till en fullständig läroanstalt
            för läkarutbildning anser de- partementschefen bör prövas slutligt
            först när resultatet av läkarprognos- utredningen föreligger.
            Universitetsutredningen har förordat, att man un- der vissa förutsättningar
            bör överväga att i framtiden komplettera universi- tetsorganisationen
            i Umeå med matematisk-naturvetenskapliga ämnen och rekommenderar
            att, därest en sådan komplettering kommer till stånd, den därvid
            utvidgas till att omfatta jämväl samhällsvetenskapliga ämnen.
            De- partementschefen finner det lämpligt att först vid den tidpunkt,
            då det kan bli aktuellt att planera för en fullständig läkarutbildning
            i Umeå, förbereda en därmed samordnad komplettering av utbildnings-
            och forskningsorgani- sationen med centrala matematisk-naturvetenskapliga
            ämnen. Departe- mentschefen har vidare betonat angelägenheten
            av att socionomutbild- ningens kapacitet snarast möjligt utökas
            och anser att en sådan kapacitets- ökning bör ske bl. a. genom
            att ett socialinstitut upprättas i Umeå. I detta sammanhang har
            erinrats om det nära sambandet mellan socionomutbild- ning och
            samhällsvetenskaplig utbildning och framhållits, att ett social-
            institut för att få fullt tillfredsställande rekrytering i fråga
            om lärarekraf- ter bör kunna repliera på samhällsvetenskapliga
            ämnen. Något konkret för- slag om uppnående av samhällsvetenskaplig
            undervisning i Umeå framläg- ges emellertid icke i propositionen.
            Departementschefen säger sig vidare hysa förståelse för önskemålet
            att humanistisk utbildning och forskning även i övrigt blir företrädda
            i Umeå men finner sig, med hänsyn till det väntade arbetsmarknadsläget
            för akademiskt utbildade humanister, för närvarande icke beredd
            att till prövning uppta frågan om en humanistisk utbildnings-
            och forskningsorganisation i Umeå. Universitetsutredningen föreslår
            att den medicinska högskolan i Umeå
          </p>
          <pb facs="riksdagen-motions-pdf/data/1960/mot_1960__fk__652/mot_1960__fk__652-002.pdf"/>
          <p xml:id="i-AWj8C9HhtKwRYstnhK5g4D">
            Motioner i Första kammaren, nr 652 år 1960 5
          </p>
          <p xml:id="i-S8QymdquzZZzgR4dCi45Vt">
            snarast möjligt utbygges till en fullständig medicinsk läroanstalt.
            Detta är enligt utredningen föranlett av allmänna utbildnings-,
            forsknings- och studentsociala skäl och ej grundat på överväganden
            om det framtida be- hovet av läkare. Särskilt de medicinska remissinstanserna
            betonar starkt nödvändigheten av den medicinska högskolans utbyggnad.
            Sålunda fram- håller karolinska institutets lärarkollegium att
            det nuvarande provisoriet i Umeå från såväl forsknings- som utbildningssynpunkt
            är ohållbart och att det i framtiden torde leda till betydande
            svårigheter vid rekryteringen av både lärare och elever. Universitetskanslern
            erinrar om de allvarliga svårigheter för de nuvarande medicinska
            och odontologiska utbildningsan- stalterna i Umeå som framför
            allt sammanhänger med nödvändigheten för de studerande att under
            utbildningens gång flytta mellan olika lärosäten, ofta i strid
            mot egna önskningar. Läkarprognosutredningen tillstyrker ut- byggnaden
            under betonande av att en tillfredsställande kvalitet i fråga
            om undervisningen och forskningen i Umeå icke kan uppnås därförutan.
            Dessa öch liknande uttalanden i andra remissvar förtjänar det
            största beaktande. Vad som anförts om den medicinska högskolan
            i Umeå gäller i princip också tandläkarinstitutet därstädes. Universitetsutredningen
            har funnit det angeläget att tandläkarinstitutet snarast möjligt
            utbygges till att kunna meddela fullständig tandläkarutbildning.
            Preklinisk undervisning för tand- läkarstuderande i Umeå är över
            huvud ej möjlig att genomföra förrän den medicinska högskolan
            utbyggts. I vad gäller utvidgning av undervisningen vid tandläkarinstitutet
            till att omfatta även sista årets tandläkarutbildning och därmed
            institutets omvandling till tandläkarhögskola har organisa- tionskommittén
            för den medicinska högskolan i Umeå i skrivelse till Kungl. Maj:t
            den 20 januari 1960 framlagt utredning och förslag i ämnet. I
            utred- ningen har bl. a. angivits alternativa lösningar med avseende
            på tidpunkten för inledande av högskoleorganisationen i Umeå (fr.
            o. m. 1 juli 1961, fr. o. m. vårterminen 1961 och fr. o. m. 1
            juli 1962). | Att denna utredning, som även innefattar viss utökning
            av antalet stu- derande vid ifrågavarande läroanstalt, föreligger
            har icke omnämnts i pro- positionen. Departementschefen har beträffande
            tandläkarutbildningen dels förordat att en snabb samlad översyn
            göres med avseende å tandläkarbe- hovet, dels uttalat att i samband
            med att resultatet av läkarprognosutred- ningens arbete prövas
            bör spörsmålet om en fullständig organisation i Umeå för odontologisk
            undervisning och forskning bli föremål för be- dömande. Frågorna
            om utbyggande av de två nu i Umeå förefintliga akademiska läroanstalterna
            till fullständiga lärosäten har alltså av departementschefen skjutits
            långt på framtiden. Vi finner att dröjsmål med utbyggnad av den
            medicinska högskolan och tandläkarinstitutet i Umeå till fullständiga
            läroanstalter skulle allvarligt
          </p>
          <pb facs="riksdagen-motions-pdf/data/1960/mot_1960__fk__652/mot_1960__fk__652-003.pdf"/>
          <p xml:id="i-GNvFkbMxSG3xKhipgaqJA6">
            6 Motioner i Första kammaren, nr 652 år 1960
          </p>
          <p xml:id="i-QN9ESiiFjMuEwgXk1sUhCX">
            äventyra uppnåendet inom rimlig tid av ett av de huvudsyften
            för vilka dessa läroanstalter blivit upprättade, nämligen att
            bidraga till Norrlands försörjning med läkare och tandläkare.
            Det framstår som ytterst angeläget att de allvarliga missförhållanden
            som i detta avseende för närvarande förefinns i denna landsdel
            icke under längre tid får fortfara. I fråga om inrättandet jämväl
            av en matematisk-naturvetenskaplig fakultet i Umeå må framhållas
            den utomordentliga vikten för såväl den medicinska som den odontologiska
            läroanstaltens i Umeå förkovran och utveckling av att stöd erhålles
            från till samma plats förlagda matematisk- naturvetenskapliga
            institutioner. Vidare må i detta sammanhang framhål- las följande.
            Det totala antalet studerande vid universitet och högskolor i
            landet upp- gick höstterminen 1958 enligt universitetsutredningen
            till ca 28 000 och beräknas ha stigit till ca 53 000 år 1970.
            Därvid skulle studentantalet i Upp- sala, respektive Lund/Malmö
            och Göteborg ha växt till 11 000—12 000, i Stockholm till omkring
            18 000, medan antalet i Umeå (innefattande endast medicine och
            odontologie studerande) skulle stanna vid 585, d. v. s. endast
            omkring 1 Yo av totalantalet. Disproportionen i en sådan utveckling
            är ägnad att väcka allvarliga be- tänkligheter. Universitetsutredningen
            har i samband med sin diskussion av en tredje teknisk högskola
            framhållit det allt starkare beroendet av de olika vetenskaperna
            emellan, fördelen för forskning och undervisning med nära kontakt
            mellan företrädare för olika vetenskaper och nackdelarna med små,
            lokalt isolerade högskoleenheter med företrädare för ett begränsat
            antal varandra närliggande ämnen. Socialstyrelsen och lokaliseringsutred-
            ningen tar i sina remissvar upp denna tankegång. Den senare instansen
            kri- tiserar starkt från de synpunkter den har att företräda den
            koncentrering av de högre utbildnings- och forskningsresurserna
            särskilt till Stockholm / Uppsala-området som universitetsutredningens
            förslag innebär, och även överståthållarämbetet framför betänkligheter
            mot en dylik koncentration. En distribution av studenterna i proportion
            till befolkningsfördelningen skulle för Umeås del leda till ett
            studentantal av 4 000 år 1970 (lokaliserings- utredningen), vid
            vilken beräkning Umeå avses tillgodose endast de två nordligaste
            länen. Lokaliseringsutredningen ifrågasätter också, om det, sett
            från en vidare samhällsekonomisk synpunkt, är billigare att bygga
            ut de gamla läroanstal- terna än att bygga nytt i Umeå. Som denna
            utredning framhåller kan det även befaras att, om principen att
            bygga ut de gamla läroanstalterna knä- sättes, Umeå ”under överskådlig
            tid endast kommer att förses med begrän- sade utbildningsresurser
            inom ett avgränsat fält”. Länsstyrelsen i Uppsala framför liknande
            synpunkter. Universitetsutredningen beräknar att antalet studerande
            inom de huma-
          </p>
          <pb facs="riksdagen-motions-pdf/data/1960/mot_1960__fk__652/mot_1960__fk__652-004.pdf"/>
          <p xml:id="i-DdncURHgrzpWitEx19QsJi">
            Motioner i Första kammaren, nr 652 år 1960 7
          </p>
          <p xml:id="i-fDSoK8mG6UKwpdcFzAd8w">
            nistiska (inklusive samhällsvetenskapliga) fakulteterna under
            tiden 1958— 1970 kommer att stiga med ca 3 600; motsvarande tal
            för de matematisk- naturvetenskapliga fakulteterna beräknas till
            ca 9000. — Utvecklingen inom de humanistiska fakulteterna kommer
            enligt universitetsutredningen (s. 335) att kräva nya professurer
            och underordnade lärartjänster. Det framstår som rimligt och riktigt
            att låta i varje fall en del av den ofrån- komliga ökningen av
            resurserna för undervisning och forskning inom det humanistiska
            (inklusive samhällsvetenskapliga) området ske genom en ut- vidgning
            av högskoleväsendet i Umeå, så mycket mer som de gamla läro- anstalterna
            redan nu uppenbarligen har betydande svårigheter att utan av-
            kall på undervisningens kvalitet och utan men för forskningen
            sörja för ut- bildningen av det stora antalet humanistiska studerande.
            Ett stort antal remissinstanser talar också om behovet av en avlastning
            för de nuvarande humanistiska fakulteterna. Det kan därför ingalunda
            anses självklart att inrättandet av en humanistisk fakultet i
            Umeå skulle medföra en ökning av det totala antalet humanistiskt
            studerande i landet. I fråga om till- strömningen till de humanistiska
            studierna kan andra faktorer, framför allt den offentliga upplysningsverksamheten
            rörande arbetsmarknadsläget för humanister, tänkas ha en dominerande
            inverkan. Som skäl för utbygg- nad inom de gamla lärosätenas humanistiska
            institutioner har universitets- utredningen bl. a. anfört att
            skapandet av stora institutionsenheter med ett flertal lärare
            skulle gynna en önskvärd differentiering av de humanistiska studierna.
            Detta säkerligen riktiga förhållande kan likväl ej tillmätas någon
            avgörande vikt, särskilt som en ökad differentiering av humaniststudierna
            utan tvivel kan vinnas även på andra vägar.
          </p>
          <p xml:id="i-VryBC9dVhUiA8BrxME34s1">
            Förläggandet av såväl matematisk-naturvetenskaplig som humanistisk
            undervisning och forskning till Umeå förordas också av ett flertal
            remiss- instanser, av vilka flera betonar vikten av att detta
            sker snarast. Ytterligare tungt vägande skäl kan anföras härför.
          </p>
          <p xml:id="i-BzjuajEXoP3MCM9rZHVEcZ">
            I Norrland, särskilt övre Norrland, råder ännu brist på lärare
            vid de högre skolorna. Men även om genom en utbyggnad av de äldre
            läroanstalterna rikets totala behov av naturvetare och humanister
            kvantitativt skulle bli fyllt, så kommer Norrland alltjämt att
            befinna sig i ett ogynnsamt läge. Erfarenheten visar nämligen
            att personer som är uppfödda och utbildade i de sydligare delarna
            av landet icke gärna flyttar till Norrland. Norrlands försörjning
            med akademisk arbetskraft kan ej bli tillgodosett utan inrät-
            tande av ett norrländskt universitet.
          </p>
          <p xml:id="i-L7pBULJwJVuEq6eE6quU1K">
            Universitetsutredningen framhåller med rätta att utbildningspolitiken
            endast är en gren av den allmänna offentliga politiken men samtidigt
            en betydelsefull förutsättning för samhällets fortsatta utveckling
            (s. 163). Den statliga politiken har under de senaste decennierna
            på olika vägar sökt
          </p>
          <pb facs="riksdagen-motions-pdf/data/1960/mot_1960__fk__652/mot_1960__fk__652-005.pdf"/>
          <p xml:id="i-QNXcsJUxZsgnNoMgeUdsts">
            8 Motioner i Första kammaren, nr 652 år 1960
          </p>
          <p xml:id="i-G9XhfghQVsrs1973QnRqDj">
            befordra Norrlands materiella utveckling. Det har framstått som
            en riks- angelägenhet att denna del av landet icke i materiellt
            avseende blir efter- satt och att dess naturtillgångar och personella
            resurser väl utnyttjas. Även utveckling av gymnasier och andra
            skolor i Norrland har gynnats. Det fram- står som en klar konsekvens
            av denna allmänna norrlandspolitik att också sörja för tillkomsten
            av vetenskaplig forskning och akademisk undervis- ning i Norrland.
            En underutveckling av Norrland på det andliga och kultu- rella
            området kan ej undgå att skada landet i dess helhet.
          </p>
          <p xml:id="i-PkALmwZtXsBbYnpPxtWD5z">
            Det må i detta sammanhang erinras om att genom beslut av Finlands
            riksdag ett statligt universitet hösten 1959 börjat upprättas
            i Uleåborg. Detta omfattar f. n. en filosofisk och en teknisk
            fakultet och skall vid en senare tidpunkt erhålla även en medicinsk
            fakultet. I den finländska rege- ringens proposition till riksdagen
            med förslag om universitet i Uleåborg (nr 95, 1957) säger sig
            regeringen ha kommit till den slutsatsen, ”att en- dast en ny
            högskola av universitetsnatur erbjuder tillräckliga möjligheter
            för utvecklande av den högsta undervisningen och forskningen med
            beak- tande av både norra Finlands och hela landets behov”. Riktigheten
            av en motsvarande slutsats för Sveriges del är för motionärerna
            uppenbar.
          </p>
          <p xml:id="i-CnXSEqPB4DZnxkfT8XfgcW">
            Under åberopande av vad sålunda anförts hemställer vi,
          </p>
          <p xml:id="i-Kcbd43E8VRMS7v4KehK1nm">
            att riksdagen måtte besluta
          </p>
          <p xml:id="i-K3M7y3VgSTjbfYPbnQQLBv">
            I. att följande åtgärder skall under den första femårs- perioden
            av 1960-talet vidtagas, nämligen
          </p>
          <p xml:id="i-UEVNYjztXA5QY93rXgJ39U">
            a) att tandläkarinstitutet i Umeå på grundval av före- liggande
            utredning omorganiseras till tandläkarhögskola för utbildning
            från tandläkarkandidatexamen till tand- läkarexamen,
          </p>
          <p xml:id="i-6aXVCPKQp2WT9FQ7gX4Fdf">
            b) att utredning verkställes och planläggning igångsät- tes för
            utbyggandet av den medicinska högskolan i Umeå till en fullständig
            läroanstalt och att sedan denna utbygg- nad blivit verkställd
            preklinisk utbildning för odontologie studerande förlägges till
            Umeå,
          </p>
          <p xml:id="i-Fo9iqmS7wSWgkD8ZRbZ6gs">
            c) att i samband härmed jämväl förberedelsearbeten — särskilt
            i vad avser vissa centrala ämnen — vidtages för in- rättandet
            i Umeå av en matematisk-naturvetenskaplig fakultet;
          </p>
          <p xml:id="i-XpojTEwSshRC6fWrnHXcgP">
            II. att vid uppbyggandet av rikets femte universitet i Umeå,
            planeringen skall ske med sikte på att därstädes un- der 1960-talet
            jämväl upprättas en humanistisk fakultet (omfattande även samhällsvetenskapliga
            ämnen).
          </p>
          <pb facs="riksdagen-motions-pdf/data/1960/mot_1960__fk__652/mot_1960__fk__652-006.pdf"/>
          <p xml:id="i-4SQ3wJLqvgW22CQWrrCMkK">
            " Motioner i Första kammaren, nr 652 år 1960 Stockholm den 29
            april 1960 Ragn. Bergh Hugo. Osvald Per Jacobsson
          </p>
          <p xml:id="i-SJdhGLwwHB2yrUVsmzqnk7">
            Rolf Kaijser Nils-Eric Gustafsson Sven E. Sundin ; i Byske
          </p>
        </div>
      </div>
    </body>
  </text>
</TEI>
