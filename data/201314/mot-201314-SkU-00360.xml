<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00360">
  <teiHeader>
    <fileDesc>
      <titleStmt>
        <title>Redovisa skatter och avgifter på lönebeskedet</title>
        <author corresp="i-Ybw8JnrmHGCsqpipBke8a7 i-T8Rg3jWpwbaD2AL9KBwWw3">av Mikael Oscarsson och Magnus Sjödahl (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Redovisa skatter och avgifter på lönebeskedet</title>
          <idno type="rdwebb">H102Sk360</idno>
          <rs type="number">Sk360</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk360/text</ref>
          <ref type="dokument_url_html">http://data.riksdagen.se/dokument/H102Sk360</ref>
          <ref type="dokumentstatus_url_xml">http://data.riksdagen.se/dokumentstatus/H102Sk360</ref>
          <ref type="doc">http://data.riksdagen.se/fil/B650A207-FA24-48E9-8498-223E4445DF59</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-T8Rg3jWpwbaD2AL9KBwWw3</idno>
            <name>Magnus Sjödahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PeGk9FzYSWrYaU5TyMKbE3" type="signed"/>
        <correspContext corresp="i-PeGk9FzYSWrYaU5TyMKbE3">
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-T8Rg3jWpwbaD2AL9KBwWw3"/>
        </correspContext>
        <correspAction xml:id="i-DMa7QmfBsJs5W2CuY6oBjL" type="numbering">
          <date when="2013-10-07"/>
        </correspAction>
        <correspAction xml:id="i-DvX9aoxemQPVLmCmHBSztG" type="submission">
          <date when="2013-10-03"/>
        </correspAction>
        <correspAction xml:id="i-7q6aD6VyMPr8BWGC28J6Sp" type="transfer">
          <date when="2013-10-03"/>
        </correspAction>
        <correspAction xml:id="i-DXceimagfArjj4Ku6peNrc" type="assigned"/>
        <correspContext corresp="i-DXceimagfArjj4Ku6peNrc">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5DLoW2RU8sKC4Adh1d8jtx">
            Förslag till riksdagsbeslut
          </head>
          <p xml:id="i-TVYHKYnx1sZWkt2ytBQwjn">
            Riksdagen tillkännager för regeringen som sin mening vad som
            anförs i motionen om att synliggöra skatter och avgifter, inklusive
            avtalsförsäkringar och avtalspensioner, samt det särskilda avdraget
            för förvärvsinkomster på lönebesked.
          </p>
        </div>
        <div type="motContent">
          <head xml:id="i-Fbq9kihcjoZgkLtC5Azpbs" type="h1">
            Motivering
          </head>
          <p xml:id="i-PzQFCJ5z9spntAdPY3yKE3">
            Av avsnittet om inkomster i proposition 2013/14:01 framgår: Trots
            en relativt stark utveckling av lönesumman, och därmed av intäkterna
            från skatt på arbete, ökade de totala skatteintäkterna sammantaget
            måttligt 2012. Det berodde på att intäkterna från skatt på kapital
            och konsumtion minskade jämfört med 2011. Vidare: De totala skatteintäkterna
            bedöms öka i en måttlig takt, om ungefär 3 procent, både 2013
            och 2014.
          </p>
          <p xml:id="i-HLZvJTF4cgZf6ti89QyRwv">
            Det finns såväl direkta som indirekta skatter; öppna och dolda
            skatter. För det offentliga är inkomstskatter och löneskatter
            av avgörande betydelse, och av offentlig sektors skatteintäkter
            på 1 487 miljarder (2013), står skatt på arbete för 909 miljarder
            kronor, varav direkta skatter – främst inkomstskatter – står för
            497 miljarder kronor och indirekta – såsom arbetsgivaravgifterna
            – står för 411 miljarder.
          </p>
          <p xml:id="i-LqJRavMyjbXBvgm8qADigJ">
            Den direkta inkomstskatten ser varje löntagare på sitt lönebesked,
            medan arbetsgivaravgiften mer sällan redovisas öppet. Detta ger
            en skev bild av skattetrycket i Sverige, som är det näst högsta
            i världen. Medborgarnas rätt till ett öppet och transparent samhälle
            innebär inte enbart ett åtagande avseende en lättillgänglig tillgång
            till offentliga handlingar. Ytterst handlar det om medborgarnas
            möjligheter att få information från myndigheterna om hela bredden
            av lagstiftningens konsekvenser för dem. Detta borde inte minst
            gälla information om hur stor andel av deras lönesumma som de
            inte får behålla utan som går till skatt och sociala avgifter.
          </p>
          <p xml:id="i-U91TENojMo3SkuEYykSjy2">
            Det har förmodligen funnits ett intresse hos vissa politiker
            att inte vilja medvetandegöra svenska folket om det totala skattetrycket.
            Skatterna höjdes successivt under en lång tid och kreativiteten
            att dölja skatter har varit stor. Det har i sin tur resulterat
            i att många svenskar underskattar skattetryckets nivå och inte
            vet hur mycket skatt de egentligen betalar. Det är inte heller
            helt ovanligt med uppfattningen att det finns ett direkt samband
            mellan skattetryck och välfärd, där höga skatter per definition
            förutsätts ge god välfärd. På så sätt har också ytterligare skattepålagor
            legitimerats.
          </p>
          <p xml:id="i-53MvDnXQdsR2XjGLQVxtUR">
            Trots sänkt skatteuttag finns det bara ett land i världen som
            totalt sett tar ut en större andel skatt än Sverige.
          </p>
          <p xml:id="i-YGDF5pVPfcHhrPcAE32GF1">
            För att tydliggöra för den enskilde löntagaren hur mycket skatt
            och sociala avgifter han eller hon betalar in, bör också arbetsgivaravgifterna
            anges på lönebeskedet. Uppgifterna bör omfatta såväl de lagstadgade
            avgifterna som de avgifter som avtalats med de fackliga organisationerna,
            så kallade avtalsförsäkringar och avtalspensioner. Vissa arbetsgivare
            inom både privat och offentlig sektor redovisar detta redan i
            dag, men de flesta löntagare får inte denna information.
          </p>
          <p xml:id="i-Wc9HvWk74mknNCz33gqSxe">
            Även det särskilda avdraget för förvärvsinkomster borde redovisas
            för att på så sätt ge en helhetsbild av det totala skattetrycket
            på den lön som en löntagare har arbetat ihop. Den offentliga sektorn
            bör föregå med gott exempel och snarast synliggöra skatter och
            avgifter på lönebeskedet från riksdagen, Regeringskansliet, statliga
            myndigheter och kommunsektorn.
          </p>
        </div>
        <div type="motSignatures">
          <list>
            <item xml:id="i-CnDpFtoFkGyMs5J5GbfvK5">
              Mikael Oscarsson (KD)
            </item>
            <item xml:id="i-U6zpZcG5SNWThKRnYgFTce">
              Magnus Sjödahl (KD)
            </item>
          </list>
        </div>
      </div>
    </body>
  </text>
</TEI>
