<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__572/mot_1937__ak__572-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 572. 7
          </p>
          <p>
            Nr 572.
          </p>
          <p>
            Av herr Nordström i Kramfors m. fl., i anledning av Kungl. Maj:ts
            proposition, nr 284, angående prisreglerande åtgärder på jordbrukets
            område.
          </p>
          <p>
            Trots den exceptionella högkonjunkturen anser sig regeringen
            ha anledning att begära fortsatta stödåtgärder för det svenska
            jordbruket. Inte ett enda steg till avveckling av krisårens väldiga
            dispositioner föreslås däremot, utan tvärtom kräver regeringen
            ännu längre gående åtgärder, krav som i vissa fall äro välmotiverade
            men i andra fall icke kunna av oss anses vara skäliga. Med hänsyn
            till det nuvarande läget ämna vi emellertid icke nu ställa 'jordbruksregleringarnas
            vara eller inte vara i sin helhet under debatt utan nöja oss med
            att närmare behandla regeringens nya förslag, varjämte vi i en
            tidigare motion som bekant föreslagit att margarinaccisen skulle
            slopas. Vi genomleva för närvarande en oavbruten stegring av livsmedelspriserna,
            en stegring som utgör ett svårt hot mot de breda konsumentlagren
            i sam- hället och — vad som inte är det minst viktiga — mot det
            stora flertalet av de svenska jordbrukarna. Riksdagens stödåtgärder
            för jordbruket ha en- ligt socialstyrelsen pressat upp priserna
            med ungefär 11 procent. Endast under det senaste året (febr. 1936—febr.
            1937) har det genomsnittliga smör- priset ökat 30 öre per kg.,
            margarin 10 öre, vetemjöl 3 öre, råg 3 öre, rågsikt 2 öre, havregryn
            4 öre och vetebröd 3 öre. Att denna prisstegring ännu inte enligt
            propositionen har nått mer än till 90 procent av genomsnittspriserna
            1925—29 gör den inte mindre kännbar och kritisk för det svenska
            småfolket. Den stora prisstegringen i förnödenhetsvaror motsvaras
            inte för arbetar- nas vidkommande av löneförhöjningar. I ett yttrande
            i propositionen påpe- kas att högkonjunkturen »på arbetsmarknaden
            mest gjort sig gällande som en förbättring av genomsnittssysselsättningen
            inom de flesta industrier men däremot i allmänhet icke som någon
            större höjning av de inom dessa ut- gående reallönerna». Under
            sådana förhållanden betraktas regleringsåt- gärderna inom arbetarleden
            som en politik för att på arbetarklassens bekost- nad och med
            skyddande av de besuttna bispringa den s. k. modernäringen. Missnöjet
            är så mycket mera berättigat som hittills i huvudsak storjordbru-
            ket blivit hjälpt många gånger på småjordbrukets bekostnad. Detta
            är ock- så den kanske största orättvisan i den hittills förda
            jordbrukspolitiken. Den ökade konsumtionen av mjölk, smör och
            margarin, som propositio- nen pekar på, kan utan tvivel hänföras
            just till ökningen av de sysselsattas antal och utgör inget som
            helst bevis på en förbättrad levnadsstandard. En- ligt propositionen
            försåldes i vårt land:
          </p>
          <pb facs="riksdagen-motions-pdf/data/1937/mot_1937__ak__572/mot_1937__ak__572-002.pdf"/>
          <p>
            8 Motioner i Andra kammaren, Nr 572.
          </p>
          <p>
            1935 1936 Ökning ton ton ton Mejerismör sosssssssssoses nea 43,680
            48,152 4,472 MATSL css: tg äm mn on ser 0 ma d5,202 56,126 924
            Konsumtionsmjölk ............ 817,356 861,550 44,194
          </p>
          <p>
            Det är av speciellt intresse att konstatera, dels att margarinkonsumtionen
            är större än smörkonsumtionen, dels ock att även margarinkonsumtionen
            ökar trots fördyringen genom accisen. Hela argumentet för margarinaccisen
            som ett medel att höja smörkonsumtionen på margarinets bekostnad
            faller därmed. Margarinaccisen tjänar blott uppgiften att beskatta
            de fattigaste i landet till förmån för smörproduktionen. Skillnaden
            mellan margarinpris och smörpris är alldeles för stor för att
            kunna föranleda en ökad smörkonsum- tion på margarinets bekostnad,
            och det finnes säkert ingen ansvarig män- niska, som vågar förorda
            en sådan höjning av margarinpriset som skulle vara förutsättningen
            för margarinkonsumtionens nedbringande. Den enda in- verkan, som
            margarinaccisen har på smörpriset, är de miljoner den inbringar,
            som användas för att finansiera kostnaderna för smördumpingen.
            Det är upprörande att varje år Sveriges fattigaste och barnrikaste
            familjer skola be- tala tiotals miljoner kronor i margarinskatt
            för denna negativa uppgift. Det är förnedrande för Sveriges jordbrukare
            och en utmaning mot det sunda förnuftet, när smörexporten, vilket
            också propositionen klart utsäger, blott har »till syfte att möjliggöra
            upprätthållandet av ett smörpris inom landet, som är erforderligt
            för erhållande av ett tillfredsställande pris för produkt- mjölken».
            På grund av produktionens snabba utveckling har denna politiks
            förespråkare inget annat att föreslå än att stödåtgärderna bli
            permanenta och den inhemska marknaden utsättes för en organiserad
            utplundring. Den part som främst tjänar på detta är den utlandsmarknad,
            som matas med det utdumpade massöverflödet från svensk odling.
            Våra härovan publicerade siffror visa att produktionen av mjölkproduk-
            ter oavbrutet stegras. I stället för att detta skulle bli till
            glädje och välsig- nelse för både svenska konsumenter och svenskt
            jordbruk blir det till en förbannelse. Sveriges modernäring förvandlas
            till en krympling, som bara kan existera med hjälp av övriga näringar.
            Det tragiska är att denna invali- ditet framstår som en följd
            av en storslagen både kvalitativ och kvantitativ expansion. Under
            alla förhållanden anse vi att man med särskild skärpa nu måste
            ställa kravet, att de direkta fattigmansskatterna, skatterna på
            de barn- rika familjerna, skatter som bevisligen utgöra ett hot
            mot vårt folks hälsa böra avvecklas. Dit måste främst räknas margarinaccisen.
            När man tar del av siffrorna om den inhemska försäljningen jämte
            impor- ten av skattepliktiga fodermedel frågar man sig, huruvida
            dessa importspär- rar kunna fylla någon annan uppgift än den att
            försvåra det svenska små- jordbrukets kamp för livet. Importen
            av fodermedel utgör två tredjedelar av förbrukningen inom landet.
            Fördyringen har icke uppmuntrat till någon nämnvärd aktivitet
            för att inom landet framställa de importerade fodermed- len. Dessa
            fodermedel, i den mån de framställas inom landet, komma främst
          </p>
          <pb facs="riksdagen-motions-pdf/data/1937/mot_1937__ak__572/mot_1937__ak__572-003.pdf"/>
          <p>
            Motioner i Andra kammaren, Nr 572. 9
          </p>
          <p>
            från storjordbruket. Det är småjordbruket, som i detta fall är
            massförbru- karen av de importerade fodermedlen och som följaktligen
            beskattas mest. Nu invändes det att dessa skatter främst ha till
            uppgift att nedbringa pro- duktionen och skaffa medel till prisutjämning.
            Detta markerar i så fall den destruktiva karaktären i dessa stödanordningar
            och bekräftar att i den mån de kunna begränsa produktionen så
            drabbar detta småjordbrukaren och i den mån som de kunna ge bättre
            priser så har jordbruket den största nyttan därav.
          </p>
          <p>
            Kompensation för arbetstidsförkortningen?
          </p>
          <p>
            Regeringen föreslår att riksdagen vid fastställandet av den prisnivå,
            som skall anses eftersträvansvärd under kommande år, skall ta
            hänsyn till den ökning av produktionskostnaderna, som arbetstidsförkortningen
            för lant- arbetarna innebär. Det gäller i detta fall återigen
            en stödåtgärd för storjord- bruket, då lagen ju inte får någon
            betydelse för jordbruk med mindre än tre fast anställda arbetare.
            Enligt vår mening äro regeringens beräkningar godtyckliga och
            dess motiv — bevarandet av lantarbetarnas reallön — konst- lade.
            Att inräkna i fördyringen sådana förändringar i produktionskostnader
            som föranletts av kollektivavtals förändringar är orimligt. Men
            endast där- igenom kan man också nå det resultatet att produktprisstegringen
            för att kompensera merutgifterna måste uppgå till resp. 11.5 procent
            i södra Sverige och 14.1 procent i mellersta Sverige. I realiteten
            torde det förhålla sig så som reservanten ÅA. L. Johansson i Djursnäs
            i polemik mot övriga sakkunniga hävdar, att en ökning med 4 procent
            av 1935 års priser ger fullständig kom- pensation för merutgifterna
            genom arbetstidsförkortningen. Å andra sidan beteckna 1935 års
            priser för storjordbruket en mycket hög förräntning, var- igenom
            storjordbruket säkert utan större svårigheter kan bära den relativt
            obetydliga fördyringen av produktionskostnaderna som arbetstidsförkortnin-
            gen innebär, varför en kompensation av den anledningen inte bör
            uttagas genom en ytterligare fördyring av livsmedlen. Regeringens
            påstående att lantarbetarnas ekonomiska standard skulle pres-
            sas ned, därest inte en ytterligare prisstegring genomfördes,
            kan inte tillmätas större betydelse. Erfarenheterna ha ju visat,
            att trots en mycket god räntabi- litet har arbetskraften underbetalats;
            å andra sidan finns det exempel på hur företag med en relativt
            dålig räntabilitet kunnat betala människovärdiga löner till sin
            arbetskraft. Lantarbetarna kunna genom organisation förbättra
            sitt ekonomiska läge, och de böra göra detta utan att därför det
            svenska stor- jordbruket skall få pressa ut medlen från konsumenterna
            genom ytterligare fördyring av livsmedlen. I realiteten skulle
            en prisfördyring också innebära en ytterligare försäm- ring av
            lantarbetarnas ekonomiska standard, ty ingen kan bestrida att
            en fördyring av livsmedlen även innebär en sänkning av lantarbetarnas
            reallön. Därjämte betyder en sådan fördyring en sänkning av reallönen
            för det över- väldigande antalet av Sveriges jordbrukare, nämligen
            småjordbrukarna. Des-
          </p>
          <pb facs="riksdagen-motions-pdf/data/1937/mot_1937__ak__572/mot_1937__ak__572-004.pdf"/>
          <p>
            10 Motioner i Andra kammaren, Nr 572.
          </p>
          <p>
            sa äro inte intresserade av att spannmålen, sockret och margarinet
            göras dy- rare, tvärtom. Däremot torde en god del av de mindre
            — inte de minsta — jordbrukarna ha ett intresse av en ytterligare
            stegring av smörpriserna. Frågan är dock om de ha intresse, om
            man ser saken på längre sikt och därjämte tar hän- syn till det
            faktum att småjordbrukarna själva äro betydande margarinkon- sumenter.
            Om riksdagen följer regeringens rekommendation, som innebär att
            smörprisets undre gräns höjes från 2 kronor till 2:75 kronor per
            kg, föreligger en fara för en konsumtionsminskning, vars verkningar
            skulle bli ödeläggande både för det svenska jordbruket och folkhälsan.
            De omedelbara följderna bli i vart fall en ansvällning av mjölkproduktionen,
            ett ökat dum- pingtvång, en större andel för produktmjölken i
            förhållande till konsum- tionsmjölken och därmed en fortsättning
            på en politik, som förr eller senare måste leda till en katastrof
            för de stora massorna av Sveriges jordbrukare.
          </p>
          <p>
            Utförselbevis för spannmål?
          </p>
          <p>
            Regeringen begär fullmakt för att vid behov utfärda utförselbevis
            vid ex- port av vete och råg. Detta är så mycket märkligare, som
            regeringen samti- digt utdömt utförselbevisens tidigare verkningar
            och hävdar att utförselbe- visen »verkat förryckande på gällande
            spannmålsreglering». Då regeringen förutser att årsskörden av
            vete inte är större än årsbehovet, medan rågskör- den understiger
            behovet inom landet, och då den för att hindra en alltför våldsam
            prisstegring föregående höst tvingades genomföra exportförbud
            å vete och råg, ter sig kravet om utförselbevisen ännu oförklarligare.
            Att an- vända tullinkomster från spannmålsimporten för att finansiera
            svensk spann- målsdumping är som ekonomiskt vanvett. Då svenskt
            vete nu noteras i 19:87 per hundra kg, alltså endast 2:79 kr.
            under medelpriset 1925—29, medan fortfarande La Platavetet i svensk
            hamn inklusive tull endast nått till 21:66 kr., d. v. s. 3: 49
            kr. under medelpriset 1925—29, kan inte heller den internationella
            prisutvecklingen tjäna som motiv för de extraordinära åtgär- der
            som utförselbevisen innebära. De anvisningar, som regeringen förordar
            för prisutvecklingen å spannmål, vars huvudlinje är att inga hinder
            skola få resas för prisstegringar, medan däremot exceptionella
            åtgärder böra kunna tillgripas mot prissänkningar, äro inte betingade
            av en strävan att anpassa prisutvecklingen efter de internatio-
            nella tendenserna utan ha endast till syfte att tillförsäkra det
            svenska stor- Jordbruket de gynnsammast tänkbara betingelser.
            Vi anse inte att några skäl tala för ytterligare åtgärder till
            spannmålens fördyrande, och högre brödpriser äro ett direkt attentat
            mot folkets levnadsstandard.
          </p>
          <p>
            Det norrländska jordbruket.
          </p>
          <p>
            Jordbruksnämndens utredning har blottat de miserabla förhållanden,
            var- under det norrländska jordbruket arbetar. Den har därjämte
            konstaterat, vad vi hela tiden påtalat, att hjälpen till det gynnsammare
            ställda sydsvenska
          </p>
          <pb facs="riksdagen-motions-pdf/data/1937/mot_1937__ak__572/mot_1937__ak__572-005.pdf"/>
          <p>
            Motioner i Andra kammaren, Nr 572. 11
          </p>
          <p>
            storjordbruket tagits bland annat från det norrländska jordbruket.
            Det är en anklagelse mot den hittills förda jordbrukspolitiken,
            när man i en offent- lig utredning måste fastslå, att det norrländska
            jordbrukets läge försämrats genom de av statsmakterna genomförda
            åtgärderna. Det framgår av utredningen, att en generell prisstegring
            å jordbrukspro- dukter skadar det norrländska och främst övre
            Norrlands jordbruk. Det är därför ingen överdrift när man konstaterar,
            att de av regeringen föreslag- na åtgärderna till jordbrukets
            stödjande med några undantag när lägga ännu större bördor på de
            norrländska jordbrukarnas axlar. De 650,000 kronor, som regeringen
            föreslår till direkt stöd för det norrländska jord- bruket, liksom
            förslagen om förbilligande av oljekakor och majs för övre Norrland,
            bli naturligtvis ett välkommet handtag, men utgöra säkerligen
            inte ens kompensation för andra pålagor till jordbrukets hjälp
            som föreslås. I vart fall komma dessa åtgärder inte att få en
            omedelbar inverkan för det norrländska jordbruket, de lösa inte
            dagens många brännande bekymmer. Departementschefen antyder beredvillighet
            att tillmötesgå jordbruksnämn- dens majoritet i förslaget om importavgift
            å hö. Detta är märkligt, enär man samtidigt föreslår åtgärder
            för att förbilliga vissa fodermedel för övre Norrland. En hötull
            eller importavgift kommer att bli till stor skada för större delen
            av de norrländska jordbrukarna och till nytta blott för ett ringa
            antal större jordbrukare. Vi uttala den förhoppningen att regeringen
            inte använder sig av den fullmakt den tror sig inneha i denna
            fråga. Regeringen har i sin proposition inte upptagit samtliga
            förslag från jord- bruksnämnden. Det blir tillfälle att i senare
            sammanhang uppta dessa frågor. Det bör emellertid redan nu fastslås,
            att det norrländska jordbruket inte är hjälpt med halvmesyrer
            och att regering och riksdag inte ha rätt att slå sig till ro
            med de av regeringen förordade åtgärderna. Vi vilja i detta sammanhang
            ansluta oss till den i »Hushållningssällskapens skrivelse till
            Konungen angående stödåtgärder för Norrland» föreslagna åt- gärden
            att slopa slaktdjursavgiften för de norrländska länen. Dessutom
            vilja vi påpeka det nära sambandet som industrialiseringsfrågan
            har med jordbruksproblemet i övre Norrland. Uppbyggandet av en
            förädlings- industri i övre Norrland för dess rika råvaror skulle
            ge jordbruket den marknad det behöver, liksom stimulansen till
            nödiga förbättringar och ut- vidningar. Därjämte behöver övre
            Norrland statliga krafttag för hjälp med nyodlingen. De 17,000
            brukningsdelarna i Norrbotten disponera exempel- vis endast 3.8
            har per brukningsdel men behöva minst 7.5 har för att jord- bruket
            skall kunna drivas. För de senare åren ha i genomsnitt uppodlats
            1,300 har per år, men behovet med hänsyn till den snabba folkökningen
            är minst 5,000 har per år. För en sådan utvidgning av den odlade
            arealen finns det i Norrbotten alla tänkbara förutsättningar,
            därest statsmakterna vilja ge ett verkligt ckonomiskt understöd
            därför. I särskild uppvaktning för regeringen ha representanter
            för de norrbott- niska jordbrukssammanslutningarna understrukit
            betydelsen av statliga bi-
          </p>
          <pb facs="riksdagen-motions-pdf/data/1937/mot_1937__ak__572/mot_1937__ak__572-006.pdf"/>
          <p>
            12 Motioner i Andra kammaren, Nr 572.
          </p>
          <p>
            drag för anskaffande av konstgödsel. De ha förordat att riksdagen
            av in- komsterna från malmbrytningen varje år skulle avsätta en
            halv miljon kro- nor till en fond för finansierande av åtgärder
            till konstgödselns förbilligan- de. Detta vore en god väg, men
            det är samtidigt lika viktigt att understöd för åstadkommande
            av ordentlig gödselvård gives. Det blir emellertid an- ledning
            att senare återkomma till dessa och andra åtgärder för det norr-
            ländska jordbrukets stöd. Det anslag på 400,000 kronor, som regeringen
            föreslår för en rationalise- ring av det norrländska jordbruket,
            finna vi följaktligen även för de be- gränsade utgifterna vara
            alldeles otillräckligt. Vi avstå emellertid för när- varande i
            avvaktan på resultaten av hushållningssällskapens prövning från
            att ställa något särskilt förslag i frågan. Enligt vår mening
            bör riksdagen 1) upphäva margarinaccisen, 2) avslå förslaget om
            fullmakt för regeringen att utfärda utförselbevis, 3) avslå förslaget
            om de särskilda åtgärderna för att kompensera stor- jordbruket
            för arbetstidsförkortningen, 4) som direktiv för prisutvecklingen
            i fråga om brödspannmål lämna re- geringen i uppdrag att när så
            befinnes nödigt vidtaga förändringar i fråga om inmalningsprocentens,
            spannmålstullens och veteavgiftens storlek (even- tuellt veteavgiftens
            slopande) jämte en reglering av exporten så att den av fjolårets
            riksdag beslutade övre gränsen i fråga om spannmålspriser under
            inga omständigheter överskrides, 5) beträffande prisutvecklingen
            å övriga i jordbruksregleringen innefatta- de jordbruksprodukter
            fastställa, att den av fjolårets riksdag beslutade pris- nivån
            icke får överskridas, 6) med godkännande av regeringens förslag
            till det norrländska jordbru- kets understödjande motsätta sig
            den av jordbruksnämndens majoritet för- ordade importavgiften
            å hö för övre Norrland. Vi anse att riksdagen för närvarande inte
            kan återgå till förhållandena som gällde för jordbruket före krisen,
            men å andra sidan att tiden är lämp- lig att uppta till granskning,
            huruvida inte jordbrukspolitiken nu måste om- läggas så att den
            inte konserverar missförhållandena och upprätthåller ett permanent
            kristillstånd för större delen av den svenska modernäringen. Med
            understrykande av att regeringsförslagen bara kunna betraktas
            som en första detalj i strävandena att resa det norrländska jordbruket
            ur dess misär anhålla vi,
          </p>
          <p>
            att riksdagen vid behandling av Kungl. Maj:ts proposition nr
            284 måtte taga hänsyn till vad här ovan anförts.
          </p>
          <p>
            Stockholm i april 1937. Axel Nordström. H. Hagberg. J. H. Brädefors.
          </p>
          <p>
            K. Senander. S. Rönn-Christiansson.
          </p>
        </div>
      </div>
    </body>
  </text>
</TEI>
