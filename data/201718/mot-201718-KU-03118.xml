<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-03118">
  <teiHeader>
    <fileDesc>
      <titleStmt>
        <title>Regelförenklingar för medborgare och företag</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3118 av Beatrice Ask m.fl. (M, C, L, KD)</title>
          <idno type="rdwebb">H5023118</idno>
          <rs type="number">3118</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5023118/text</ref>
          <ref type="dokument_url_html">http://data.riksdagen.se/dokument/H5023118</ref>
          <ref type="dokumentstatus_url_xml">http://data.riksdagen.se/dokumentstatus/H5023118</ref>
          <ref type="docx">http://data.riksdagen.se/fil/77DB4A8C-7056-44AB-B85A-BB47A791DF36</ref>
          <ref type="pdf">http://data.riksdagen.se/fil/795C07CD-5706-430E-A982-D3E9D8B1F607</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-YVn7bHWq33ziBuqm8fKFGq</idno>
            <name>Per-Ingvar Johnsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5HaHL6Dbp4tjS4SWxras9n" type="signed"/>
        <correspContext corresp="i-5HaHL6Dbp4tjS4SWxras9n">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-YVn7bHWq33ziBuqm8fKFGq"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction type="submitted" xml:id="i-8NsfcZP9MdBNUh2cf6Hhfz">
          <date when="2017-10-05"/>
          <time when="11:00:44"/>
        </correspAction>
        <correspAction type="reviewed" xml:id="i-FQKFwXfwvpRW5CG1ZUVyyD">
          <date when="2017-10-05"/>
          <time when="12:12:56"/>
        </correspAction>
        <correspAction type="referred" xml:id="i-UTmH6jBFdbTJqgVhcVUZXg">
          <date when="2017-10-13"/>
        </correspAction>
        <correspAction type="assigned" xml:id="i-Bx8tPsjSNkjm5tF1sjVjUF">
          <date when="2018-10-09"/>
          <time when="13:10:30"/>
        </correspAction>
        <correspContext corresp="i-Bx8tPsjSNkjm5tF1sjVjUF">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-Pwhm95oj7EsNm2CCgQeiGH"/>
        <correspContext corresp="i-Pwhm95oj7EsNm2CCgQeiGH">
          <ref type="uppgift">2017/18:KU39</ref>
          <ref type="ref_dok_id">H501KU39</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU39</ref>
          <ref type="ref_dok_titel">Kommittéberättelse - kommittéernas verksamhet under 2017</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3118 av Beatrice Ask m.fl. (M, C, L, KD) Regelförenklingar för medborgare och företag</div>
      </div>
      <div type="motBody">
        <div type="motProposal" subtype="förslag">
          <head xml:id="i-8Dkg4UmgpyRXw61zuJxBhs">
            Förslag till riksdagsbeslut
          </head>
          <list style="ol">
            <item xml:id="i-whuF1czKh9V8syN7wmpas">
              Riksdagen ställer sig bakom det som anförs i motionen om att
              medarbetare i myndigheter och förvaltningar ska ges möjligheter
              att utmana onödiga regler och tillkännager detta för regeringen.
            </item>
            <item xml:id="i-fPFT8dwMid32c1wScnUkQ">
              Riksdagen ställer sig bakom det som anförs i motionen om uppdrag
              till myndigheter att aktivt identifiera onödiga regler och tillkännager
              detta för regeringen.
            </item>
            <item xml:id="i-F5RnJ1YhU6SyGDSJfsMPRS">
              Riksdagen ställer sig bakom det som anförs i motionen om genomförandet
              i svensk rätt av EU-direktiv och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-ENDiMYLpV9Ghm4N7RVebrn">
            Motivering
          </head>
          <p xml:id="i-3tGrAEDHn3zigTjcXMmE6d">
            En viktig utgångspunkt för Alliansen är den enskilda människans
            rätt att fatta beslut om sitt eget liv. De frågor som ska bli
            föremål för politiska beslut är de som hör till den gemensamma
            sfären i samhället.
          </p>
          <p xml:id="i-bDhjdk2kFxT8zsxWGkSjW">
            Därför är det självklart för oss att bevisbördan alltid ska ligga
            hos den som förespråkar offentlig reglering. Det är införandet
            av statliga regelverk som ska motiveras, inte frånvaron av dem.
            Tyvärr låter det i den offentliga debatten ofta som om det vore
            tvärtom.
          </p>
          <p xml:id="i-1Aj8j4v2c383qSKMJaBfG">
            Naturligtvis finns det många situationer när offentlig reglering
            behövs eller rentav är nödvändig. Den enskildes trygghet och säkerhet,
            skyddet för miljön eller upprätthållandet av en fri och öppen
            konkurrens är några av de intressen som kan motivera reglering.
            Men alltför ofta utformas regelverken utan hänsyn till följderna
            för privatpersoner eller företag, och alltför ofta lever föråldrade
            regler kvar långt efter att de upphört att fylla något syfte.
          </p>
          <p xml:id="i-S2VEZM4UwJR7v2fvnRK2dn">
            Under sina åtta regeringsår gjorde Alliansen ansträngningar för
            att minska den samlade regelbördan, särskilt för företagen. En
            hel del goda förändringar gjordes. Men vi måste samtidigt vara
            självkritiska och konstatera att de sammantagna resultaten inte
            var tillräckliga. Sverige kan komma mycket längre på vägen mot
            ett samhälle utan onödigt regelkrångel – vare sig för privatpersoner
            eller för företag.
          </p>
          <p xml:id="i-7hWJiVMjTeikAKjR69gY3F">
            I denna motion lägger vi fram tre principer som vi anser bör
            vara vägledande för det fortsatta arbetet. Vi utformar dem medvetet
            som generella principer, eftersom de bör få genomslag på alla
            politikområden.
          </p>
          <head type="h2" xml:id="i-PKLfWwPupga8Sh7xDnHxw6">
            Låt reglerna utmanas av den som måste tillämpa dem
          </head>
          <p xml:id="i-4tN1ZTk8EnSXTuWDozsP7R">
            Det är i vardagen som meningslösheten i en regel avslöjas. Den
            personal som arbetar i myndigheter och förvaltningar har stor
            kunskap om vilka bestämmelser som skapar onödigt krångel. Den
            kunskapen ska frigöras.
          </p>
          <p xml:id="i-WvwkB5UXe1VD7STKUEx8wA">
            I Danmark har socialförvaltningen i Köpenhamns kommun infört
            Meningssamlingen som ett verktyg för att komma åt vad man kallar
            ”regeltyranniet”. Meningssamlingen består av valda representanter
            för beslutsfattare, chefer och andra anställda. När anställda
            hittar en regel de tycker är dålig eller meningslös anmäler de
            den till Meningssamlingen. De som skapat regeln eller ansvarar
            för den får då motivera varför de tycker den är meningsfull. Övertygar
            de inte Meningssamlingen avskaffas regeln.
          </p>
          <p xml:id="i-Cstmitjm6djZPMeRrCxcYk">
            Den danska Meningssamlingen illustrerar hur viktigt det är att
            de yrkesgrupper som tillämpar reglerna också aktivt inbjuds att
            delta i regelförenklingen. Alltför ofta upprätthålls föråldrade
            eller stelbenta bestämmelser därför att det inte finns en öppen
            process för att ifrågasätta dem.
          </p>
          <p xml:id="i-H78c381tf4gAjM97bU6Kjs">
            Vi anser att svenska myndigheter bör inrätta ett system liknande
            Meningssamlingen, så att medarbetare får ett redskap för att uppmärksamma
            regler som bör avskaffas. Landsting och kommuner kan med fördel
            arbeta efter samma princip.
          </p>
          <head type="h2" xml:id="i-PZ8WgpxXzv27RCEfa1ToCV">
            Fler myndigheter ska leta onödiga regler
          </head>
          <p xml:id="i-YXDWmT9ET4NtLQGjDtgRis">
            År 2011 gav alliansregeringen i uppdrag till Försäkringskassan
            att se över möjligheterna till regeländringar som kunde göra socialförsäkringen
            enklare och mer effektiv, både för Försäkringskassan och för de
            medborgare som kom i kontakt med myndigheten. Försäkringskassan
            följde upp detta med ett antal förslag, och har därefter fortsatt
            med årliga så kallade antikrångelkataloger med konkreta förslag.
          </p>
          <p xml:id="i-MtmY6t6Ap1rfoniKD6FnLz">
            Liknande uppdrag har också getts åt andra myndigheter, till exempel
            2013 då femton myndigheter fick i uppdrag att årligen rapportera
            till Tillväxtverket hur de arbetar med att samråda med företag
            om förenklingsfrågor. Vidare permanentades Regelrådet den 1 januari
            2015 som ett särskilt organ inom Tillväxtverket med uppgift att
            granska konsekvensutredningar till förslag om nya eller ändrade
            regler på företagsområdet.
          </p>
          <p xml:id="i-LeoHAtN235BfcxdLiJWeqf">
            Vi anser att fler myndigheter ska ha ett uttryckligt uppdrag
            att arbeta med regelförenklingar. I första hand gäller detta de
            myndigheter som har att tillämpa omfattande lagstiftning eller
            utöva tillsyn eller som har långtgående befogenheter att utfärda
            föreskrifter, men det kan också ges punktvisa uppdrag till enskilda
            myndigheter.
          </p>
          <p xml:id="i-A4VMBLzohuvVj5YX89HHit">
            Det är viktigt att arbetet ges samma vikt oavsett om den onödiga
            byråkratin drabbar företag eller privatpersoner. Den enskildes
            tid är lika värdefull som företagarens, även om tidsförlusten
            inte lika lätt kan mätas i pengar.
          </p>
          <head type="h2" xml:id="i-U5uE8ShaJLqGwWNwBw3y1G">
            Återhållsamhet vid genomförande av EU-direktiv
          </head>
          <p xml:id="i-DhYwUoKUWH645bPDWbJsyQ">
            Lagstiftning på EU-nivå beslutas antingen i form av förordningar,
            som omedelbart får verkan som lag i medlemsländerna, eller genom
            direktiv vars innehåll genomförs i form av att medlemsländerna
            anpassar sin nationella lagstiftning.
          </p>
          <p xml:id="i-UpoNnUYE1SSWmZvUAf7qNF">
            Direktiv har fördelen att medlemsländerna kan anpassa EU-reglerna
            på ett mer flexibelt sätt när de infogar bestämmelserna i sina
            egna lagar. De allra flesta direktiv bygger på minimiregler som
            ger medlemsländerna möjlighet att ha mer långtgående regler.
          </p>
          <p xml:id="i-An4AhX8LXEdtNT7zw2fF5d">
            Begreppet ”gold-plating” – förgyllning – används ofta för att
            beskriva att ett EU-land vid genomförandet av ett direktiv går
            mycket längre än vad som är nödvändigt. Ibland är det helt rätt
            att göra det.
          </p>
          <p xml:id="i-LXNoLS6yethXrwpyfme3Fv">
            Men det förekommer alltför ofta att Sverige utan tillräckliga
            skäl har genomfört mer omfattande reglering än andra EU-länder.
            Då handlar det om ren överimplementering.
          </p>
          <p xml:id="i-CqkzVqPh4u7NFgYpNESCun">
            Regeringen har konstaterat att nästan hälften av alla nya eller
            ändrade regler i Sverige härstammar från EU. EU-kommissionen hävdar
            att så mycket som 32 procent av företagens administrativa kostnader
            för att följa regler som härrör från EU är orsakade av ineffektivt
            genomförande av medlemsstaterna eller så kallad gold-plating.
          </p>
          <p xml:id="i-WcooCogvL6YLKGb3p1aTcN">
            Det rör sig alltså om betydande belopp och stora potentiella
            välfärdsförluster. Detta är bakgrunden till att exempelvis Tyskland
            har antagit som lagstiftningsprincip att EU-lagstiftning inte
            bör genomföras i nationell rätt på ett sätt som missgynnar företagens
            konkurrenskraft.
          </p>
          <p xml:id="i-P8PRgtHWch9kHQvj81vVzo">
            För att komma till rätta med onödig överimplementering av EU-direktiv
            behöver det finnas en vägledande princip. Vi anser att utgångspunkten
            vid genomförandet av EU-lagstiftning bör vara miniminivån, det
            vill säga att Sverige uppfyller grundkraven enligt direktivet.
            Om det finns skäl att överskrida denna nivå ska dessa tydligt
            redovisas och effekterna för företag och allmänhet bedömas. I
            många situationer finns det som sagt goda skäl för Sverige att
            överskrida grundkraven, men det behövs då en analys som visar
            att fördelarna med mer ambitiösa nationella regelverk (till exempel
            för miljön, folkhälsan eller arbetarskyddet) överväger den nackdel
            som ligger i en ökad regelbörda.
          </p>
        </div>
        <div type="motSignatures">
          <list>
            <item xml:id="i-S2z4kV51rgdzTFEQbQr7U9">
              Beatrice Ask (M)
            </item>
            <item xml:id="i-QnL59KTer4Y3UvC5Tt5dry">
              Per-Ingvar Johnsson (C)
            </item>
            <item xml:id="i-2TfzNGdqw9mJvMgQjc4rD5">
              Tina Acketoft (L)
            </item>
            <item xml:id="i-MRyCeg8B2RtFP3MzFUikRF">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
