<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02068">
  <teiHeader>
    <fileDesc>
      <titleStmt>
        <title>Kravet på byggnadslov m. m.</title>
        <author>Thorbjörn Fälldin m.fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kravet på byggnadslov m. m.</title>
          <idno type="rdwebb">G7022068</idno>
          <rs type="number">2068</rs>
          <ref type="dokument_url_text">http://data.riksdagen.se/dokument/G7022068/text</ref>
          <ref type="dokument_url_html">http://data.riksdagen.se/dokument/G7022068</ref>
          <ref type="dokumentstatus_url_xml">http://data.riksdagen.se/dokumentstatus/G7022068</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FALLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>OLOF JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-S9emfaxXsmAywnkewYKSJ7</idno>
            <name>GUNNEL JONÄNG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-N3aYKF4kBnV2748MhAsbdj</idno>
            <name>TAGE SUNDKVIST</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-jfPyBgwNkgJP6agUZAarG</idno>
            <name>ARNE FRANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-P4Whrc3PQ9jPwPpdLqCHem</idno>
            <name>CLAES ELMSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>ANDERS DAHLGREN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4ArLZazBX4fxunitZvs7oe</idno>
            <name>GUNNAR BJÖRK</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MkyvqCh2VrHH9cyXuhhLK3" type="signed"/>
        <correspContext corresp="i-MkyvqCh2VrHH9cyXuhhLK3">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="r-0"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-S9emfaxXsmAywnkewYKSJ7"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-N3aYKF4kBnV2748MhAsbdj"/>
          <note type="signatory" corresp="i-jfPyBgwNkgJP6agUZAarG"/>
          <note type="signatory" corresp="i-P4Whrc3PQ9jPwPpdLqCHem"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="i-DuMmQVGSnykDcj8ZwohCuA"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="i-4Fpaw3XcFb6Gne8E62mhr1"/>
          <note type="signatory" corresp="i-4ArLZazBX4fxunitZvs7oe"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2068/mot_198384__2068-001.pdf"/>
      <fw xml:id="i-SH5yge53BLomPUb1tKVyus">
        Mot. 1983/84:2068 2
      </fw>
      <div xml:id="i-Bni9d8M7qgazAUqiFUsJnM" type="motHeader">
        <div xml:id="i-NWyjNPwWZyHcoSyPWkcXgZ" type="motTitle"/>
        <div xml:id="i-2thB7xuiSjqwR5kzHJhDXR" type="motSubmissionInfo"/>
      </div>
      <div xml:id="i-Wc3HGwJkuZebV2mCctq9Z8" type="motBody">
        <div xml:id="i-2Vi3M5hUo4FVSv7xoaJfnm">
          <p xml:id="i-HgrSVLErMKt18ZnRmTwDST">
            Mot. 1983/84
          </p>
          <p xml:id="i-Rv2bP9v9Ff3MqT6jbnJa3D">
            2068-2073 Motion
          </p>
          <p xml:id="i-6gShTzgZd11q1zZQy9nQky">
            1983/84:2068
          </p>
          <p xml:id="i-8p4YD5R9TbSs7YMM3tJXad">
            Thorbjörn Fälldin m. fl. Kravet på byggnadslov m. m.
          </p>
          <p xml:id="i-Acc5E9eQcZaht5x2tSK4Xk">
            Individuell frihet och samhällsinflytande
          </p>
          <p xml:id="i-APAXkZfx2k7JCuj8dzfrEi">
            Modern samhällsutveckling har sedan länge varit nära förenad
            med växande samhällsinflytande. I mångt och mycket är det fråga
            om ett växelspel. Staten, kommunerna och andra samhällsorgan ser
            det av olika skäl angeläget att i ökad utsträckning försöka påverka,
            styra och kontrollera. Det sker genom lagstiftning, ekonomisk-politiska
            åtgärder och på annat sätt. Inte minst enskilda medborgare reser
            emellertid samtidigt önskemål och krav på det allmänna, som innebär
            ökad offentlig verksamhet och aktivitet. Den offentliga verksamheten
            kan med detta betraktelsesätt ses som en del av det moderna industrisamhället.
            Näringslivets utveckling fordrar en ständigt förbättrad infrastruktur
            i form av vägar, telekommunikationer m.m. Specialiseringen och
            utnyttjandet av ständigt ny teknik kräver satsningar på utbildning
            och forskning. Företagskoncentrationen, monopoli- seringstendenserna
            osv. förstärker å andra sidan motiven för mer styrning. Sist men
            inte minst betyder den materiella standardhöjningen mycket. När
            grundläggande behov av t.ex. mat och kläder har blivit tillgodosedda,
            inriktas konsumtionsökningen i stor utsträckning på sådana tjänster
            som produceras i offentlig regi: sjukvård, barnomsorg, kulturell
            verksamhet m.m. Från dessa utgångspunkter finns det anledning
            att slå vakt om den offentliga sektorn och trygga fortsatt goda
            utvecklingsmöjligheter. En abrupt avveckling av viktiga delar
            av den offentliga verksamheten skulle med säkerhet ge både stora
            välfärdsförluster och inverka negativt på näringslivsutvecklingen.
            Samtidigt måste man principiellt ställa samma krav på effektivitet
            och hushållning med tillgängliga resurser på myndigheter och offentliga
            organ som på näringslivet. Här utgör givetvis både det numera
            mycket höga skattetrycket och bristen på korrigerande mekanismer
            problem. Därför är det viktigt med en diskussion om bl.a. hur
            prismekanismen skall kunna utnyttjas bättre i statlig och kommunal
            verksamhet. Möjligheterna till ökad lokal självförvaltning i kooperativ
            och annan form liksom förutsättningarna för en ökad tjänsteproduktion
            i privat regi måste också prövas. En långtgående användning av
            själva lagstiftningsmakten och statsmakten i Övrigt till styrning
            in i minsta detalj av företag och enskilda medför också risker.
            De välståndsbildande krafter som bygger på den enskildes initiativ
          </p>
          <p xml:id="i-6FV2DbefHjaV2oirY6XioM">
            1 Riksdagen 1983/84.3 saml. Nr 2068-2073
          </p>
          <pb facs="riksdagen-motions-pdf/data/198384/mot_198384__2068/mot_198384__2068-002.pdf"/>
          <p xml:id="i-Sh7xFgRT3WVqMqp2p7t9wa">
            och skaparkraft hämmas och kant. o. m. brytas ner. Många detaljregleringar
            och en omfattande byråkrati blir ett hinder för utveckling och
            inte en stimulans. Samhällssystemet blir som helhet ineffektivt.
            Resurser slösas bort. Frågan om hur långt myndighetsutövningen
            och annan offentlig maktutövning får drivas har ytteligare ställts
            på sin spets när reglering, styrning och kontroll dessutom i allt
            högre grad har gjorts selektiv och därmed inriktats på enskilda
            individer. Den klassiska diskussionen om avvägningen mellan frihet
            och trygghet, individuellt och kollektivt, självbestämmanderätt
            och gruppbeslut har tillförts nytt bränsle. De ökade intrång i
            den personliga friheten som många i dag upplever förbinds ofta
            med rätta med socialdemokratisk politik. Det är också obestridligt
            att socialdemokratins förkärlek för kollektivistiska och centralistiska
            lösningar skapar problem i detta avseende liksom dess okänslighet
            för individens behov av ett ”personligt revir”. Den socialdemokratiska
            politiken har inte minst under 1970-talet och 1980-talet avspeglat
            en stark misstro mot både det ekonomiska marknadssystemet och
            mot medborgarnas förmåga att ta ansvar för sig själva och sina
            närmaste. Samtidigt har socialdemokraterna hyst en övertro på
            myndigheternas och de stora kollektivens förmåga att ställa allt
            till rätta och tillgodose människors krav på trygghet i kollektiva
            former. Individen har genom denna utveckling fått sin frihet beskuren
            utan att det har gett större trygghet. Samhällets och kollektivens
            makt har förstärkts på den enskildes bekostnad. Inte minst den
            enskildes rörelsefrihet i vanliga vardagssituationer har beskurits.
            Valfriheten har suttit trångt t. ex. när det gäller barnomsorg,
            alternativ skolgång och vård. Det personliga reviret har successivt
            krympt. Som man har kunnat vänta har den utvecklingen i sin tur
            fött starka motreaktioner. Många av de nya lagreglerna och bestämmelserna
            när det gäller exempelvis byggande, möjligheterna att driva företag,
            skyldigheten att lämna uppgifter för statistiska ändamål m.m.
            har uppfattats som starkt frihetsinskränkande eller kränkande
            för den personliga integriteten. Samtidigt står det klart att
            den växande floran av lagar, bestämmelser och föreskrifter också
            mer och mer reser hinder för nya idéer och framsteg, ekonomiskt
            lika väl som kulturellt. De många detaljreglerna är dessutom omöjliga
            att överblicka för en enskild medborgare. Det gör denne mer och
            mer beroende av s. k. expertis. Han eller hon känner sig i underläge
            gentemot bl. a. statliga och kommunala tjänstemän. Denna den offentliga
            maktens företrädare uppfattas inte sällan som samma andas barn
            som gamla tiders patroner, fogdar och överhetspersoner.
          </p>
          <pb facs="riksdagen-motions-pdf/data/198384/mot_198384__2068/mot_198384__2068-003.pdf"/>
          <fw xml:id="i-Wqazxww7gLc7UydbnJV1gE">
            Mot. 1983/84:2068 3
          </fw>
          <p xml:id="i-NshbEJhPeg3hQZphx2LDt2">
            Fortsatt avreglering och avbyråkratisering
          </p>
          <p xml:id="i-4VM4emTjHPBRPQLJtXSKkx">
            Det är enligt vår uppfattning nödvändigt att denna utveckling
            bestämt bryts. Människors möjligheter att få utlopp för egna initiativ
            och eget skapande är i längden den bästa garantin för demokrati
            och ett öppet samhälle och för samhällseffektivitet och ekonomisk
            utveckling — en tillvaro där människor kan känna både frihet och
            trygghet. En fortsatt utveckling i hittillsvarande banor kommer
            inte minst att tära på samhällssolidariteten. Arbetet med att
            avreglera och få bort onödig byråkrati måste mot denna bakgrund
            enligt vår uppfattning ha två utgångspunkter. Det gäller för det
            första att befästa respekten för mänsklig integritet, likhet inför
            lagen men också behovet av individuell anpassning i lagstiftningsarbetet,
            lagtillämp- ningen och kontakterna mellan myndigheter och enskilda.
            För det andra är det fråga om ett ekonomiskt effektivitetsproblem,
            där det både gäller att minska kostnaderna för själva förvaltningsapparaten
            och att förbättra funktionsdugligheten i det ekonomiska systemet
            som helhet. Möjligheterna till framgång ligger här ofta i ökad
            decentralisering och ökad lokal bestämmanderätt. Man kommer givetvis
            här snabbt till en ideologisk brytpunkt. Mot den decentralistiska
            syn som vi här har gett uttryck för står socialdemokraternas och
            andra socialistiska partiers tro på centralmaktens möjligheter
            och den motsvarande bristen på tilltro till individen. Därför
            var det heller ingen tillfällighet, att avregleringsfrågorna och
            möjligheterna att få bort onödig byråkrati första gången sköts
            i förgrunden efter regeringsskiftet 1976. Den då tillträdande
            regeringen tog sig på bred front an olika aspekter på krångel
            och byråkrati-Sverige. Genom byråkratiutredningen riktades bl.a.
            uppmärksamheten på att allmänheten uppfattar många lagar och författningsbestämmelser
            som omotiverade eller onödigt komplicerade. Myndigheternas språk
            och service ägnades likaledes stor uppmärksamhet. Byråkratiutredningen
            tog vidare initiativ till Samhällsguiden, som utkom första gången
            1979. DEFU (delegationen för företagens uppgiftslämnande) och
            dess efterföljare FUD (företagens uppgiftslämnardelegation) har
            bl. a. bidragit till att minska de krav som ställs på företagen
            när det gäller uppgiftslämningen till statistiska centralbyrån
            och andra myndigheter. Förvaltningsutredningens arbete inriktades
            bl.a. på möjligheterna att minska den centrala förvaltningen på
            olika områden och i ökad utsträckning lägga besluten närmare människorna.
            I anslutning till detta arbete fattade regering och riksdag bl.
            a. beslut om väsentliga bantningar av skolöverstyrel- sen och
            socialstyrelsen. Också decentraliseringsutredningens arbete bör
            nämnas i detta sammanhang. 1979 framlades förslag till en lång
            rad avbyråkratiseringsåtgärder i propositionen Åtgärder mot krångel
            och onödig byråkrati. Det gällde bl. a. byggområdet.
          </p>
          <p xml:id="i-PYA1UYdZTFcfGQMtUPtaRv">
            1" Riksdagen 1983/84. 3 saml. Nr 2068-2073
          </p>
          <pb facs="riksdagen-motions-pdf/data/198384/mot_198384__2068/mot_198384__2068-004.pdf"/>
          <fw xml:id="i-PvnLva49JsPxUpxmnV36XU">
            Mot. 1983/84:2068 4
          </fw>
          <p xml:id="i-8CdbazSgLYTknKFR5J38sU">
            Andra åtgärder av betydelse var bl. a. införandet av bestämmelser
            i den s.k. begränsningskungörelsen och i kommittédirektiven med
            krav på kostnadsutredningar. Vidare bör den s.k. stat-kommungruppen
            nämnas. Dess arbete var inriktat på att förenkla det statliga
            regelsystemet för kommunerna. Detta resulterade bl. a. i förenklade
            regler för statsbidragsgiv- ningen på skolområdet samt enklare
            och rättvisare regler för barnomsorgen. I det senare fallet har
            förenklingarna dock tagits tillbaka av socialdemokra- terna. Allt
            som allt upphävdes åren 1976-1982 ca 1000 lagar och förordningar.
            Viktigare är kanske ändå att antalet nya lagar och detaljbestämmelser
            begränsades. Tyvärr har denna typ av lagstiftning på nytt fått
            ökad omfattning efter det socialdemokratiska regeringsövertagandet
            1982. Många lagförslag det senaste året har dessutom lett till
            extra komplicerad tillämpning på grund av dåligt förberedda propositioner.
            Även om det nu finns också socialdemokratiska företrädare, som
            säger sig vilja verka för avreglering och minskad byråkrati, karakteriseras
            den socialdemokratiska politiken fortfarande av ökad centralstyrning,
            centralise- ring inom myndigheterna och detaljreglering. Det gäller
            t. ex. kommunom- rådet där de vidtagna förenklingsåtgärderna beträffande
            statsbidragsgivning- en till barnomsorgen som nämnts har tagits
            tillbaka. Den socialdemokratiska regeringen har förklarat sig
            vara motståndare till ytterligare delningar av kommuner. Översynen
            av den kyrkliga lokalförvaltningen tycks vara helt inriktad på
            att skapa större enheter. Inom den statliga administrationen har
            en centralisering bl. a. genomförts i postverkets organisation.
            Länsåklagarväsendet har centraliserats. Förslag föreligger till
            en mycket stark centralisering av kronofogdemyndigheterna. På
            det ekonomiska området har socialdemokraterna med vänsterpartiet
            kommunisternas hjälp drivit igenom systemet med löntagarfonder
            som ytterst syftar till central kontroll av viktiga industriinvesteringar.
            Arbetet med åtgärder i syfte att nedbringa den ekonomiska brottsligheten
            är helt och hållet inriktat på att utvidga kontrollsystemet och
            inte i någon som helst utsträckning på att förebygga brott genom
            t.ex. enklare och klarare skatteregler. Exemplen kan mångfaldigas,
            trots att det bara har gått 1,5 år sedan regeringsskiftet. Vi
            menar att det nu i stället är nödvändigt att fortsätta arbetet
            med avreglering och avbyråkratisering på grundval av de åtgärder
            som vidtogs under åren 1976-1982. I mångt och mycket är detta
            fråga om ett tålmodigt vardagsarbete över hela det administrativa
            fältet. En sådan vardagsrationalisering måste dock kombineras
            med mera systematisk genomgång på vissa angelägna områden. Vi
            tar i denna motion upp fyra sådana områden: lagstiftningen på
            byggområdet, det statliga byggandet, lagstiftningen på arbetarskyddets
            område samt den del av datalagstiftningen som är speciellt inriktad
            på att
          </p>
          <pb facs="riksdagen-motions-pdf/data/198384/mot_198384__2068/mot_198384__2068-005.pdf"/>
          <fw xml:id="i-7TixP79nxJpNSSPVWNqkBm">
            Mot. 1983/84:2068 S
          </fw>
          <p xml:id="i-U4Df6jonUPgX3KFJ5YNTbv">
            skydda den personliga integriteten. I andra centermotioner till
            årets riksdag behandlas bl.a. förutsättningarna för en vidgad
            kommunal demokrati, lagstiftningen och rättssäkerheten, förenklingar
            av den arbetsrättsliga lagstiftningen (MBL), ledighetslagstiftningen
            m. m.), samt ytterligare delar av datalagstiftningen. När det
            gäller den statliga förvaltningen föreslår vi dessutom bl. a.
            i en trafikpolitisk motion att transportrådet skall avvecklas
            och att dess nuvarande uppgifter skall läggas över på regionala
            och lokala myndigheter.
          </p>
          <p xml:id="i-2b9oe5vn4WnEgoFzYViohv">
            Åtgärder för att minska byggkrånglet
          </p>
          <p xml:id="i-8WwxjFG6CYoFZyRqn9kARh">
            Plan-, bygg- och bostadsområdet hör sedan länge till de mest
            genomreglerade i vårt land. Många av bestämmelserna hänför sig
            till den tid då det rådde stor bostadsbrist. De har alltså ofta
            tillkommit för att förhindra spekulation, slarv i byggandet och
            felinvesteringar. De har sedan fått vara kvar. I andra fall har
            byggkrånglet utökats som bl.a. ett led i skyddet av miljön. Det
            kan diskuteras i vilken utsträckning man har uppnått de olika
            syftena. Fastighetsmarknaden har från tid till annan utsatts för
            kraftiga spekulationsvågor, trots de många regleringarna. Inflationen
            och skatteför- hållandena har utlöst krafter, som inte har varit
            möjliga att tygla ens med ett mycket omfattande och detaljerat
            regleringssystem. Vad beträffar miljön har exempelvis stadskärnorna
            aldrig förfulats i så snabb takt som under den tid då byggandet
            och planväsendet har varit som hårdast reglerat. Ett ytterligare
            skäl för att nu försöka angripa byggkrånglet på bred front är
            de snabbt stigande kostnaderna för bygglov m. m. även när det
            gäller mindre arbeten. Orsaken till dessa kostnadsökningar är
            bl.a. att kommuner och andra övervakningsmyndigheter inte har
            förmått dra ner sin kontrollorga- nisation när byggandet har minskat.
            De har t. ex. ofta ansett sig ha fortsatt behov av egen expertis,
            trots att antalet byggnadsärenden har gått ner. Kostnaderna har
            därmed fått slås ut på allt färre ärenden. Men varje enskilt ärende
            har också dragit högre och högre kostnader till följd av utökade
            krav på detaljgranskning. Följden har blivit att även tämligen
            enkla och okomplicerade bygglov i dag blivit mycket dyra. Mot
            denna bakgrund kan man fråga sig, om inte betydande delar av detaljregleringen
            på plan-, bygg- och bostadsområdet har överlevt sig själva. Det
            finns enligt vår uppfattning också anledning att efterlysa ett
            mera varierat byggande både vad gäller miljöutformning och standard
            än det funnits möjlighet att utöva under den tid som allt byggande
            har varit hårt detaljreglerat.
          </p>
          <p xml:id="i-Kz3RAkatscr4ggFSW2nvLS">
            Bl.a. behöver det öppnas möjligheter till bättre anpassning till
            lokala förhållanden. Den byggnation som genomförts de senaste
            årtiondena bryter i många avseenden den lokala miljön. Bostadshus
            och affärshus är i dag oftast likadant utformade från Ystad till
            Haparanda. Det finns anledning att på ett
          </p>
          <pb facs="riksdagen-motions-pdf/data/198384/mot_198384__2068/mot_198384__2068-006.pdf"/>
          <fw xml:id="i-B9kEBszmRwGgiHBD6uUisn">
            Mot. 1983/84:2068 6
          </fw>
          <p xml:id="i-Xi9MeLo92rGkoauk6F8DFL">
            bättre sätt slå vakt om varje landsdels särprägel. De kraftigt
            stigande boendekostnaderna gör det också angeläget att i större
            utsträckning än vad som nu är fallet kunna differentiera standarden
            både i nybyggda och ombyggda hus. Inte minst ungdomens bostadsfråga
            kommer annars att bli mycket svår att lösa. Den aktuella situationen
            på byggarbetsmarknaden gör det just nu särskilt angeläget att
            försöka påskynda reparations-, ombyggnads- och tillbyggnads- verksamheten.
            Utfallet av det stimulansprogram som riksdagen antog före jul
            kommer med all sannolikhet att bli magert. En av orsakerna till
            detta är utan tvekan byggkrånglet. Trots möjligheterna till statliga
            bidrag kommer inte ett tillräckligt antal ombyggnadsprojekt i
            gång. Ibland utgör tillståndskraven i sig själva ett hinder. I
            andra fall äts de statliga bidragen upp av kostnaderna för bygglov
            m. m. Mot denna bakgrund anser vi det nödvändigt, att den pågående
            omarbetningen av plan- och byggnadslagstiftningen bör kompletteras
            med en genomgång av Svensk Byggnorm i syfte att göra systemet
            enklare och billigare. En sådan genomgång av Svensk Byggnorm bör
            påbörjas omedelbart. Vissa punktinsatser bör kunna beslutas omedelbart.
            Det gäller bl.a. kraven på bygglov för ombyggnader och reparationer.
            Här bör det vara möjligt att antingen helt avstå från krav på
            bygglov under en begränsad period eller att kraftigt begränsa
            de byggobjekt som kräver sådant lov. Även bostadslångivningen
            bör radikalt kunna reformeras i administrativt hänseende. Detta
            bör ske i samband med att bostadslånen överförs från statsbudgeten
            till andra kreditinstitut. Vi har tidigare framfört krav på sådana
            förenklingar i en bostadspolitisk motion. I samband med en sådan
            reform och som följd av det minskade byggandet bör också bostadsstyrelsens
            organisation kunna bantas. Den fysiska riksplaneringen utgör ett
            jämförelsevis ungt inslag i planeringsverksamheten i vårt land.
            Den har hittills bedrivits på så sätt att man med jämna mellanrum
            har samlat in data och andra uppgifter från statliga myndigheter,
            kommuner, företag och enskilda i hela landet. På grundval av detta
            material har regering och riksdag angett riktlinjer för byggandet
            i känsliga områden i landet, bl.a. fjällområdet och olika kustområden.
            Det bör i fortsättningen kunna vara möjligt att avstå från denna
            typ av materialinsamling, eftersom man nu har fått god kännedom
            om olika områdens känslighet för bebyggelse. Den kommunala planeringen
            bör alltså i fortsättningen kunna grundas på de riktlinjer, som
            regering och riksdag redan har angett.
          </p>
          <pb facs="riksdagen-motions-pdf/data/198384/mot_198384__2068/mot_198384__2068-007.pdf"/>
          <fw xml:id="i-S4TpDKQTBzdZHDucxWumog">
            Mot. 1983/84:2068 4
          </fw>
          <p xml:id="i-VAvqfBievTZbTFAVoStox4">
            Decentralisering av det statliga byggandet
          </p>
          <p xml:id="i-BLAnHiNLPiV99pa7tcE4Dn">
            Statens byggande handhas till största delen av byggnadsstyrelsen.
            Undantaget är framför allt det militära området, där fortifikationsförvalt-
            ningen svarar för motsvarande uppgifter. En sådan organisation
            innebär en mycket stark centralisering av hela det statliga byggandet.
            Detta kan säkert vara till fördel när man exempelvis skall göra
            upphandlingar för större byggprojekt. Organisationen blir emellertid
            samtidigt tungrodd. Mindre lokalförändringar, kompletteringar
            m. m. ställer sig dyra. När det statliga byggandet nu dessutom
            minskar, finns det enligt vår uppfattning anledning att pröva,
            om inte många av byggnadsstyrelsens nuvarande funktioner kan decentraliseras
            till resp. myndigheter. Mycket talar för att man därmed skulle
            få en rationellare och billigare organisation för byggandet och
            lokalförvaltningen inom den civila delen av statsförvaltningen.
          </p>
          <p xml:id="i-KkFSsKR2YPaUnGDiCYhytG">
            Avbyråkratisering ger effektivare arbetarskydd
          </p>
          <p xml:id="i-AnWNX4sQsGM2akH6nGZ7fG">
            Till de mest komplexa regelsystem som tillskapats under senare
            år hör de regler som gäller arbetarskyddet. Förenklingar är därför
            angelägna både av kostnadsskäl och för att göra verksamheten effektivare.
            Ett bra och rejält arbetarskydd är betydelsefullt för både individ
            och samhälle. Därför är det viktigt att bl.a. yrkesinspektionens
            arbete kan koncentreras på de mest väsentliga uppgifterna. Därmed
            kan man också lättare begränsa kostnadsdrivande åtgärder utan
            att det får negativa verkningar för arbetarskyddet. Bl.a. är det
            angeläget att det faktiska behovet och inte formella mallar beträffande
            besöksfrekvens m.m. får styra yrkesinspektionens arbete. Verksamheten
            bör alltså ges en mer efterfrågestyrd inriktning. Den uppsökande
            verksamheten bör i ökad utsträckning inriktas på åtgärder som
            kan eliminera risker för hälsa och miljö långsiktigt. Det är vidare
            viktigt att det finns en rimlig proportion mellan mål och medel
            i arbetarskyddsverksamheten. Det finns otaliga enskilda exempel
            på att man för att nå en näst intill obetydlig arbetsmiljöförbättring
            påfordrat en mycket kostsam investering. Enligt vår mening måste
            sådana ”övergrepp” på ett obyråkratiskt sätt kunna korrigeras.
            Arbetstidslagstiftningen har lett fram till en hel del byråkrati
            och krångel, särskilt för många småföretagare. Det senaste exemplet
            är kravet från arbetarskyddsstyrelsen att s.k. mertid måste registreras
            i en särskild bok utöver den normala arbetstidsmätningen. Den
            typen av tidskrävande registreringar är givetvis angelägna att
            eliminera.
          </p>
          <pb facs="riksdagen-motions-pdf/data/198384/mot_198384__2068/mot_198384__2068-008.pdf"/>
          <fw xml:id="i-LtrhQZtwdw55yocBMRQ7xx">
            Mot. 1983/84:2068 8
          </fw>
          <p xml:id="i-DjLJPc35y3k44P2aEyn6u1">
            Datatekniken och integriteten
          </p>
          <p xml:id="i-EbwtzQMx3uX8fF8FjHXeWn">
            Datatekniken innebär både möjligheter och risker. Den sida som
            det finns särskild anledning att uppmärksamma här är de integritetsproblem
            som följer med de ökade möjligheterna att samla in, behandla och
            ställa samman uppgifter i stor skala. Uppgifter som var för sig
            kan betraktas som tämligen harmlösa kan med datateknikens hjälp
            ställas samman på sätt som bl. a. inkräktar på den enskildes integritet.
            Den avgörande frågan i sammanhanget är givetvis vilken rätt myndigheter
            skall ha att utkräva uppgifter av den enskilde, registrera dem,
            lämna ut dem till andra och dessutom hålla dem lagrade för obestämd
            tid. Skall man kunna värna den enskildes integritet, är det nödvändigt
            med stor restriktivitet i dessa avseenden. Inte minst viktigt
            är givetvis, att det finns klara regler för vilka uppgifter en
            myndighet har rätt att infordra. En vägledande princip måste enligt
            vår uppfattning vara, att kommunala och statliga myndigheter inte
            själva får avgöra vilka uppgifter som man skall samla in. På motsvarande
            sätt måste det finnas klara, restriktiva bestämmelser om utlämning
            av uppgifter till andra och om hur länge de får lagras. Olika
            typer av personuppgifter bör kunna bedömas olika för olika myndigheter.
            Det innebär också att uppgifter som har samlats in för ett visst
            ändamål inte utan vidare bör få användas i andra sammanhang. Vi
            menar att samkörningar av dataregister med olika typer av information
            i princip bör vara förbjudna. Undantag från denna grundregel bör
            bara kunna medges av datainspektio- nen såvitt det inte är reglerat
            i lag. Integritetsproblemen vid databehandling sammanhänger också
            med riskerna för fel, som kan fortplanta sig mycket snabbt i dataregister.
            I de fall som man upptäcker fel måste den drabbade kunna få rättelse.
            Möjligheter bör bl. a. öppnas för myndigheterna att själva rätta
            uppenbara fel i större utsträckning än vad som nu är fallet. Identifikationen
            i datasammanhang sker i allmänhet genom användning av personnummer.
            Personnummer används också i många andra sammanhang för identifikation
            och registrering. Det har gjort personnumren mycket spridda samtidigt
            som många uppgifter har blivit alltför lätta att identifiera.
            Enligt vår uppfattning bör användningen av personnummer göras
            mer restriktiv. Det bör t.ex. kunna övervägas att låta rätten
            att utnyttja personnummer som registerbegrepp vara förbehållet
            vissa offentliga myndigheter. Myndigheter bör inte heller automatiskt
            ha rätt att lämna ut personnummer tillsammans med andra datauppgifter.
            Den sittande datadelegationen bör ägna dessa frågor särskild uppmärksamhet.
          </p>
          <pb facs="riksdagen-motions-pdf/data/198384/mot_198384__2068/mot_198384__2068-009.pdf"/>
          <fw xml:id="i-EJfcmqcExtuzpHcEcjLuHv">
            Mot. 1983/84:2068 9
          </fw>
          <p xml:id="i-3nZojQFxb7nA5xmb96a1RC">
            Hemställan
          </p>
          <p xml:id="i-HA1pGLJvTKsfJitLbvS81">
            Med hänvisning till vad som har anförts hemställer” vi 1. att
            riksdagen beslutar att kravet på byggnadslov för ombyggnader och
            reparationer skall slopas under en försöksperiod på exempelvis
            tre år, 2.att riksdagen hos regeringen hemställer om en genomgripande
            översyn av Svensk Byggnorm i förenklingssyfte i samband med införandet
            av den nya plan- och bygglagen, 3. att riksdagen beslutar att
            som sin mening ge regeringen till känna vad som har anförts i
            motionen beträffande slopad ytterligare insamling av underlag
            för den fysiska riksplaneringen.
          </p>
          <p xml:id="i-YFUvoHt9kcV6RxaDouCHFj" type="date">
            Stockholm den 24 januari 1984
          </p>
          <p xml:id="i-V421X23p8eRButKuy91xbu">
            THORBJÖRN FÄLLDIN (c)
          </p>
          <p xml:id="i-FpRHKKJbdZt6DGiWQgJgug">
            KARIN SÖDER (c) OLOF JOHANSSON (c) RUNE GUSTAVSSON (c) GUNILLA
            ANDRÉ (c) TAGE SUNDKVIST (c) GUNNEL JONÄNG (c) ARNE FRANSSON (c)
            ANDERS DAHLGREN (c) CLAES ELMSTEDT (c) BERTIL JONASSON (c)
          </p>
          <p xml:id="i-PedVfVrpfkwYgg83mmPLwG">
            BRITTA HAMMARBACKEN (c) KARL BOO (c)
          </p>
          <p xml:id="i-K7UUMiE8psoYVPkUenQjm7">
            GUNNAR BJÖRK (c) i Gävle
          </p>
          <p xml:id="i-Q4Y1vcrpKzXgwjgeF4w5xr">
            " Se även motionerna 1983/84:2069-2071.
          </p>
        </div>
      </div>
    </body>
  </text>
</TEI>
