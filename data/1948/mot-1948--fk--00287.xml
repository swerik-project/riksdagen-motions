<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--fk--00287">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__287/mot_1948__fk__287-001.pdf"/>
      <fw xml:id="i-EEZmdjmmRawkB5mK9pATLQ">
        12 Motioner i Första kammaren, nr 287.
      </fw>
      <div xml:id="i-UcKwxEm2roBpshhzwN69Fk" type="motHeader">
        <div xml:id="i-6wnw2WiarhAjmnAmdi4ZUJ" type="motTitle"/>
        <div xml:id="i-YXPby3m8bCrZgLHroxMwzN" type="motSubmissionInfo"/>
      </div>
      <div xml:id="i-83FVZz3Fa9dzjaccwUNm1n" type="motBody">
        <div xml:id="i-HyLJHxErN27N4RJRFdxQ8w">
          <p xml:id="i-2V5dAeLWF3GGe5k6Gqu9NG">
            Nr 287.
          </p>
          <p xml:id="i-MTYom2aswC1VWNFo1Uo1Qc">
            Av herr Anderberg, i anledning av Kungl. Maj:ts proposition an-
            gående anslag för budgetåret 1948/49 till avlöningar vid universiteten
            i Uppsala och Lund m. m.
          </p>
          <p xml:id="i-E2Sov2pB228eciDw1ktChM">
            Under de mer än 50 år som förflutit, sedan röntgenstrålningen
            började användas för att påvisa sjukdomsprocesser i människokroppen,
            har bety- delsen av metoden — röntgendiagnostiken — ökat synnerligen
            snabbt. Den intar numera en central ställning inom den kliniska
            medicinen såväl beträf- fande sjukvården som forskningen och undervisningen.
            Utvecklingskurvan för röntgendiagnostiken har särskilt de sista
            två decennierna varit mycket brant. Detta förhållande orsakas
            huvudsakligen av tvenne omständigheter. Den ena är att klinici
            (kirurger, invärtesmedicinare etc.) i allt större ut- sträckning
            använda sig av röntgendiagnostiken som rutinundersökning, när
            det gäller att på relativt kort tid erhålla ett så exakt besked
            som möjligt beträffande orsaken till den enskilda patientens sjukdomssymptom.
            Den andra omständigheten är, att det — snart sagt för varje år
            som gått — blivit möjligt att med röntgendiagnostikens hjälp påvisa
            och i detalj kart- lägga allt flera sjukdomsprocesser. Som exempel
            på röntgendiagnostikens utveckling de sista decennierna må anföras
            att antalet röntgenundersök- ningar vid Lunds lasarett under sista
            15-årsperioden ökat med drygt 140 9/0 och sedan 1942 med 45 ?/o.
            Röntgendiagnostikens utveckling de sista åren präglas framför
            allt genom tillkomsten av ett flertal komplicerade och tidsödande
            undersökningsmeto- der, förenade med smärre operativa ingrepp.
            Genom dessa s. k. special- undersökningar har det blivit möjligt
            att på ett synnerligen exakt sätt kartlägga sjukliga tillstånd
            inom centrala nervsystemet, cirkulationsappa- raten, leder, urinvägar
            och de kvinnliga könsorganen. Vid Lunds lasarett ökade dessa specialundersökningar
            under 10-årsperioden 1937/46 med drygt 350 9/0. Utvecklingen kan
            endast fortgå, om en viss specialisering inom röntgen- diagnostiken
            själv äger rum. Härvid måste givetvis de medicinska hög- skolorna
            gå i spetsen. Denna specialisering är intet för röntgendiagnostiken
            säreget utan har även karakteriserat de andra medicinska disciplinerna
            under perioder av rask utveckling. De områden inom röntgendiagnostiken,
            som äro särskilt lämpade för en utdifferentiering, äro neuroröntgendiagno-
            stiken (röntgendiagnostiken av sjukdomar i nervsystemet) och thoraxröntgen-
            diagnostiken (röntgendiagnostiken av sjukdomar i hjärta, stora
            kärl och
          </p>
          <pb facs="riksdagen-motions-pdf/data/1948/mot_1948__fk__287/mot_1948__fk__287-002.pdf"/>
          <fw xml:id="i-PTFoPHVqV5CQXJE7SDKvUc">
            Motioner i Första kammaren, nr 287. 13
          </fw>
          <p xml:id="i-TYNzKXZL7ARNSgvsS3gr5a">
            lungor). En utdifferentiering av dessa tvenne röntgendiagnostiska
            speciali- teter motiveras av 1) att båda äro synnerligen väl avgränsade,
            2) att de f. n. och — försåvitt man kan döma — för avsevärd tid
            framåt äro stadda i en hastig utveckling, 3) att denna utveckling
            till stor del betingas av införandet av specialundersökningar
            av ovannämnda typ. Vid karolinska institutet har nämnda utdifferentiering
            inom röntgen- diagnostiken bl. a. yttrat sig i att det vid den
            beslutade thoraxkliniken vid karolinska sjukhuset inrättats en
            överläkaretjänst i thoraxröntgendiagnostik med undervisningsskyldighet
            och att neuroröntgendiagnostiken till stor del centraliserats
            till serafimerlasarettet, där institutet begärt inrättandet av
            en professur i röntgendiagnostik, särskilt neuroradiologi. Vid
            Lunds universitet och dess till Lunds lasarett förlagda kliniska
            institu- tioner är en dylik differentiering inom röntgendiagnostiken
            i hög grad påkallad. Att neuroröntgendiagnostiken bör erhålla
            en kvalificerad före- trädare motiveras genom befintligheten av
            en neurckirurgisk klinik och inrättandet av en professur i neuromedicin.
            Vad beträffar thoraxröntgen- diagnostiken är denna motiverad genom
            förefintligheten av en stor lung- klinik samt de alltmer ökade
            anspråken från framför allt invärtesmedici- narnas sida på ett
            noggrant klarläggande av sjukdomar i hjärtat och de stora kärlen.
            Behovet accentueras ytterligare av att de medicinska hög- skolornas
            organisationskommitté (MHO) föreslagit, att en thoraxkirurgisk
            klinik förlägges till Lunds lasarett. Det kan givetvis diskuteras,
            huruvida icke vardera av dessa tvenne röntgendiagnostiska specialiteter
            skulle erhålla en företrädare. Med hänsyn till de kvantitativa
            förhållandena synes det emellertid, att bägge specialite- terna
            tillsvidare kunna representeras av en man. Den hittillsvarande
            utvecklingen av ärendet framgår av följande:
          </p>
          <p xml:id="i-MU8FX1CTF1gDQoyf7wzaDE">
            1. I skrivelse till MHO anhöll professor H. Hellmer år 1946 om
            inrättan- det vid Lunds universitet av en laboratur i röntgendiagnostik,
            särskilt neuroröntgendiagnostik och thoraxröntgendiagnostik. Han
            pekade redan då på att universitetet hade en för nämnda laboratur
            väl kvalificerad per- son i docenten i röntgendiagnostik, med.
            doktor Olle Olsson. 2. I MHO:s betänkande, del I (SOU 1946: 76,
            s. 166) föreslog kommittén inrättandet av en dylik laboratur,
            som även framburits i form av petitum från universitetet. 3. Ärendet
            tillstyrktes av kanslern. 4. I proposition till 1947 års riksdag
            (nr 272 s. 360) föreslogs inrättandet av en befattning som extra
            laborator i röntgendiagnostik med arvode efter samma grunder som
            tillkomma heltidsanställda biträdande lärare. Stats- rådet förklarade
            sin avvikelse från det av kanslern tillstyrkta MHO-försla- get
            genom förhållandet, att frågan om thoraxkirurgiens förläggning
            (Lund alt. Malmö) icke vore avgjord. Det föreligger redan nu och
            oberoende av thoraxkirurgiens förläggning tillräckliga skäl för
            inrättandet av en laboratur i neuro- och thoraxröntgen- diagnostik.
          </p>
          <pb facs="riksdagen-motions-pdf/data/1948/mot_1948__fk__287/mot_1948__fk__287-003.pdf"/>
          <fw xml:id="i-NenBUiQpDYaDGruYFrQyWU">
            14 Motioner i Första kammaren, nr 287.
          </fw>
          <p xml:id="i-KrRzpx4zZF6RRFa677SQLZ">
            5. 1947 års riksdag fattade beslut i enlighet med propositionen.
            6. Då lönen för laboraturen (kronor 9660) vida understiger docent
            Olssons lön som underläkare, har fakulteten efter samråd med departe-
            mentet beslutat, att docent Olsson för sin del i undervisningen
            (1/4 av föreläsningar och demonstrationer) skulle uppbära ett
            arvode på 5 600 kro- nor, som skulle tagas ur nämnda e. o. laboratorsanslag.
            7. I petita till 1948 års riksdag upptogs av universitetet åter
            begäran om inrättandet av en laboratur. 8. MHO, del II (SOU 1947:
            66 s. 21), anhöll om inrättandet av en labora- tur i neuro- och
            thoraxröntgendiagnostik. 9. Kanslern har denna gång icke upptagit
            universitetets petitum. 10. I proposition nr 152 till innevarande
            års riksdag är den ej heller upptagen. Beträffande den via MHO
            framförda begäran om inrättandet av laboratur säges i propositionen,
            att kommitténs betänkande inlämnats för sent och att det samhällsekonomiska
            läget f. n. synes nödvändiggöra en paus i den påbörjade utvecklingen.
            Universitetets räntekammare har med- delat att omvandlingen av
            e. o. laboraturen till en ordinarie sådan skulle medföra en årlig
            merutgift på kronor 4 777. Med stöd av vad sålunda anförts hemställes,
          </p>
          <p xml:id="i-UbXvwY7DBv9PnyPnRm7Kgt">
            att riksdagen måtte besluta sådan ändring av proposition 152,
            att nuvarande e. o. laboraturen i röntgendiagnostik omändras till
            en ordinarie laboratur i röntgendiagnostik, särskilt neuroröntgendiagnostik
            och thoraxröntgendiagnostik.
          </p>
          <p xml:id="i-536SR2TWywfcWGQjvW5VBT" type="date">
            Stockholm den 1 april 1948.
          </p>
          <p xml:id="i-2VjDViiTCB72dxBLpZrRc4" type="signatureBlock">
            Rud. Anderberg.
          </p>
        </div>
      </div>
    </body>
  </text>
</TEI>
