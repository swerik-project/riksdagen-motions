<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-00905">
  <teiHeader>
    <fileDesc>
      <titleStmt>
        <title>Friluftspolitik</title>
        <author corresp="i-PAgTpr3nkZRPEoiqjPKQAf">av Amanda Lind m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:905 av Amanda Lind m.fl. (MP)</title>
          <idno type="rdwebb">HB02905</idno>
          <rs type="number">905</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB02905/text</ref>
          <ref type="dokument_url_html">https://data.riksdagen.se/dokument/HB02905</ref>
          <ref type="dokumentstatus_url_xml">https://data.riksdagen.se/dokumentstatus/HB02905</ref>
          <ref type="pdf">https://data.riksdagen.se/fil/EA5DA39F-9CE0-43E8-97B2-DAB90098FBD3</ref>
          <ref type="docx">https://data.riksdagen.se/fil/E95430B6-2546-4E43-AE32-20FD39396112</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PQe8EhNJDXHurGqmN1U5hD</idno>
            <name>Jacob Risberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FL3Y1Cr7A5a7mjgeJ24Po6" type="signed"/>
        <correspContext corresp="i-FL3Y1Cr7A5a7mjgeJ24Po6">
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-FDkKvDMncsBnE8nzn8d1Re"/>
          <note type="signatory" corresp="i-DAzwuDmrMCAk4CXBrm86y5"/>
          <note type="signatory" corresp="i-9fsFw1TuALNQWZGH3AZGpj"/>
          <note type="signatory" corresp="i-XS1DYyajKnUSXB7m9DT6C2"/>
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-PQe8EhNJDXHurGqmN1U5hD"/>
        </correspContext>
        <correspAction xml:id="i-LQK8R5WMxAhoRCq8c2PHir" type="submitted">
          <date when="2023-10-03"/>
          <time when="15:11:20"/>
        </correspAction>
        <correspAction xml:id="i-UHrXJEqWu3dwVkZBrjckx4" type="reviewed">
          <date when="2023-10-03"/>
          <time when="16:54:22"/>
        </correspAction>
        <correspAction xml:id="i-LPSiD6YbDzUULHdQSSEzR1" type="referred">
          <date when="2023-10-17"/>
        </correspAction>
        <correspAction xml:id="i-BPLBqJzyCReTD3E2LtrCmC" type="assigned">
          <date when="2024-04-24"/>
          <time when="16:28:52"/>
        </correspAction>
        <correspContext corresp="i-BPLBqJzyCReTD3E2LtrCmC">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-EuWq1WBRoB5XgtQq7bXBVg" type="behandlas_i"/>
        <correspContext corresp="i-EuWq1WBRoB5XgtQq7bXBVg">
          <ref type="uppgift">2023/24:CU15</ref>
          <ref type="ref_dok_id">HB01CU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU15</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BHF68HSXnrxabNGp3a5iFK" type="behandlas_i"/>
        <correspContext corresp="i-BHF68HSXnrxabNGp3a5iFK">
          <ref type="uppgift">2023/24:KrU1</ref>
          <ref type="ref_dok_id">HB01KrU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WKv5ECPNoEcrAveACZsW5s" type="behandlas_i"/>
        <correspContext corresp="i-WKv5ECPNoEcrAveACZsW5s">
          <ref type="uppgift">2023/24:KrU6</ref>
          <ref type="ref_dok_id">HB01KrU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU6</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-54u5MJxurR3sbPt7Qp5vq6" type="behandlas_i"/>
        <correspContext corresp="i-54u5MJxurR3sbPt7Qp5vq6">
          <ref type="uppgift">2023/24:MJU12</ref>
          <ref type="ref_dok_id">HB01MJU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU12</ref>
          <ref type="ref_dok_titel">Naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NPBse7ZKdgo8UzHwgiGWns" type="behandlas_i"/>
        <correspContext corresp="i-NPBse7ZKdgo8UzHwgiGWns">
          <ref type="uppgift">2023/24:MJU13</ref>
          <ref type="ref_dok_id">HB01MJU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EGMJ9bibFo8K6CBs2mSLCK" type="behandlas_i"/>
        <correspContext corresp="i-EGMJ9bibFo8K6CBs2mSLCK">
          <ref type="uppgift">2023/24:MJU7</ref>
          <ref type="ref_dok_id">HB01MJU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU7</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FCELaWh8fCu1EUTCQUopk7" type="behandlas_i"/>
        <correspContext corresp="i-FCELaWh8fCu1EUTCQUopk7">
          <ref type="uppgift">2023/24:SfU10</ref>
          <ref type="ref_dok_id">HB01SfU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU10</ref>
          <ref type="ref_dok_titel">Socialavgifter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7MLY93mozFubKfogc3yq4M" type="behandlas_i"/>
        <correspContext corresp="i-7MLY93mozFubKfogc3yq4M">
          <ref type="uppgift">2023/24:UbU11</ref>
          <ref type="ref_dok_id">HB01UbU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:905 av Amanda Lind m.fl. (MP) Friluftspolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-KetjagjN8MC1nAZVzinnKN">
            Förslag till riksdagsbeslut
          </head>
          <list>
            <item xml:id="i-Kgh31jw7t9THqGarUqQEnM" sortKey="Yrkande 1">
              Riksdagen ställer sig bakom det som anförs i motionen om att
              utveckla arbetet med de friluftspolitiska målen och tillkännager
              detta för regeringen.
            </item>
          </list>
          <list>
            <item xml:id="i-Tin2WTeUzij31LNGHXcfbz" sortKey="Yrkande 2">
              Riksdagen ställer sig bakom det som anförs i motionen om att
              värna och stärka skyddet av den tätortsnära naturen och tillkännager
              detta för regeringen.
            </item>
          </list>
          <list>
            <item xml:id="i-2TrgjYcGd4uo7eB53eyDEQ" sortKey="Yrkande 3">
              Riksdagen ställer sig bakom det som anförs i motionen om att
              Naturvårdsverket bör ges resurser för att satsa på LONA-bidrag
              som gynnar naturvård, friluftsliv och folkhälsa och tillkännager
              detta för regeringen.
            </item>
          </list>
          <list>
            <item xml:id="i-UNJn4J6MYoZ413UBsFr9mU" sortKey="Yrkande 4">
              Riksdagen ställer sig bakom det som anförs i motionen om att
              ge Boverket i uppdrag att ta fram ett planeringsunderlag för bostadsnära
              natur för att främja en jämlik hälsa och bidra till minskad segregation
              och tillkännager detta för regeringen.
            </item>
          </list>
          <list>
            <item xml:id="i-UryFp7trU32936hPM6v4hz" sortKey="Yrkande 5">
              Riksdagen ställer sig bakom det som anförs i motionen om att
              ge Boverket föreskriftsrätt för friytor för lek och utevistelse
              vid fritidshem, skolor, förskolor och annan jämförlig verksamhet
              och tillkännager detta för regeringen.
            </item>
          </list>
          <list>
            <item xml:id="i-R4SoAmUVSjtancBUByV6r9" sortKey="Yrkande 6">
              Riksdagen ställer sig bakom det som anförs i motionen om att
              ge samtliga av landets länsstyrelser i uppdrag att, i samarbete
              med kommunerna, ta fram handlingsplaner för den tätortsnära naturen
              och tillkännager detta för regeringen.
            </item>
          </list>
          <list>
            <item xml:id="i-Aq45Q7ZmUjQeFTo92ZPgtZ" sortKey="Yrkande 7">
              Riksdagen ställer sig bakom det som anförs i motionen om att
              skydda mer natur och inrätta fler nationalparker och tillkännager
              detta för regeringen.
            </item>
          </list>
          <list>
            <item xml:id="i-7LWCXJft6UNxeqByAvJCsT" sortKey="Yrkande 8">
              Riksdagen ställer sig bakom det som anförs i motionen om att
              öka naturhänsynen i skogsbruket och tillkännager detta för regeringen.
            </item>
          </list>
          <list>
            <item xml:id="i-6WKMK4CW67iTc3s5CeaheQ" sortKey="Yrkande 9">
              Riksdagen ställer sig bakom det som anförs i motionen om att
              fortsätta att tillgängliggöra friluftsområden för friluftsliv
              och besöksnäring, bl.a. genom att rusta upp och underhålla vandringsleder
              och raststugor, och tillkännager detta för regeringen.
            </item>
          </list>
          <list>
            <item xml:id="i-ABBjZ1yNtt9LphWUhAycH7" sortKey="Yrkande 10">
              Riksdagen ställer sig bakom det som anförs i motionen om att
              införa två nya resurstillsatta etappmål inom miljökvalitetsmålet
              Levande skogar, om attraktiv tätortsnära skog och om skogens sociala
              värden, och tillkännager detta för regeringen.
            </item>
          </list>
          <list>
            <item xml:id="i-9ewnv67CnzRetRNwoPy9cH" sortKey="Yrkande 11">
              Riksdagen ställer sig bakom det som anförs i motionen om att
              värna allemansrätten och öka informationen och stärka dialogen
              kring densamma och tillkännager detta för regeringen.
            </item>
          </list>
          <list>
            <item xml:id="i-9hLeLa42HcmZj7riCeBCnq" sortKey="Yrkande 12">
              Riksdagen ställer sig bakom det som anförs i motionen om att
              alla barn ska ha tillgång till Sveriges natur och tillkännager
              detta för regeringen.
            </item>
          </list>
          <list>
            <item xml:id="i-8LmR7vFLCgGDqi9HyyiV48" sortKey="Yrkande 13">
              Riksdagen ställer sig bakom det som anförs i motionen om att
              ta till vara friluftslivet som en pedagogisk resurs i alla skolformer
              och tillkännager detta för regeringen.
            </item>
          </list>
          <list>
            <item xml:id="i-91hyQiUjkVGL8iF8FXPf1p" sortKey="Yrkande 14">
              Riksdagen ställer sig bakom det som anförs i motionen om att
              ge Skolverket i uppdrag att ansvara för det nationella målet ”Ett
              rikt friluftsliv i skolan” och tillkännager detta för regeringen.
            </item>
          </list>
          <list>
            <item xml:id="i-DzyLn53kV5GogpYMVeaeds" sortKey="Yrkande 15">
              Riksdagen ställer sig bakom det som anförs i motionen om en förstärkt
              skrivning i läroplanen om elevers möjlighet till rörelse under
              skoldagen och tillkännager detta för regeringen.
            </item>
          </list>
          <list>
            <item xml:id="i-CK313grbNqyHLgBsJXk1GQ" sortKey="Yrkande 16">
              Riksdagen ställer sig bakom det som anförs i motionen om att
              ge Skolverket och SPSM i uppdrag att utveckla och verka för en
              positiv rörelsekultur inom alla skolformer, där utomhuspedagogik,
              friluftsaktiviteter och friluftsdagar ingår, och tillkännager
              detta för regeringen.
            </item>
          </list>
          <list>
            <item xml:id="i-anTch762hBR76vmNBnW1e" sortKey="Yrkande 17">
              Riksdagen ställer sig bakom det som anförs i motionen om att
              stärka friluftslivets roll i regional utveckling och samhällsplanering
              och tillkännager detta för regeringen.
            </item>
          </list>
          <list>
            <item xml:id="i-LWJhCyodjsVk4798kz89qW" sortKey="Yrkande 18">
              Riksdagen ställer sig bakom det som anförs i motionen om att
              öka anslaget till friluftslivsorganisationerna och tillkännager
              detta för regeringen.
            </item>
          </list>
          <list>
            <item xml:id="i-8fLLkQMc4DkpHsnwEqpWw5" sortKey="Yrkande 19">
              Riksdagen ställer sig bakom det som anförs i motionen om att
              det undantag i socialavgiftslagen för ledarersättningar som gäller
              för medlemmar i Riksidrottsförbundet även ska gälla friluftsorganisationerna
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-FtQkEh3YGwo2UXadouEaNs" type="h1">
            Motivering
          </head>
          <p xml:id="i-K4bFutLcTxW1FukJsw3kPr">
            Friluftstrenden är stark i Sverige. Den ger jobb i hela landet
            och ser till att fler män­niskor får komma ut och njuta av vår
            fantastiska natur. Det är bra för hälsan att komma ut och röra
            på sig, en motvikt till dagens stillasittande. Vi tycker att det
            är oerhört viktigt att fler får möjlighet att komma ut i naturen.
            Kunskaper om naturen och möjligheten att vistas i den ger förutsättningar
            för ett livslångt positivt välbefinnande. Naturens starkaste skydd
            är också människorna som älskar den.
          </p>
          <p xml:id="i-AUDhdxAs6ExzNyEKQzknbi">
            Tyvärr ser vi idag att det är stor skillnad mellan olika grupper
            i hur mycket man kommer ut i naturen; bakgrund och ekonomi spelar
            en viktig roll. Det finns en ”naturklyfta”. Sedan de friluftspolitiska
            målen kom på plats 2012 har mycket förändrats i vår omvärld. Stillasittandet
            hos barn ökar och vi har en tilltagande psykisk ohälsa. Barn och
            unga tillbringar nu 70 procent av sin vakna tid stillasittande
            och andelen barn som vistas varje dag i naturen har minskat från
            78 procent 2003 till 49 procent 2019. Att vända denna utveckling
            är nödvändigt, både för enskilda barns och ungas välmående och
            för samhället som helhet. Ett aktivt friluftsliv är en sak som
            kan motverka dessa tendenser och därmed bidra till stora samhällsvinster.
            Varje krona som samhället satsar på fysisk aktivitet ger nästan
            fyra gånger tillbaka, visar brittisk forskning. Förutom att vi
            mår bättre av fysisk aktivitet och den sociala kontakt som följer
            med friluftslivs­aktiviteter, så har själva naturupplevelsen i
            sig en positiv inverkan på vår hälsa. Det finns vetenskapligt
            stöd för att utevistelse och naturupplevelser leder till en minskning
            av både psykisk utmattning och stress, samtidigt som det kan stärka
            vår självkänsla och vår kognitiva förmåga.
          </p>
          <p xml:id="i-BDeNcVj4kLPwbkwRCAhS8e">
            År 2020 beslutade kulturutskottet att genomföra en politisk uppföljning
            av de friluftspolitiska målen. Våren 2021 fastslogs att uppföljningen
            skulle inriktas mot fyra av målen: Allemansrätten, Attraktiv tätortsnära
            natur, Tillgång till natur för friluftsliv samt Ett rikt friluftsliv
            i skolan. Uppföljningen färdigställdes våren 2022 (2021/22:RFR9).
            Den visade att det finns behov av att stärka friluftspolitiken
            inom flera områden.
          </p>
          <p xml:id="i-HLWZPyH7mZFvRpKcH31dUt">
            Miljöpartiet har i regering drivit på för att främja grönområden
            och tätortsnära natur, stöttat arbetet med marin pedagogik, sänkt
            momsen på naturguidning, genomfört massiva satsningar på skydd
            och skötsel av värdefull natur, satsat på upprustning av leder
            och friluftsområden samt höjt anslaget till friluftsorganisationerna.
            Nu behöver fler steg tas för att stärka allas tillgång till friluftslivet.
          </p>
          <head xml:id="i-PdgPMLTxYWgLYPE7168rLC" type="h2">
            Utveckla arbetet med de friluftspolitiska målen
          </head>
          <p xml:id="i-PmceWvH45GkSpuuviYxKoe">
            Riksdagens uppföljning visar att det råder en stor samstämmighet
            bland berörda aktörer om vikten av de friluftspolitiska målen
            och att de är en förutsättning för arbetet med friluftspolitikens
            genomförande. Samtidigt är man också överens om att målen är delvis
            överlappande och oprecisa och att vissa aspekter saknas. Vid Naturvårdsverkets
            senaste uppföljning av friluftspolitiken 2019 bedömdes tre av
            tio mål som oklara på grund av otillräckliga data. Tillgång till
            relevant statistik är avgörande för att kunna uttala sig om målen
            och deras utveckling över tid. Riksdagens uppföljning betonar
            vikten av att målen behöver bli kvantifierbara och tidssatta samt
            anser att regeringen bör initiera ett utvecklingsarbete hos berörda
            myndigheter för att förbättra statistik och underlag. Miljöpartiet
            instämmer i detta och föreslår att riksdagen tillkännager detta
            för regeringen.
          </p>
          <head xml:id="i-Jt1KWjcD8EukurovFRKoW7" type="h2">
            Värna den tätortsnära naturen
          </head>
          <p xml:id="i-ScEbR5TXnnLDbHim3Kt8Fw">
            Grundförutsättningarna för ett rikt friluftsliv handlar om att
            det finns tillgång till natur, att den är lättillgänglig och att
            den håller god kvalitet. Enligt Naturvårdsverket bor 87 % av Sveriges
            befolkning i tätorter och en stor del av friluftslivet utövas
            till vardags i det tätortsnära natur- och kulturlandskapet. Det
            område som har störst potential att främja friluftslivet i vardagen
            är ett grönområde som ligger nära, som är lätt att ta sig till
            och som är trivsamt att vara i.
          </p>
          <p xml:id="i-VRR8xCMsLRn4jDDQLnZ2kw">
            Samtidigt finns en risk att tätortsnära natur försvinner till
            förmån för bebyggelse och annan markanvändning. Dessutom utsätts
            den befintliga tätortsnära naturen för högre tryck på grund av
            ökad inflyttning till tätorterna. Endast en mindre del av den
            tätortsnära naturen är idag skyddad. Miljöpartiet vill att anslagen
            till skydd av tätortsnära natur ökar.
          </p>
          <p xml:id="i-VLQszkyVL6S7vXNEdBfXcm">
            Länsstyrelserna i de tre storstadslänen har fått i uppdrag av
            regeringen att ta fram handlingsplaner för tätortsnära natur.
            Naturvårdsverket har föreslagit att alla län bör få i uppdrag
            att ta fram dylika handlingsplaner/-program, i samverkan med kommunerna.
            Miljöpartiet förordar ett sådant uppdrag.
          </p>
          <p xml:id="i-Q9hCBLBewJyEA5SEUEp4VN">
            I riksdagens uppföljning (2022) av de friluftspolitiska målen
            är det tydligt att ”samtliga svenska kommuner har en nyckelroll
            när det gäller att bevara och utveckla förutsättningarna för friluftslivet”
            <ref target="i-QJUXUjA5D16qYzihhETe1h">
              [1]
            </ref>
            <ref target="i-XLtgmVH3dQuVYwNYigXxQz">
              [2]
            </ref>
          </p>
          <p xml:id="i-UMaAW8X1JLNN96ZrqbKS4N">
            Kommittén för främjande av ökad fysisk aktivitet lämnade i juni
            2023 sitt slut­betänkande Varje rörelse räknas – hur kan vi skapa
            ett samhälle som främjar fysisk aktivitet?”
            <ref target="i-RsQB8bnYg1fFuzE2NbLfYM">
              [3]
            </ref>
          </p>
          <head xml:id="i-8zZJX1r9NduiQ8xQYFNhF5" type="h2">
            Skydda mer värdefull natur och vårda befintlig natur och naturområden
          </head>
          <p xml:id="i-LgjuRMQTZd6zJ6HY2QA3zf">
            För ett levande friluftsliv behöver det finnas tillgång till
            orörd natur och skyddade områden, som nationalparker och naturreservat.
            Miljöpartiet har genomfört stora satsningar i regering för att
            öka skyddet av natur i statsbudgeten och ökat takten i arbetet
            med nya och utvidgade naturreservat. Nu med den nya regeringen
            minskas dessa anslag, vilket innebär ett stort bakslag både för
            miljö-, natur- och friluftslivspolitiken. Länsstyrelser över hela
            landet har rapporterat om att de saknar resurser för att under­hålla
            leder, naturreservat och annan friluftsinfrastruktur. Vi förordar
            ökade budgetposter och fortsatt ambitiöst arbete här. Vi vill
            också se en bred övergång till moderna, hygges­fria metoder inom
            skogsbruket och stopp för jättekalhyggen. Landskapets naturvärden
            kan inte upprätthållas med ett fåtal isolerade öar av skyddad
            natur; naturhänsynen i hela skogslandskapet måste öka.
          </p>
          <p xml:id="i-CXzJQYQb8qKTjUbkcT7sxT">
            Den nya utvärderingen av miljökvalitetsmålet Levande skogar slår
            fast att målet inte kommer att nås. Redan i förarbetena till 1979
            års skogsvårdslag framgick att friluftslivet ingår i de allmänna
            hänsyn som ska tas vid skogsskötsel. 45 år senare kan Skogsstyrelsen
            inte redogöra för utvecklingen av preciseringen skogens värden
            för friluftslivet är värnade och bibehållna. Det ”saknas systematisk
            insamlad kunskap och indikatorer för att följa upp skogligt friluftsliv
            utifrån såväl friluftslivutövare- som markägarperspektiv”, står
            det i utvärderingen. Det är glädjande att Skogsstyrelsen nu kommer
            att ta fram årlig statistik om den tätortsnära skogen, men datainhämtningen
            behöver breddas så att det går att avgöra om skogens sociala värden
            är värnade och bibehållna i hela landet. Här kan Skogsstyrelsens
            nya rapport 2023/08 om Skogens rekreationsvärden komma till nytta,
            i vilken indikatorer för rekreationsvärden kartlagts.
          </p>
          <p xml:id="i-mcTWXe2AEGa1BqeHgZUMD">
            Svenskt friluftslivs samhällsekonomiska värde beräknades uppgå
            till 97 miljarder kr 2009 (i denna siffra finns inte rena ekosystemtjänster
            med och inte heller positiva effekter av ökad folkhälsa). Förädlingsvärdet
            i den svenska ekonomin till följd av svenskars friluftsaktivitet
            uppgick till 34 miljarder kronor, vilket kan jämföras med skogsbrukets
            förädlingsvärde som samma år var cirka 31 miljarder kronor.
          </p>
          <p xml:id="i-Gqd6QfagnPnroB8brsh9c1">
            För att stärka upp arbetet med skogens sociala värden bör två
            nya resurstillsatta etappmål inom miljökvalitetsmålet Levande
            skogar införas. Det ena om attraktiv tätortsnära skog, det andra
            om att skogens sociala värden ska vara värnade och stärkta.
          </p>
          <head xml:id="i-M9mBzV8FGckyJ36L7uUyuP" type="h2">
            Värna och öka kunskapen om allemansrätten
          </head>
          <p xml:id="i-LzYTMeJG12vbtGbECEYiS">
            Riksdagens övergripande mål för friluftslivspolitiken är att
            stödja människors möjlig­heter att vistas ute i naturen och utöva
            friluftsliv där allemansrätten är en grund för friluftslivet.
          </p>
          <p xml:id="i-MKyqGV3boUeQgSFXS2gGEp">
            Vi vill slå vakt om allemansrätten som den ser ut idag och stärka
            informationen om vår svenska allemansrätt. Naturvårdsverket menar
            att kunskapen om allemansrätten är god, men att många personer
            samtidigt agerar på felaktigt sätt när de vistas i naturen. Yngre
            samt utrikes födda personer har generellt lägre kunskap om allemansrätten.
            Här ser vi i Miljöpartiet behov av stärkt dialog och kompetensutveckling
            kring allemans­rätten samt vikten av att värna det organiserade
            friluftslivet, som bidrar till att förmedla kunskap om allemansrätten
            samt omsätta den i praktiken.
          </p>
          <p xml:id="i-4QdMp8gngU68nW3zju6nMJ">
            Vi ser också att mer digital information skulle behövas för att
            underlätta för bättre dialog mellan friluftslivet och markägare.
          </p>
          <head xml:id="i-JPDgH1w5GJFYG7aAc4iMaM" type="h2">
            Stärk friluftslivet i skolan
          </head>
          <p xml:id="i-Ba2zJt7nhThxYMowGaQxsG">
            Särskilt oroväckande är att målet om ”Ett rikt friluftsliv i
            skolan” har utvecklats negativt de senaste åren. Genom skolan
            kan alla barn i Sverige ges en likvärdig möjlighet att pröva på
            trygga friluftsaktiviteter och skapa sig en livslång relation
            till naturen och till den kravlösa vistelse som många upplever
            där.
          </p>
          <p xml:id="i-QCbYXxHTBgL47iKrXvFgzE">
            Av riksdagens uppföljning framgår att det finns en problematik
            i att Naturvårdsverket ansvarar för målet, samtidigt som man varken
            har väglednings- eller tillsynsrätt när det gäller skolan. Dessutom
            saknar såväl Skolverket som Skolinspektionen instruktioner vad
            gäller friluftsliv i skolan. Många lärare saknar även tillräckliga
            kunskaper och kompetens för att undervisa i friluftsliv. Revideringen
            av läroplanen som trädde i kraft hösten 2022 (Lgr22) stärkte tyvärr
            inte friluftslivets roll i skolan. Tvärtom togs exempelvis betygskriterier
            kring allemansrätten bort, vilket riskerar försvaga dess ställning
            på sikt. Vi förordar att Skolverket får ett tydligt uppdrag att
            ansvara för det nationella målet ”Ett rikt friluftsliv i skolan”
            och tillkännager detta för regeringen.
          </p>
          <p xml:id="i-T7HUZUB1jbPBURwPnEDdSB">
            Det är viktigt att ta tillvara friluftslivet som en pedagogisk
            resurs. Friluftsliv i skolan erbjuder utmaningar och möjligheter
            där elever kan träna kreativitet, samarbete och problemlösningsförmåga.
            Det är också en ingång till att diskutera och lära mer om naturen
            och om hur vi använder jorden och dess resurser. Rörelse och motion
            i naturen är dessutom bra för både hälsan och elevers lärande.
            Mer utomhuspedagogik och friluftsliv i skolan bidrar positivt
            till kunskapsinhämtning i de teoretiska ämnena. Det visar kunskapsöversikten
            Klassrum med himlen som tak (2018) från Linköpings universitet.
            I den framgår att det finns ”tillräcklig stark evidens för att
            rekommendera mer utomhusundervisning i skolans pedagogiska verksamhet
            – eftersom inslag av undervisning i kombination med utomhusvistelse
            genererar en rad positiva effekter på elevers lärande, hälsa,
            fysiska aktivitet och deras personliga och sociala utveckling.”
          </p>
          <p xml:id="i-PyyS2aGBEWSrG9oxmQ2n9C">
            Att skolan ger alla elever erfarenhet av att vara ute i skog
            och mark är också avgörande för att ge alla barn och ungdomar
            kunskaper och erfarenheter för att självständigt kunna röra sig
            i naturen och ta del av friluftslivets möjligheter. I dagsläget
            finns friluftsliv enbart med som mål i läroplanen inom ämnet idrott
            och hälsa, men ett kollegialt ämnesövergripande samarbete inom
            området vore lämpligt. Friluftsliv har en tydlig koppling till
            bland annat miljöfrågor, hållbar utveckling, biologisk mångfald
            och klimat som alla finns med som mål inom andra ämnen. Ett kollegialt
            samarbete ger möjlighet till ökad måluppfyllelse och förbättrar
            elevernas lärande.
          </p>
          <p xml:id="i-76DMemvXmduoCzFjXdy6Uf">
            Alla barn och elever i Sverige ska lära sig om allemansrätten
            i skolan. Det är en grundförutsättning för friluftslivet, allemansrätten
            finns inskriven i regeringsformen och är en nationalsymbol för
            Sverige. Allemansrätten ger oss kunskap om både rättigheter och
            skyldigheter i vårt umgänge med naturen. För Miljöpartiet är det
            viktigt att alla barn och elever i alla skolformer lär sig vad
            allemansrätten är genom att använda sig av den i lärande om hållbarhet,
            natur och friluftsliv.
          </p>
          <p xml:id="i-UkNu9g9kfPpTAVtceeEW9j">
            Kommittén för främjande av ökad fysisk aktivitet föreslår i sitt
            slutbetänkande en förstärkt skrivning i läroplanerna om elevers
            möjlighet till rörelse under skoldagen. Kommittén vill också ge
            Skolverket och SPSM i uppdrag att utveckla och verka för en positiv
            rörelsekultur inom alla skolformer, från förskola och fritidshem
            till och med gymnasieutbildning, samt utöka antalet timmar i ämnet
            idrott och hälsa i gymnasieskolan. Dessa förslag bör även integrera
            utomhuspedagogik, friluftsaktiviteter och friluftsdagar. Sammanfattningsvis
            förordar vi en satsning på rörelse, utomhuspedagogik och friluftsliv
            i skolan och tillkännager detta för regeringen.
          </p>
          <head xml:id="i-TFBEMMWXLaoXCffQgEkGai" type="h2">
            Stärk friluftslivets roll i regional utveckling och samhällsplanering
          </head>
          <p xml:id="i-RxWhbouaGWvkXzr1cFUPDS">
            Statistik från SCB visar att friluftslivet ökade kraftigt under
            pandemin. 52 procent av befolkningen i Sverige var ute i skog
            och mark varje vecka under 2021. Det är en ökning från 33 % 2019,
            före pandemin. Även utländska besökare uppskattar den svenska
            naturen. Detta innebär totalt sett ett ökat tryck såväl på guidade
            naturupplevelser och det organiserade friluftslivet som på själva
            naturområdena. För utveckling av hållbar besöksnäring är klok
            förvaltning och planering av värdefull natur och friluftsområden
            en grundförutsättning.
          </p>
          <p xml:id="i-Rck9V1hRWGQmV4ttQSHCP6">
            Av riksdagens uppföljning framgår att det saknas statistik och
            uppföljning av hur många län som arbetar med att kartlägga naturlandskapen
            och områden som lämpar sig för friluftsliv. Knappt 60 % av kommunerna
            har en översiktsplan med ett avsnitt om friluftsliv eller ett
            planeringsunderlag om grön- eller blåstruktur för hela eller delar
            av kommunen.
          </p>
          <p xml:id="i-TEhtjSonLnTSQqXjmnDGqF">
            Miljöpartiet vill se att varje länsstyrelse tar fram planer för
            friluftslivet. Vi vill också se ett stärkt arbete för anläggningar
            för idrott och aktiviteter för rörelse och friluftsliv, vilket
            vi utvecklar i vår idrottspolitiska motion.
          </p>
          <head xml:id="i-8v6xd3GJevGySBBh9QV644" type="h2">
            Stärk friluftsorganisationerna
          </head>
          <p xml:id="i-Y2QVs44ufZ9TrLbZ7gPwGH">
            Friluftsorganisationerna spelar en mycket viktig roll för att
            fler människor ska komma ut i naturen. De ideella friluftsorganisationerna
            inom Svenskt Friluftsliv omfattar 1,8 miljoner medlemskap, varav
            runt 300 000 är barn och ungdomar. Tillsammans består de av närmare
            7 000 lokala och regionala föreningar, som bidrar med gemenskap,
            kunskap och friluftsaktiviteter över hela landet.
          </p>
          <p xml:id="i-BKtNY1WsWTHLTY9x5e5H54">
            Det organiserade friluftslivet är idag en underutnyttjad kraft
            för att stärka folkhälsan. Det är mot den bakgrunden som den statliga
            Kommittén för främjande av ökad fysisk aktivitet i sitt slutbetänkande
            föreslår en kraftfull utbyggnad av finansieringen av friluftslivet:
            ”Ett ökat statsanslag, som inledningsvis dubbleras, skulle bidra
            till en ökad organisering av friluftsverksamheten i hela landet
            och stärka mottagarkapaciteten och ökade möjligheter för friluftsorganisationerna
            att bidra till en aktiv fritid.”
          </p>
          <p xml:id="i-75cHHjUjdj8i4EZadi3NmQ">
            Friluftslivets fysiska aktiviteter i naturen kompletterar idrottsrörelsens
            mer tävlingsinriktade verksamhet, särskilt i en tid med växande
            psykisk ohälsa och där åtta av tio skolbarn inte kommer upp i
            Folkhälsomyndighetens rekommendationer om fysisk aktivitet. Genom
            att röra sig i skog och mark får utövaren även ta del av naturens
            läkande kraft. Genom sänkta trösklar kan det organiserade friluftslivet
            i ännu högre grad bidra till folkhälsa, välbefinnande och att
            bryta ensamhet och isolering.
          </p>
          <p xml:id="i-TYpysHHhb2pJouPxJv8Qnk">
            Under förra mandatperioden stärkte Miljöpartiet i regering det
            statliga anslaget till friluftsorganisationerna – från 50 till
            100 miljoner kronor årligen. Vi menar i enlighet med Kommittén
            för främjande av fysisk aktivitet att mer behövs för att den omfattande
            ledarledda verksamheten ska kunna nå ut till ännu fler och fortsätta
            överbrygga naturklyftan. Av riksdagsuppföljningen framgår det
            att Svenskt Friluftslivs fördelning av statsbidrag till friluftsorganisationer
            fungerar på ett bra sätt, inte minst eftersom man prioriterar
            satsningar för att uppfylla de tio friluftspolitiska målen samt
            friluftsovana grupper.
          </p>
          <p xml:id="i-B9M1YPpUS7viinSw42CevD">
            Vi vill också jämna ut skillnaderna mellan friluftsliv och idrott
            när det gäller sociala avgifter. Idag finns ett undantag i socialavgiftslagen
            som innebär att organisationer som är medlemmar i Riksidrottsförbundet
            kan engagera ledare upp till ett halvt basbelopp utan att behöva
            betala sociala avgifter för ledarens ersättning. Detta undantag
            gäller inte för de friluftsorganisationer som inte är medlemmar
            i Riksidrottsförbundet. Här menar vi att friluftslivsorganisationerna,
            som genomför likvärdiga ledarledda aktiviteter och som tydligt
            bidrar till folkhälsan, bör åtnjuta samma undantag som medlemmarna
            i Riksidrottsförbundet.
          </p>
          <p xml:id="i-SvYrz5EDqinfiNazdYmffQ">
            Sammantaget bidrar friluftslivet till en positiv miljömässig,
            social och ekonomisk samhällsutveckling. Den uppföljning av friluftspolitiken
            som kulturutskottet initierade förra mandatperioden, tillsammans
            med Naturvårdsverkets utvärdering från 2019, utgör en mycket god
            grund för regeringen att föreslå hur friluftspolitiken kan stärkas
            framöver så att den bättre svarar mot dagens samhällsutmaningar
            och möjligheter. Sverige har allt att vinna på att friluftslivets
            många samhällsvärden bättre tas tillvara.
          </p>
        </div>
        <div type="motSignatures">
          <list>
            <item xml:id="i-MnWaDTjWerDQ93EkCyWr5K" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-7dAugQXKUHECp8aH2NRKrU" who="i-9N94VnavhL9irJidF3qceM">
              Katarina Luhr (MP)
            </item>
            <item xml:id="i-6q6rhGzozBezaBZ47U7Jab" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-Ma2kFDT71NNKWPRPTb3PiM" who="i-FDkKvDMncsBnE8nzn8d1Re">
              Emma Nohrén (MP)
            </item>
            <item xml:id="i-TaeijMTiHzazxuqp3P12od" who="i-DAzwuDmrMCAk4CXBrm86y5">
              Elin Söderberg (MP)
            </item>
            <item xml:id="i-6wJGv25zfis8y135oY1BiM" who="i-9fsFw1TuALNQWZGH3AZGpj">
              Jan Riise (MP)
            </item>
            <item xml:id="i-X4aUR8jWLeMAyooCA3PLPX" who="i-XS1DYyajKnUSXB7m9DT6C2">
              Rasmus Ling (MP)
            </item>
            <item xml:id="i-UxU5XzWmmfXxQxXdDbQf1z" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-PigwQXjowP7unuXMhqDe3Q" who="i-PQe8EhNJDXHurGqmN1U5hD">
              Jacob Risberg (MP)
            </item>
          </list>
        </div>
        <div type="motNotes">
          <noteGrp>
            <note xml:id="i-QJUXUjA5D16qYzihhETe1h">
              [1] https://www.riksdagen.se/sv/dokument-lagar/dokument/rapport-fran-riksdagen/uppfoljning-av-delar-av-den-svenska_H90WRFR9.
            </note>
            <note xml:id="i-XLtgmVH3dQuVYwNYigXxQz">
              [2] https://www.naturvardsverket.se/publikationer/7000/978-91-620-7018-2/.
            </note>
            <note xml:id="i-RsQB8bnYg1fFuzE2NbLfYM">
              [3] https://www.regeringen.se/rattsliga-dokument/statens-offentliga-utredningar/2023/06/varje-rorelse-raknas--hur-skapar-vi-ett-samhalle-som-framjar-fysisk-aktivitet/.
            </note>
          </noteGrp>
        </div>
      </div>
    </body>
  </text>
</TEI>
