<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__92/mot_1969__fk__92-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 92—111 Motion i Första kammaren, nr 92 år 1969 1
          </p>
          <p>
            Nr 92 Av herr Bengtson m. fl., om svensk anslutning till IUCN.
            (Lika lydande med motion nr 112 i Andra kammaren)
          </p>
          <p>
            The International Union for Conservation of Nature and Natural
            Resources (IUCN) grundades 1948 på tillskyndan av UNESCO och har
            på naturvårdens om- råde såväl nationellt som internationellt
            i ökande grad blivit erkänt som en sam- hällsnyttig verksamhet
            av grundläggande betydelse. Naturvården har nu i många länder
            nått ett stadium där det är nödvändigt att se utöver de nationella
            gränserna för att i samarbete nationerna emellan lösa många miljöproblem
            av stor betydelse för människans framtid. TUCN:s sedan ett årtionde
            erkända ledarskap inom den internationella naturvården har obestridligen
            varit vägledande för den alltmera i olika länder spridda uppfattningen
            att en på ekologisk-biologisk grund baserad naturvård är den på
            lång sikt bästa hushållningen av de levande naturtillgångarna.
            Därigenom har IUCN gjort stor nytta. Särskilt har dess tekniska
            möten, som i olika områden av jorden ventilerat en rad problem
            alltifrån erosionsskador till urbana stadsmiljöer, varit mycket
            upplysande. Inte minst IUCN:s verksamhet och rådgiv- ning i u-länder
            har haft stor betydelse för att exploateringen av dessa länders
            natur- tillgångar sker på ett ekologiskt-ekonomiskt riktigt sätt.
            I Sverige har vi också på många sätt haft nytta av impulserna
            från IUCN och kontakterna med dess olika organ. IUCN har konsultativ
            status till FN, ECOSOC, FAO, UNESCO, Europarådet m. fl. FAO och
            UNESCO samarbetar intimt med IUCN och är representerade med permanenta
            observatörer i dess styrelse. I organisationen ingår stater, myndigheter
            och organisationer som medlemmar. IUCN:s roll på det internationella
            fältet fram- hålls bl. a. i naturresursutredningens betänkande
            (s. 143—144). 26 stater, 200 nationella organisationer — av vilka
            många är statliga organ — fördelade på 70 länder och 8 internationella
            organisationer hör f. n. till IUCN:s medlemmar. Av de europeiska
            medlemsstaterna kan nämnas Danmark, England, Schweiz och Väst-
            tyskland. Allt flera stater har dessutom solidariskt stött IUCN:s
            arbete genom att ekonomiskt möjliggöra i organisationens styrelse
            och kommissioner invalda lands- mäns deltagande i sammanträden.
            Utan en sådan lojal medverkan från specialis- ters sida kan IUCN
            inte fungera effektivt. Det måste anses högst önskvärt att även
            Sverige ansluter sig som medlem för att därigenom stödja organisationens
            syften och verksamhet. Vid Förenta Nationernas generalförsamlings
            XXIII möte i New York som av- slutades den 21 dec. 1968 har Sverige
            varit initiativtagare vid behandlingen av mil-
          </p>
          <p>
            1 — Bihang till riksdagens protokoll 1969. 3 saml. Nr 92—111
          </p>
          <pb facs="riksdagen-motions-pdf/data/1969/mot_1969__fk__92/mot_1969__fk__92-002.pdf"/>
          <p>
            2 Motion i Första kammaren, nr 92 år 1969
          </p>
          <p>
            jöfrågorna. I den resolution (A/RES/2398 (XXIII) som antogs av
            generalför- samlingen uttalas bl. a. en stark förhoppning att
            de utvecklade länderna skall ge- nom lämplig internationell samverkan
            förhindra att problem uppkommer på mil- jövårdens område. I en
            av resolutionens paragrafer nämnes också det betydelse- fulla
            arbete som utförts bl. a. av IUCN. Man förklarar sig också övertygad
            om be- hovet av intensifierad verksamhet på det nationella regionala
            och internationella planet. I det anförande som för Sveriges del
            hölls av ambassadören Sverker Åström framhölls bl. a.:
          </p>
          <p>
            Svenska regeringen känner djup tillfredsställelse över att generalförsamlingen
            nu tagit upp dessa frågor till samlad, internationell debatt,
            ty de angår direkt alla jordens folk. Det är inte ett enskilt
            lands utan alla länders angelägenhet om män- niskan när hon utnyttjar
            sina enorma tekniska resurser samtidigt förändrar jor- dens yttemperatur,
            missköter brukbar jord så att den blir för evigt ofruktbar, för-
            orenar den luft vi andas så att den blir direkt hälsovådlig, orsakar
            vattenbrist eller skämmer det vatten som finns. Missbruk i ett
            land kan få förödande effekt i ett annat, ty havets strömmar respekterar
            lika litet som den kvicksilverförgiftade fis- ken eller de svavelbemängda
            vindarna några nationsgränser.
          </p>
          <p>
            I avslutandet av sitt anförande framhöll herr Åström:
          </p>
          <p>
            I första hand är detta naturligtvis en angelägenhet för de enskilda
            regeringarna — det är deras ansvar att vidta sådana administrativa
            och lagstiftande åtgärder som de finner nödvändiga. Men problemen
            är så omfattande och sammansatta att man inte kan vänta sig att
            varje regering skall kunna företa den grundforsk- ning som behövs.
            Härav följer att den kunskap och erfarenhet som vunnits i ett
            land måste göras fritt tillgänglig i andra länder och dessa måste
            stimuleras att fullt ut- nyttja vunna resultat. Framför allt måste
            det möjliggöras för utvecklingsländerna — medan tid är — att undvika
            de misstag som har gjort människans miljö i vissa delar av industriländerna
            ohälsosam, otrivsam och förfulad. Det är uppenbart att hbjälpprojekt
            bör planeras med dessa faktorer i åtanke, och utvecklingsländerna
            bör på alla sätt bistås med att utnyttja tillgänglig forskning
            och erfarenhet på om- rådet.
          </p>
          <p>
            I dessa sammanhang har det således från Sveriges sida mycket
            starkt fram- hållits att arbetet för miljöfrågorna också måste
            ske på internationell nivå, vilket ytterligare understryker åsikten
            att Sverige bör ansluta sig till IUCN. Årsavgiften är som för
            FN-organ proportionell mot respektive lands befolk- ningsmängd,
            vilket för Sveriges del torde motsvara ca 500 dollar. Med hänvisning
            till vad som anförts får vi hemställa, att riksdagen måtte besluta
            att i skrivelse till Kungl. Maj:t ut- tala sig för att Sverige
            ansluter sig till IUCN.
          </p>
          <p>
            Stockholm den 22 januari 1969
          </p>
          <p>
            Torsten Bengtson (cp)
          </p>
          <p>
            Olle Dahlén (fp) Paul Brundin (m) Ulla Lindström (s)
          </p>
        </div>
      </div>
    </body>
  </text>
</TEI>
