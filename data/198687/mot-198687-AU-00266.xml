<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-AU-00266">
  <teiHeader>
    <fileDesc>
      <titleStmt>
        <title>En allmän arbetslöshetsförsäkring</title>
        <author corresp="i-F75GdyfEGNRiwZrKbuWUGy">Börje Hörnlund m. fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En allmän arbetslöshetsförsäkring</title>
          <idno type="rdwebb">GA02A266</idno>
          <rs type="number">A266</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GA02A266/text</ref>
          <ref type="dokument_url_html">http://data.riksdagen.se/dokument/GA02A266</ref>
          <ref type="dokumentstatus_url_xml">http://data.riksdagen.se/dokumentstatus/GA02A266</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-F75GdyfEGNRiwZrKbuWUGy</idno>
            <name>Börje Hörnlund</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4BCsEuyTWrX3aghWF8i72b</idno>
            <name>Ingvar Karlsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-RM6v9N7kihqrGSRBsWe7g3</idno>
            <name>Ivar Franzén</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-GyYMjkDFkNwtQ7GJKMBnVE</idno>
            <name>Per-Ola Eriksson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-UFZGewHDwtGkFra772Gsp6</idno>
            <name>Rosa Östh</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XazZeCYyyq3u8LSAmNahPt</idno>
            <name>Elving Andersson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-TX8UjKrUpUeZgE2dqKJCFc</idno>
            <name>Görel Thurdin</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SAMMmyPmNWdu4euosvGCRF" type="signed"/>
        <correspContext corresp="i-SAMMmyPmNWdu4euosvGCRF">
          <note type="signatory" corresp="i-F75GdyfEGNRiwZrKbuWUGy"/>
          <note type="signatory" corresp="i-4BCsEuyTWrX3aghWF8i72b"/>
          <note type="signatory" corresp="i-RM6v9N7kihqrGSRBsWe7g3"/>
          <note type="signatory" corresp="i-GyYMjkDFkNwtQ7GJKMBnVE"/>
          <note type="signatory" corresp="i-UFZGewHDwtGkFra772Gsp6"/>
          <note type="signatory" corresp="i-XazZeCYyyq3u8LSAmNahPt"/>
          <note type="signatory" corresp="i-TX8UjKrUpUeZgE2dqKJCFc"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_a_266/mot_198687_a_266-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:A266
          </p>
          <p>
            Börje Hörnlund m. fl. (c) En allmän arbetslöshetsförsäkring
          </p>
          <p>
            Inledning
          </p>
          <p>
            Ett av de viktigaste politiska målen är att alla skall kunna
            få ett arbete. Ett eget arbete utgör grunden för trygg och säker
            försörjning. Ett eget arbete skänker egenvärde, sociala kontakter,
            gemenskap och möjligheter till personlig utveckling. Det är viktigt
            för alla, men kanske främst för den unga generationen, att känna
            att man behövs. De senaste årens rådande högkonjunktur har även
            kännetecknats av hög arbetslöshet. Den höga arbetslösheten i ett
            gott konjunkturläge är ett stort misslyckande för den socialdemokratiska
            regeringen. Det är långt till de stolta parollerna ”arbete åt
            alla”. Den hittillsvarande socialdemokratiska politiken har samtidigt
            inneburit att stödet för dem som har det svårast på arbetsmarknaden
            urholkats. Kostnaderna för arbetslöshetsersättningar och kontant
            arbetsmarknadsstöd har ökat kraftigt. Denna utveckling är ett
            belägg för att kortsiktiga arbetsmarknadspolitiska insatser inte
            förmår lösa de grundläggande orsaker- na till arbetslösheten.
            I skilda sammanhang har regeringen uttalat att dess ambition är
            att den s.k. arbetslinjen skall gälla för de arbetsmarknadspolitiska
            insatserna. ”Arbetslinjen” innebär att beredskapsarbete skall
            beredas den arbetssökan- de i stället för kontant ersättning.
            Vi delar denna uppfattning. Utvecklingen har emellertid gått i
            motsatt riktning. Regeringens påstådda arbetslinje har således
            ingen motsvarighet i verkligheten. Enligt vår mening måste kampen
            mot arbetslösheten föras på ett mer offensivt sätt än regeringen
            gjort. Det är en självklarhet att politiken skall inriktas på
            att lindra konsekvenserna för dem som drabbas. Den långsiktiga
            tryggheten för de enskilda kan däremot tillgodoses först genom
            en mer expansiv näringslivssektor. Särskilt småföretagens villkor
            och utveckling är avgörande för möjligheterna till en positiv
            utveckling av sysselsättningen. Enligt vår uppfattning måste politiken
            inriktas på att kostnaderna för de arbetsmarknadspolitiska åtgärderna
            kan minimeras till förmån för offensiva närings- och regionalpolitiska
            satsningar. Med en mer strikt ”arbetslinje” inom arbetsmarknadspolitiken
            skapas också förutsättningar för att statens totala kostnader
            för arbetsmarknadspolitik och sysselsättning skall kunna minska.
            En sådan politik skulle också skapa ett större ekonomiskt utrymme
            för att införa en heltäckande arbetslöshetsförsäkring. I dagsläget
            är det ca en tredjedel av de arbetslösa som ej kommer i åtnjutande
            av vare sig
          </p>
          <pb facs="riksdagen-motions-pdf/data/198687/mot_198687_a_266/mot_198687_a_266-002.pdf"/>
          <p>
            arbetslöshetsersättning eller kontant arbetsmarknadsstöd (KAS).
            Orsaken är att dessa arbetssökande med dagens regler inte har
            kvalificerat sig för stöd ” genom tidigare anställningar eller
            en tillräckligt lång arbetslöshet.
          </p>
          <p>
            Arbetslöshetsförsäkring för alla
          </p>
          <p>
            Det nuvarande systemet för ersättning vid arbetslöshet innebär
            således att arbetslöshetsunderstöd kan lämnas i två former. Ersättningen
            utgår antingen som dagpenning enligt lagen om arbetslöshetsförsäkring
            eller som kontant arbetsmarknadsstöd. Det finns vidare vissa grundläggande
            villkor för att ersättning skall kunna utgå. Sökanden skall var
            arbetslös, vara arbetsför och beredd att ta lämpligt arbete. Rätten
            till ersättning från arbetslöshetskassor- na utöver dessa gemensamma
            villkor förutsätter vidare att vissa särskilda medlems- och arbetsvillkor
            är uppfyllda. Ovan har konstaterats att nuvarande regler innebär
            att ca en tredjedel av de arbetslösa inte kan komma ifråga för
            vare sig ersättning från arbetslöshet- skassa eller KAS. Detta
            innebär enligt vår uppfattning att gällande system för arbetslöshetsunderstöd
            inte fyller rimliga trygghetskrav. Den som drabbats av arbetslöshet
            måste få en rimlig ekonomisk trygghet. Arbetslöshetsförsäk- ringen
            har dessutom alltmer förlorat sin karaktär av försäkring. Den
            offentliga andelen av stödet har successivt ökat till ca 95 90
            av kostnaderna. Regeringen tillkallade hösten 1985 en särskild
            utredare med direktiv att se över skilda frågor om kontantstöd
            vid arbetslöshet. Med anledning härav underströk vi från centerpartiets
            sida i en särskild motion till föregående års riksmöte det positiva
            i att ett utredningsarbete kring formerna för arbetslös- hetsersättningen
            påbörjades. Vi konstaterade emellertid samtidigt att rege- ringen
            borde ha givit utredningen direktiv att ta fram ett bredare beslutsun-
            derlag som möjliggjort en mer långtgående reformering av arbetslöshetsför-
            säkringen. Direktiven innebär bl. a. att regeringen höll fast
            vid det nuvaran- de ersättningssystemet vid arbetslöshet. Med
            anledning av beslut i riksdagen har utredningen senare fått tilläggsdirektiv
            att se över systemet för hur förändringar av dagpenningen skall
            ske och redovisa metoder för att räkna upp dagpenningen och fortlöpande
            anpassa den till löneutvecklingen. Något rejält grepp att lösa
            problemen för dem som helt står utanför det nuvarande ersättningssystemet
            vid arbetslöshet har regeringen emellertid inte tagit. Enligt
            vår uppfattning bör en allmän arbetslöshetsförsäkring för alla
            införas. När den s. k. ALF-utredningen fick i uppdrag att utforma
            en sådan försäkring rådde för övrigt bred politisk enighet om
            behovet av en sådan reform. Även om reformen hittills inte kunnat
            genomföras, kvarstår enligt vår mening behovet av reformen. Det
            är, såsom inledningsvis nämndes i motionen, många som helt saknar
            skydd vid arbetslöshet. Detta förhållande gäller särskilt kvinnor
            och ungdomar. Vid uppkommen arbetslöshet är de i många fall hänvisade
            till att söka socialhjälp. Efter viss karenstid kan de komma i
            åtnjutande av det begränsade skydd som KAS kan ge. I en motion
            till föregående års riksmöte framhöll vi att tanken på en allmän
            arbetslöshetsförsäkring borde ha aktualiserats i samband med att
            A- kassekommittén tillkallades. Vi underströk i motionen att en
            allmän arbetslöshetsförsäkring skulle ge ett grundskydd på en
            rimlig nivå med
          </p>
          <p>
            Mot. 1986/87 A266
          </p>
          <pb facs="riksdagen-motions-pdf/data/198687/mot_198687_a_266/mot_198687_a_266-003.pdf"/>
          <p>
            möjlighet att bygga på med avtalsenliga eller enskilt tecknade
            försäkringar. Vi erinrade också om den möjlighet till frivillig
            påbyggnad av den nuvarande arbetslöshetsförsäkringen som temporärt
            gällde under 1982. Vi konstaterade vidare att en allmän arbetslöshetsförsäkring
            även skulle lösa några av de frågor som aktualiserats från centerhåll
            men som regeringen i stort sett underlåtit att ta upp. Det gäller
            bl.a. ersättningsrätten för företagare och den olösta frågan om
            vård av egna barn i hemmet skall vara ersättningsberättigad. Vi
            påtalade slutligen i motionen att formen för utredningsarbetets
            bedrivande var felaktig. Regeringen har valt att tillkalla en
            enmansutred- ning. Enligt vår uppfattning borde det med hänsyn
            till frågornas stora betydelse och i vissa fall kontroversiella
            natur ha varit naturligt med en parlamentariskt sammansatt kommitté.
            Vi hemställer därför att regeringen skulle återkalla direktiven
            till A-kassekommittén och inordna dem i de direktiv som skulle
            ges till den av centern förordade parlamentariska kommittén. Riksdagens
            majoritet avslog vårt krav på en förändrad och mer demokra- tisk
            inriktning av utredningsarbetet. Något reellt skäl gav man inte.
            Man var från den socialistiska majoriteten inte heller beredd
            att diskutera behovet av att finna former för att ge de grupper
            som nu står utanför ersättningssystemet en bättre ekonomisk trygghet
            vid arbetslöshet. Detta handlingssätt är anmärkningsvärt för ett
            parti som i alla sammanhang påstår sig vara företrädare för de
            sämst ställda grupperna i samhället. Socialdemokraternas uppfattning
            är att en allmän arbetslöshetsförsäkring skulle bli betungande
            för samhällsekonomin. Centerpartiet anser emellertid att den s.k.
            arbetslinjen — dvs. att arbete skall erbjudas framför kontantstöd
            minskar kostnaderna för samhället. En sådan politik skulle bryta
            den passivisering som den socialdemokratis- ka politiken riskerar
            att leda till och stimulera människor till mer aktiva insatser
            och större ekonomiskt utbyte. Vinster skulle uppstå såväl för
            samhället som för den enskilde. Detta frigör resurser för en allmän
            arbetslöshetsförsäkring. Vi kvarstår därför vid vårt krav på att
            en parlamen- tarisk kommitté skall tillkallas med direktiv att
            lägga fram förslag om en allmän arbetslöshetsförsäkring. Med hänvisning
            till vad som ovan anförts hemställs att riksdagen hos regeringen
            begär att en parlamentariskt samman- satt kommitté tillkallas
            med direktiv att lägga fram förslag om en allmän arbetslöshetsförsäkring
            i enlighet med vad som anförs i motionen.
          </p>
          <p>
            Stockholm den 27 januari 1987
          </p>
          <p>
            Börje Hörnlund (c)
          </p>
          <p>
            Ingvar Karlsson (c) Ivar Franzén (c) i Bengtsfors
          </p>
          <p>
            Per-Ola Eriksson (c) Rosa Östh (c) Elving Andersson (c) Görel
            Thurdin (c)
          </p>
          <p>
            Mot. 1986/87 A266
          </p>
        </div>
      </div>
    </body>
  </text>
</TEI>
