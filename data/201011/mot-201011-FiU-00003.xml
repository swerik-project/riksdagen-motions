<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-FiU-00003">
  <teiHeader>
    <fileDesc>
      <titleStmt>
        <title>med anledning av prop. 2010/11:110 Ändrade kapitaltäckningsregler</title>
        <author corresp="i-M5o8cYSRJsbmZdvevomfQX">av Ulla Andersson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:110 Ändrade kapitaltäckningsregler</title>
          <idno type="rdwebb">GY02Fi3</idno>
          <rs type="number">Fi3</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GY02Fi3/text</ref>
          <ref type="dokument_url_html">http://data.riksdagen.se/dokument/GY02Fi3</ref>
          <ref type="dokumentstatus_url_xml">http://data.riksdagen.se/dokumentstatus/GY02Fi3</ref>
          <ref type="doc">http://data.riksdagen.se/fil/4F4A6DEE-D1C1-40A7-951D-75EC318ECF33</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-EHindr3Hvj9SCy8cL6LX5m"/>
        <correspContext corresp="i-EHindr3Hvj9SCy8cL6LX5m">
          <ref>Proposition 2010/11:110</ref>
        </correspContext>
        <correspAction xml:id="i-Ma51DsjRiXR5PBpNyfLYst" type="signed"/>
        <correspContext corresp="i-Ma51DsjRiXR5PBpNyfLYst">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="referral" xml:id="i-S1egiDkzwYVDMVUs3yEjs3">
          <date when="2011-04-21"/>
        </correspAction>
        <correspAction type="referral" xml:id="i-CYKzEB3FqpZLJ9Ai9dmZme">
          <date when="2011-04-21"/>
        </correspAction>
        <correspAction type="dismissal" xml:id="i-8Pk9YKrCMLWsPmRiKCMdpM">
          <date when="2011-04-15"/>
        </correspAction>
        <correspAction type="dismissal" xml:id="i-Q2oBEvRgTsQ4z1Lso1pUXP">
          <date when="2011-04-15"/>
        </correspAction>
        <correspAction type="submission" xml:id="i-6f8oDbTKLL19FCy7xkdy3a">
          <date when="2011-04-14"/>
        </correspAction>
        <correspAction type="transfer" xml:id="i-H7pz4nhtABRrpsSgpkKiG7">
          <date when="2011-04-14"/>
        </correspAction>
        <correspAction type="assigned" xml:id="i-84pE5pFQhYi2FDcJ55DifW"/>
        <correspContext corresp="i-84pE5pFQhYi2FDcJ55DifW">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-G9H2sejt7fVL4YjSg8qRNr">
            1 Förslag till riksdagsbeslut
          </head>
          <list style="ol">
            <item xml:id="i-BHHTNttTpaipdecgBhYPgu">
              Riksdagen tillkännager för regeringen som sin mening vad som
              anförs i motionen om att kravet på att originatorn, ett medverkande
              institut eller den ursprunglige långivaren får ett gemensamt intresse
              av att kontrollera riskerna i exponeringen genom kravet på att
              ett väsentligt ekonomiskt intresse ska behållas är för lågt ställt
              och bör höjas till minst 10 %, vilket även ska vara ett minimikrav
              så att enskilda medlemsstater kan ställa högre krav om de så önskar.
            </item>
            <item xml:id="i-QNDJsxbLCQUumSzRKX9kqg">
              Riksdagen tillkännager för regeringen som sin mening vad som
              anförs i motionen om undantag från kravet på att behålla ett ekonomiskt
              intresse när det gäller värdepapperiserade exponeringar som t.ex.
              är fordringar som är garanterade av nationella regeringar, centralbanker
              eller andra offentliga organ.
            </item>
            <item xml:id="i-SAaoKGibN1dWukSWBnBLmQ">
              Riksdagen tillkännager för regeringen som sin mening vad som
              anförs i motionen om att i likhet med den promemoria som föregick
              propositionen bör reglerna om exponeringar mot värdepapperiseringar
              även omfatta värdepappersbolag.
            </item>
            <item xml:id="i-49ddMZ3U547VMe46mrLeHP">
              Riksdagen tillkännager för regeringen som sin mening vad som
              anförs i motionen om tydligare krav när det gäller stresstester.
            </item>
            <item xml:id="i-NAe3u4JrbKN8e8yTGJVZeW">
              Riksdagen tillkännager för regeringen som sin mening vad som
              anförs i motionen om att rörliga ersättningar till personer på
              ledande befattningar i banker och andra finansinstitut bör förbjudas.
            </item>
            <item xml:id="i-KAwED469j4oJqyWtFSUFN">
              Riksdagen tillkännager för regeringen som sin mening vad som
              anförs i motionen om att ett institut inte får överskrida gränsvärdet
              på högst 100 % av institutets kapitalbas.
            </item>
            <item xml:id="i-UfRTJ6HHcodrUWqFxJK21U">
              Riksdagen tillkännager för regeringen som sin mening vad som
              anförs i motionen om att det bör fattas formella beslut om nivån
              på kapitalbasen för enskilda institut.
            </item>
            <item xml:id="i-LXTeWy3hDGd1wXpSsEwXqH">
              Riksdagen tillkännager för regeringen som sin mening vad som
              anförs i motionen om att hybridkapital inte ska få inräknas i
              primärkapital.
            </item>
          </list>
        </div>
        <div type="motContent">
          <head type="h1" xml:id="i-U2PNP2k7EBfyvGjB3tbMg5">
            2 Bakgrund
          </head>
          <p xml:id="i-E4PyWf1CU7kaq7Qx96xcyW">
            Proposition 2010/11:Ändrade kapitaltäckningsregler innehåller
            förslag till lagändringar som syftar till att genomföra två EU-direktiv
            om ändringar av reglerna om kapitaltäckning och stora exponeringar
            för kreditinstitut och värdepappersbolag. De föreslagna lagändringarna
            rör främst regler om gränsvärden och samarbete mellan myndigheter
            i kritiska situationer.
          </p>
          <p xml:id="i-6DLHxHjKZfjLXWeNiRb9Gf">
            Vänsterpartiet anser att de föreslagna ändringarna går i rätt
            riktning inom flera områden. Den senaste finanskrisen visar tydligt
            på behovet av ökad finansiell reglering. Krisens orsaker var komplexa
            och sammanflätade, men i grunden blottlade krisen betydande brister
            i det kapitalistiska systemet i allmänhet och dess nyliberala
            tillämpning i synnerhet. Framför allt visade sig den marknadsliberala
            tesen om effektiva marknader som fungerar bäst utan statlig reglering
            inte hålla mot verkligheten.
          </p>
          <p xml:id="i-U4WWrJ5gwsMpdmf47g9P18">
            Vi kan nu se med tillfredsställelse att flera av de åtgärder
            som vi krävt nu diskuteras och är på väg att genomföras inom ramen
            för EU och i andra internationella organisationer. Det handlar
            bl.a. om skärpt reglering av kreditvärderingsinstitut, clearing
            samt handeln med olika derivatinstrument. Det är också glädjande
            att kampen mot s.k. skatteparadis har intensifierats.
          </p>
          <p xml:id="i-Dc1GMvF6P6SjQqjwMAhd1A">
            Vänsterpartiet har också i flera sammanhang framfört kritik mot
            de nuvarande kapitaltäckningskraven. Det nuvarande kapitaltäckningskravet
            baseras på Basel II, vilket är en internationell överenskommelse
            som är kodifierad i EU:s lagstiftning. Reglerna har flera svagheter.
            För det första är de är för låga, vilket finanskrisen tydligt
            visade. För det andra är det ett problem att de nuvarande kapitaltäckningskraven
            är riskbaserade. Detta medför åtminstone två stora problem:
          </p>
          <list style="ul">
            <item xml:id="i-5xfTByouMUJEspZht6UWkZ">
              Det leder till procykliska kapitaltäckningskrav som förstärker
              konjunktursvängningarna. I en lågkonjunktur sjunker värdet av
              bankernas tillgångar samtidigt som riskerna ökar. För att klara
              kapitaltäckningskraven kan de bli tvungna att dra ned på utlåningen,
              vilket då förstärker lågkonjunkturen. Det omvända förhållandet
              gäller i en högkonjunktur, och kapitaltäckningsgradens procyklicitet
              har helt klart varit en bidragande orsak till de regelbundna perioderna
              med boom and bust 1 på de finansiella marknaderna som med viss
              regelbundenhet återkommit på senare tid.
            </item>
            <item xml:id="i-Ep1Ddv4kqyKr2biQi3y3et">
              Som nämndes ovan är dagens kapitaltäckningskrav relaterade till
              bedömningar av tillgångarnas risk. Basel II-reglerna tillåter
              att riskvärderingen får ske via bankernas interna system eller
              genom externa ratinginstitut. I praktiken innebär detta att marknadsaktörer
              som är i en beroendeställning till de finansiella företag som
              de värderar 2 utför tillsyn och i någon mening tolkar gällande
              lagar och förordningar om den finansiella regleringen. Detta är
              självfallet djupt olyckligt.
            </item>
          </list>
          <p xml:id="i-TpACEtzGR8n2fFa6vS1Awc">
            En annan svaghet i dagens finansiella reglering som har bäring
            på kapitaltäckningskraven är det fenomen som har kommit att kallas
            för shadowbanking. Syftet med att skapa separata bolag skuggbanker
            har i många fall varit att lyfta bort risker och tillgångar från
            moderbankernas balansräkning till skuggbankerna eftersom dessa
            bolag verkar under svagare tillsyn och reglering. Förfarandet
            har för moderbankens räkning också den fördelen att det ökar bankens
            kapital och på så sätt underlättar för banken att uppfylla kapitaltäckningskravet.
          </p>
          <p xml:id="i-5wFXTaN2rJpquakr4eqxP3">
            Dagens kapitaltäckningskrav behöver skärpas över hela linjen.
            Regeringens proposition (2010/11:110) om ändrade kapitaltäckningsregler
            uppnår inte detta. Propositionen syftar framför allt till att
            implementera resterna av Basel II-reglerna i svensk lagstiftning.
            Förhoppningsvis kommer de kommande Basel III-reglerna att åtgärda
            en del av de problem med de nuvarande kapitaltäckningsreglerna
            som vi beskrivit ovan. Först när Basel III-reglerna ska behandlas
            i riksdagen avser vi att presentera mer genomarbetade förslag.
            Den proposition som nu är aktuell innehåller emellertid en del
            övriga förslag som vi har invändningar mot.
          </p>
          <head type="h1" xml:id="i-8QUTPfgsAm355cBs25J91y">
            3 Skärpta krav på värdepapperisering
          </head>
          <p xml:id="i-SE87GBGCb6QGfxkye42EKw">
            Vänsterpartiet välkomnar kravet på att originatorn, ett medverkande
            institut eller den ursprungliga långivaren får ett gemensamt intresse
            av att kontrollera riskerna i exponeringen genom kravet på att
            ett väsentligt ekonomiskt intresse ska behållas. Vi ställer oss
            också bakom kravet på stresstester. Däremot anser vi att värdet
            på det belopp som ska behållas, 5 %, är för lågt och därför bör
            höjas till minst 10 % och att detta ska vara ett minimikrav så
            att enskilda nationer kan ställa högre krav om de så önskar. Detta
            bör riksdagen som sin mening ge regeringen till känna.
          </p>
          <p xml:id="i-EdHX3VZPP5qEE3RhoE7sJ6">
            I artikel 122 a.3 föreslås det att undantag kan göras från behållandet
            av ett ekonomiskt intresse när det gäller värdepapperiserade exponeringar
            som t.ex. är fodringar som är garanterade av nationella regeringar,
            centralbanker eller andra offentliga organ. Vänsterpartiet anser
            att dessa undantag inte bör införlivas. Detta bör riksdagen som
            sin mening ge regeringen till känna.
          </p>
          <p xml:id="i-3ZZijrzyBJPgjxeXbrbrvk">
            I likhet med den promemoria som föregick propositionen anser
            vi att propositionens bestämmelser även bör omfatta värdepappersbolag.
            Detta bör riksdagen som sin mening ge regeringen till känna.
          </p>
          <head type="h1" xml:id="i-NFFyw51LpZrTZHDQmuqWVF">
            4 Stresstester
          </head>
          <p xml:id="i-B1c88eC5fsDWDJpzT1riLL">
            Det ska vara tydligt vilka tillgångar och skulder som stresstesterna
            ska omfatta. Av central betydelse är också hur dessa ska värderas.
            De olika scenarier som stresstesterna baseras på får inte vara
            för optimistiska. Exempelvis klarade flera av de irländska banker
            som visat sig vara insolventa det stresstest som EU genomförde
            i somras. Centralt i sammanhanget är att strikta likviditetskrav
            måste inkluderas i testerna. De kraven ska Finansinspektionen
            meddela genom föreskrifter till institut och banker. Detta bör
            riksdagen som sin mening ge regeringen till känna.
          </p>
          <head type="h1" xml:id="i-761KxmW6HP8Jp4VSQwQVPZ">
            5 Nya villkor för ersättningssystem
          </head>
          <p xml:id="i-CXNZiDAynTTy1Vkai4wEU8">
            Propositionen innehåller vissa generella principer för ersättningssystemens
            utformning och tillämpning. Principerna innebär att ersättningspolicyn
            ska vara förenlig med sund och effektiv riskhantering, den ska
            inte stå i strid med institutets långsiktiga intressen, den ska
            vara föremål för löpande oberoende översyn och den ska på en principiell
            nivå fastställas av styrelsen. Vid fall av prestationsbaserad
            ersättning ska den bygga på en kombination av individuell och
            kollektiv prestation samt institutets övergripande resultat.
          </p>
          <p xml:id="i-4UNmgJKZRpztjj2mHevRvF">
            Vänsterpartiet menar att de föreslagna principerna är för vaga
            och oprecisa. Den finansiella sektorn har de senaste två decennierna
            präglats av att lönerna till såväl företagens ledande skikt som
            löntagare på lägre nivåer i stor utsträckning varit rörliga. Det
            finns egentligen inget rationellt skäl ur ett företagsekonomiskt
            perspektiv att lönerna till finansföretagens ledande skikt är
            rörliga. Tvärtom finns det studier som visar att rörliga löner
            kopplade till olika prestationsmått snarast är kontraproduktiva
            för företagens resultat.
          </p>
          <p xml:id="i-KoHvAzvaZ1UzYT9ZRMnygJ">
            Såväl de ledande skikten som tjänstemännen på lägre nivåer har
            haft stora delar av sina löner kopplade till omsättningen (kreditvolymerna)
            och till kortsiktiga resultatmål, vilket uppmuntrat riskabel kreditgivning
            och placeringar i riskfyllda värdepapper. Bonusar och olika former
            av ersättningssystem för ledande befattningshavare är en del av
            ett system i näringslivet i allmänhet och finanssektorn i synnerhet
            som leder till s.k. moral hazard där det är enkelt att ta stora
            risker med andras pengar som ibland ger hög avkastning men lika
            ofta får katastrofala konsekvenser.
          </p>
          <p xml:id="i-N36pcNJbt11E6gxbHUEPBk">
            Mot bakgrund av resonemanget ovan anser vi att rörliga ersättningar
            till personer i ledande befattningar i banker och andra finansinstitut
            bör förbjudas. Detta bör riksdagen som sin mening ge regeringen
            till känna.
          </p>
          <head type="h1" xml:id="i-Yb6PYWPtJYUXWLjn173hFJ">
            6 Stora exponeringar
          </head>
          <p xml:id="i-9Z6r63HwnrkHFMS96LWsZz">
            Enligt propositionen föreslås Finansinspektionen få möjlighet
            att göra undantag för varje enskilt fall i fråga om att gränsvärdet
            på 100 % av kapitalbasen får överskridas om beloppet på 150 miljoner
            euro är tillämpligt. I likhet med Finansinspektionen, som i sitt
            remissvar avstyrker förslaget, anser vi att gränsvärdet för kapitalbasen
            inte får överskrida 100 %. Detta bör riksdagen som sin mening
            ge regeringen till känna.
          </p>
          <head type="h1" xml:id="i-u8dZUk3e9WkDQ3PoQfomm">
            7 Beslut på gruppnivå om kapitalbasen
          </head>
          <p xml:id="i-9Bd4dnwh1Sifo5vfxtpEJE">
            Regeringen föreslår att bestämmelser tas in i kapitaltäckningslagen
            som klargör under vilka förutsättningar och i vilken form ett
            beslut bör fattas om institutens metoder för att utvärdera om
            det interna kapitalet är tillräckligt med hänsyn till dess risknivå.
          </p>
          <p xml:id="i-7SdCc7zomcbc5NP27H2nEf">
            Finansinspektionen anser att det blir svårt att besluta om de
            enskilda institutens och gruppens kapitalbas tillsammans med andra
            länders tillsynsmyndigheter om det inte fattas ett formellt beslut
            om nivån på kapitalbasen för enskilda institut. Vi delar Finansinspektionens
            bedömning att det måste fattas formella beslut om nivån för enskilda
            institut. Detta bör riksdagen som sin mening ge regeringen till
            känna.
          </p>
          <head type="h1" xml:id="i-MbUYT5bHSAb9JkxqECXebh">
            8 Primärkapital
          </head>
          <p xml:id="i-VNrzxLBoALuBybZaZ7zRqq">
            I propositionen föreslås det att hybridkapital ska kunna ingå
            i primärkapitalet. Vänsterpartiet anser i likhet med Landsorganisationen
            (LO) att hybridkapital inte ska få inräknas i primärkapitalet.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-P8FFb5aoyvWKxUWgxSZhHH">
              Ulla Andersson (V)
            </item>
            <item xml:id="i-EmyCJVJdz9HzTDsdLkHZUM">
              Josefin Brink (V)
            </item>
            <item xml:id="i-HrAULDBxPyZJ5miRHik4tt">
              Rossana Dinamarca (V)
            </item>
            <item xml:id="i-XMSSot21e1ZUMaN38FyZ7R">
              Christina Höj Larsen (V)
            </item>
            <item xml:id="i-8skAqTpwZt1JvPmH1quRjD">
              Wiwi-Anne Johansson (V)
            </item>
            <item xml:id="i-NjdsfghDyzBor65YcfHPSa">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
