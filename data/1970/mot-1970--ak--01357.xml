<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1357/mot_1970__ak__1357-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 1357 år 1970 11
          </p>
          <p>
            Nr 1357
          </p>
          <p>
            Av herr Löfgren m. fl, i anledning av Kungl. Maj:ts proposition
            nr 82, med förslag om vissa stödåtgärder för svensk varvsindustri.
          </p>
          <p>
            (Lika lydande med motion nr 1159 i Första kammaren)
          </p>
          <p>
            I proposition nr 82 föreslås riktlinjer för stöd åt den svenska
            varvs- industrin. Under senare år har nämligen varvsindustrin
            varit i ett läge som av många betecknats som en kris. Enligt vår
            mening kan Sverige på längre sikt erbjuda goda förutsättningar
            för en avancerad varvsindustri. På kort sikt bör man dessutom
            beakta att den nuvarande varvsindustrin skapar många sysselsättningstillfällen
            och ger landet betydande tillskott av utländsk valuta. Av dessa
            bägge anled- ningar bör staten känna ansvar för att de svenska
            varven överlever nuva- rande svårigheter med bibehållen konkurrenskraft.
            De svenska storvarven verkar att i allmänhet på ett tillfredsställande
            sätt klara de tekniska omvandlingar, som nya fartygstyper krävt
            och kommer att kräva. Andra svårigheter har varit värre att bemästra,
            det kraftiga pris- trycket och finansieringen av de långa och
            billiga krediter, som konkur- rensen med andra länder kräver att
            varven erbjuder sina kunder. Vi anser att propositionens förslag
            inte i tillräcklig utsträckning kan bidra till att lösa varvens
            finansieringsproblem. Andra länders stöd till sin varvsindustri
            skapar ett besvärligt konkurrensläge för de svenska varven. Detta
            gäller även om OECD-överenskommelsen om exportkreditgarantier
            för fartyg följs. Skall de minimikrav som överenskommelsen stadgar
            bl. a. i fråga om ränta och kredittid ej överskridas, får varven
            i länder med vårt ränteläge vidkännas stora kostnader. I den mån
            sådana kostnader i andra länder helt eller delvis täcks av statliga
            subventioner blir naturligtvis de svenska varvens konkurrenssituation
            mycket besvärlig. Propositionen avvisar tanken på direkta subventioner
            till varven. Det innebär, att målsättningen inte föreslås vara
            konkurrenslikställighet mellan svenska och de flesta utländska
            varv. Till de stora utländska varvsindustri- erna utgår nämligen
            räntestöd och statliga bidrag som saknar motsvarighet i vårt land.
            I fråga om varvsindustrin bör enligt vår mening alla ansträngningar
            gö- ras för att förmå andra länder att upphöra med sin subventionspolitik.
            Det kan ske t. ex. genom en revidering av OECD-överenskommelsen
            rörande exportkrediter för fartyg, så att räntor och andra villkor
            höjs till en nivå,
          </p>
          <pb facs="riksdagen-motions-pdf/data/1970/mot_1970__ak__1357/mot_1970__ak__1357-002.pdf"/>
          <p>
            12 Motion i Andra kammaren, nr 1357 år 1970
          </p>
          <p>
            som är jämförbar med den som råder på den internationella kreditmark-
            naden. Vi noterar med tillfredsställelse, att regeringen förbereder
            förhand- lingar i detta syfte. I avvaktan på en revision av OECD-överenskommelsen
            måste dock vårt land överväga att införa någon form av räntestöd
            till varvsindustrin. Ett sådant stöd skulle i och för sig inte
            behöva betecknas som ett brott mot de i vårt land tillämpade näringspolitiska
            principerna. I en reservation till bankofullmäktiges yttrande
            över varvskommitténs betänkande De sven- ska storvarvens problem,
            som ligger till grund för propositionens förslag, har herrar Dahlén,
            Hansson och Holmberg anfört följande med anledning av utredningens
            påstående, att kredit- och räntestöd inte skulle överensstämma
            med de näringspolitiska principer, som tillämpas i Sverige:
          </p>
          <p>
            Härtill kan emellertid fogas det påpekandet att den svenska lokaliserings-
            politiken innebär en av alla partier godtagen subventionering
            för att uppnå önskvärda närings- och sysselsättningspolitiska
            syften. De svenska import- tullarna innebär för övrigt att den
            för hemmamarknaden arbetande indu- strin erhåller fördelar på
            denna marknad i konkurrens med utländska till- verkare. Ett visst
            stöd åt den svenska varvsindustrin som skulle avlägsna en del
            av det handikapp som utlandets subventionsåtgärder medför fram-
            står därför som ett moderat uttryck för den strävan att skapa
            likvärdiga konkurrensförhållanden som väl överensstämmer med huvudtankarna
            i principerna för fri handel. Den skulle alltså inte innebära
            en protektionis- tisk politik och ej heller innebära exceptionella
            åtgärder som faller utanför ramen för den allmänna näringspolitiska
            inställningen i vårt land.
          </p>
          <p>
            Enligt vår mening har denna argumentering en betydande tyngd
            och kan undanröja tveksamhet inför direkt stöd till svensk varvsindustri.
            En av de tankar, som varvskommittén fört fram och departementschefen
            förefaller sympatiskt inställd till, är att man i och för sig
            inte skulle behöva vara ovillig från principiella utgångspunkter
            till ett betydande kontantstöd till varvsindustrin. Man vill emellertid
            låta utvecklingen ha sin gång under ett antal år till dess flertalet
            företag förtärt stora delar av sitt kapital genom förluster. Vid
            en sådan senare tidpunkt anser utredningen, att statliga kapi-
            taltillskott kan ifrågakomma men att staten då bör erhålla ett
            betydande inflytande på planering och drift inom industrin. Vi
            anser ett sådant förfaringssätt något märkligt. Det skulle försvaga
            varvens internationella konkurrenskraft och minska sysselsättningstrygg-
            heten. För att få bästa effekt bör ett statligt stöd givetvis
            sättas in redan innan företagen är nedkörda. Sedan 1963 finns
            statliga fartygskreditgarantier. Det sammanlagda be- loppet av
            sådana garantier, som meddelas av riksgäldsfullmäktige, är 2 200
            milj. kr. Garantierna meddelas för varje särskilt projekt. Enligt
            vår mening är ett system med kreditramar att föredra framför garantier
            bundna till visst projekt. Det skulle inte minst underlätta varvens
            långtidsplanering. Med hänvisning till det ovan anförda hemställer
            vi,
          </p>
          <pb facs="riksdagen-motions-pdf/data/1970/mot_1970__ak__1357/mot_1970__ak__1357-003.pdf"/>
          <p>
            Motion i Andra kammaren, nr 1357 år 1970 13
          </p>
          <p>
            att riksdagen i skrivelse till Kungl. Maj:t måtte hem- ställa
            1. a) att regeringen med kraft måtte verka för en revision av
            OECD-överenskommelsen rörande exportkreditgaran- tier för fartyg
            enligt i motionen antydda riktlinjer, b) att regeringen i avvaktan
            på en sådan revision av OECD-överenskommelsen till hösten förelägger
            riksdagen förslag till ett system med räntestöd till svensk varvsindustri;
            2. att de statliga fartygskreditgarantierna i framtiden ut- formas
            som fasta ramgarantier.
          </p>
          <p>
            Stockholm den 17 april 1970 Sigfrid Löfgren (fp)
          </p>
          <p>
            Gunnar Ericsson (fp) Fritz Börjesson (cp) Sven G. Andersson (fp)
          </p>
          <p>
            i Åtvidaberg i Glömminge i Örebro
          </p>
        </div>
      </div>
    </body>
  </text>
</TEI>
