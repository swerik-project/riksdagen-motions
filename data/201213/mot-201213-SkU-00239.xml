<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SkU-00239">
  <teiHeader>
    <fileDesc>
      <titleStmt>
        <title>Sänk dansbandsmomsen</title>
        <author corresp="i-DGcLR21cjcBjrD374xbmmM">av Ellen Juntti (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sänk dansbandsmomsen</title>
          <idno type="rdwebb">H002Sk239</idno>
          <rs type="number">Sk239</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H002Sk239/text</ref>
          <ref type="dokument_url_html">http://data.riksdagen.se/dokument/H002Sk239</ref>
          <ref type="dokumentstatus_url_xml">http://data.riksdagen.se/dokumentstatus/H002Sk239</ref>
          <ref type="doc">http://data.riksdagen.se/fil/BFB472B9-CC5F-4E27-BE65-DC6F19215FCF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LauvU7jzeiGy1tA5mZXgrH" type="signed"/>
        <correspContext corresp="i-LauvU7jzeiGy1tA5mZXgrH">
          <note type="signatory" corresp="i-DGcLR21cjcBjrD374xbmmM"/>
        </correspContext>
        <correspAction xml:id="i-Q1SzM21uyQmyPmwMYx23fP" type="numbering">
          <date when="2012-10-03"/>
        </correspAction>
        <correspAction xml:id="i-3rZhFEdDwS6DHj4AmrsShm" type="submission">
          <date when="2012-10-02"/>
        </correspAction>
        <correspAction xml:id="i-GdviQmnAHVxYtSriNdyqw5" type="transfer">
          <date when="2012-10-02"/>
        </correspAction>
        <correspAction xml:id="i-QNTUCJGe1zfZczCz8mdZ2G" type="assigned"/>
        <correspContext corresp="i-QNTUCJGe1zfZczCz8mdZ2G">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6hWGvDHxLd38XGegpV7TVh" type="motHeader"/>
      <div xml:id="i-BZxrQuDk2Ub7zr62wXLWJM" type="motBody">
        <div xml:id="i-2zpUXWKD7rDhmdQRya6Z2D" type="motProposal" subtype="förslag">
          <head xml:id="i-uxvpN4ZsjGK5ae5mZnku3">
            Förslag till riksdagsbeslut
          </head>
          <p xml:id="i-7zwRy7UW9Jwt86F5MKXkam">
            Riksdagen tillkännager för regeringen som sin mening vad som
            anförs i motionen om en översyn av den s.k. dansbandsmomsen.
          </p>
        </div>
        <div xml:id="i-JkjL6dSoQxr6KQ365iDnPJ" type="motContent">
          <head xml:id="i-9RNUDzHnarBa7X8taq8Dkv" type="h1">
            Motivering
          </head>
          <p xml:id="i-GQkmF7LtMJS65Y19YV6fdo">
            Varje månad beger sig hundratusentals människor ut för att dansa.
            Istället för att gå på gym, springa eller delta i pass hos Friskis
            och Svettis är veckans dans motionspasset. Ur ett folkhälsoperspektiv
            är detta naturligtvis viktigt. Det finns också andra aspekter
            som är positiva. För många pensionärer är veckans dans höjdpunkten.
            De kommer ut och får träffa andra människor och blir därmed inte
            isolerade.
          </p>
          <p xml:id="i-fAEtXeZv7cz9GyGw2SLvQ">
            Länge har man talat om att kultur påverkar hälsan positivt. Flera
            studier visar att dans har en positiv verkan på kroppen, både
            fysiskt och psykiskt. När man dansar tränar man både muskelstyrka,
            balans, koordination och rörlighet. Under dansen utsöndras kroppens
            eget morfin, endorfiner, som också kallas för må-bra-hormoner.
            Endorfiner är stressreducerande och har en smärtstillande effekt.
            Även oxytocin frigörs i kroppen vid dans. Oxytocin är ett hormon
            som lindrar smärta och är bra för läkningsprocesser, stress och
            blodtryck.
          </p>
          <p xml:id="i-SfzQhpemcFdwxhmsAEM4wi">
            Bengt Starrin, verksam vid Karlstads universitet, är professor
            i socialt arbete och forskar om välfärd, utsatthet och folkhälsa.
            Hans forskning innefattar emotioner och emotionell energi, ekonomisk
            stress samt emotioner som skam, stolthet och lycka . I en undersökning
            som Bengt Starrin gjort bland personer som dansar regelbundet,
            framgår det att de som dansar mår bättre än de som inte dansar.
          </p>
          <p xml:id="i-MqD6yVcVzZVniriWjmZzzg">
            För mig är kultur inte bara Operan och Dramaten. Många kommer
            aldrig att besöka vare sig Operan eller Dramaten, men de flesta
            av oss har på något sätt en relation till en dansbana. Många har
            träffat sin partner där, andra lärt sig dansa och nästan alla
            blir lyckliga och glada av att dansa. Att få träffa andra människor
            på t.ex. danstillställningar bidrar även till att man känner sig
            delaktig i ett socialt sammanhang, inte minst för de äldre. För
            många är dans viktig för att skapa livskvalitet och harmoni. Dansen
            kan bidra till att människor orkar med ett i övrigt stressigt
            och arbetsamt vardagsliv.
          </p>
          <p xml:id="i-QNGMLfV7CGuNVtwkMrevFc">
            SOM-institutet, som är en opartisk undersökningsorganisation
            vid Göteborgs universitet, ställde 2008 frågan om och hur ofta
            man dansat under det senaste året i den nationella SOM-undersökningen
            om kulturvanor och livsstil i Sverige. Totalt besvarades frågan
            av 1 635 personer. 42 procent av de svarande i åldern 1585 år
            uppgav att de dansat minst en gång under året, 19 procent att
            de dansat minst någon gång i kvartalet och 11 procent minst en
            gång per månad. Vilket skulle innebära att 3,2 miljoner svenskar
            varit ute och dansat under året samt att 845 000 dansat minst
            en gång i månaden.
          </p>
          <p xml:id="i-S5dtGTgxC1iv185w3ZPi8t">
            Varje vecka åker ett hundratal dansband ut på vägarna, och mil
            efter mil kör de till olika spelningar. De brinner för sin musik
            och för att möta sin publik, och de är en förutsättning för att
            dansarna ska kunna dansa till levande musik. Många dansbandsmusiker
            har varit verksamma i väldigt många år, en del så länge som 50
            år. Dansband har blivit en del av den svenska folksjälen och betyder
            mycket för många.
          </p>
          <p xml:id="i-RmhZXiu1siXuDLRVbamwMh">
            Dansbandsmusiker är slitvargar, och danstillställningar skapar
            även många andra arbetstillfällen som man inte tänker på. Det
            skapas arbeten inom produktionsbolag, skivbolag, reklamföretag,
            musikaffärer som säljer eller hyr ut instrument, arrangörer, garderobspersonal,
            revisorer, klädskapare, bussföretag med flera.
          </p>
          <p xml:id="i-PTp6qgWiwYjgfEi1hK3vZ9">
            Det finns dock orosmoln på himlen vad det gäller de svenska dansbandens
            överlevnad. Ett sådant orosmoln är den så kallade dansbandsmomsen.
            En orättvis moms som drabbar de svenska dansbanden och de som
            dansar.
          </p>
          <p xml:id="i-YJUxZ43c1194F21NbSRs1X">
            Enligt gällande lagstiftning är det i dag olika momssatser beroende
            på om man spelar musik för sittande eller dansande publik. En
            sittande publik betalar 6 procent i moms på entrébiljetten, medan
            dansande publik betalar 25 procent. Det innebär att om jag vill
            se dansbandet The Playtones spela på ett konserthus betalar jag
            6 procent moms, men om jag går ut för att dansa till samma orkester
            med samma repertoar så får jag helt plötsligt betala 25 procent
            moms.
          </p>
          <p xml:id="i-T9mrd4hLYwSZgzvhKt5vLq">
            Skillnaden är att på det ena stället sitter du ner och lyssnar
            på The Playtones, och då räknas det som kultur. På det andra stället
            dansar du till The Playtones, och då räknas det plötsligt inte
            som kultur. Trots att det är samma band och samma repertoar. Man
            skulle kunna säga att det straffar sig när man vill dansa till
            musiken. Samtidigt pågår det i dag en samhällsdebatt om att vi
            i Sverige blir allt mer överviktiga och behöver både se över våra
            kostvanor och röra oss mer. Varför ska man då straffas om man
            föredrar att röra på sig genom att dansa, hellre än att sitta
            stilla på en konsert?
          </p>
          <p xml:id="i-X1S2jrabsxBECGLordV3cB">
            Många menar att dansbandsmomsen är 25 procent för att det räknas
            som en kommersiell verksamhet. Ett dåligt och ihåligt argument
            som faller platt i samma stund som det framkommer att biljettpriset
            till konserten med Bruce Springsteen också har 6 procent moms.
            Frågan man också kan ställa sig är varför Bruce Springsteen räknas
            som kultur medan de svenska dansbanden inte gör det?
          </p>
          <p xml:id="i-5cRdEteQS79jdRBEsNFxJj">
            Flera av dem jag träffat har berättat att konsekvensen med att
            de får betala 25 procent istället för 6 procent moms blir att
            de dansar färre gånger. Flera har berättat att de hade gått ut
            och dansat oftare om priset vore lägre. Detta i sig skulle också
            innebära fler arbetstillfällen i det stora hela och minska sårbarheten
            i branschen.
          </p>
          <p xml:id="i-SXSA3Sg7LXPR1dNXL4xS8U">
            Prisskillnaden betyder kanske inte så mycket för dem som dansar
            sällan, men många av dem jag har träffat dansar flera gånger i
            veckan och för dem gör priset skillnad.
          </p>
          <p xml:id="i-M85wADq2tDt7dXFd4wtGdB">
            Skattesatsen 6 procent gäller för tillträde till konserter, cirkus,
            biograf, teater, opera- eller balettföreställningar eller andra
            jämförliga föreställningar. Med jämförliga föreställningar avses
            t.ex. trolleri, revy-, operett- eller musikalföreställningar.
          </p>
          <p xml:id="i-78NGGSkWmnpuLNSExdefpX">
            Undantag är skattesatsen 25 procent på danstillställningar och
            restaurangunderhållning.
          </p>
          <p xml:id="i-D2nTJ4GVxPkNNLBwSVQzF1">
            Detta är orättvist och svårt att förstå och acceptera. Om man
            sänker momsen till 6 procent även för dansande publik tror jag
            att det skulle vara bra för folkhälsan och även skapa fler arbeten
            både för dansbanden och de övriga som jag nämnt tidigare. Framförallt
            skulle det bli rättvist.
          </p>
          <p xml:id="i-LTqmTuaHNnokA28qExT3Uh">
            Därför föreslår jag att en översyn av de olika mervärdesskattesatserna
            bör göras.
          </p>
        </div>
        <div xml:id="i-ScYvmif5fDgdDoAsE8yzMx" type="motSignatures">
          <list xml:id="i-5UiyxfzHMG48MsHNfswztX">
            <item xml:id="i-EtDVtzbtujxhmUUAY8TWS6">
              Ellen Juntti (M)
            </item>
          </list>
        </div>
      </div>
    </body>
  </text>
</TEI>
