<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-04140">
  <teiHeader>
    <fileDesc>
      <titleStmt>
        <title>med anledning av prop. 2017/18:224 Lag om försäkringsmedicinska utredningar</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4140 av Julia Kronlid m.fl. (SD)</title>
          <idno type="rdwebb">H5024140</idno>
          <rs type="number">4140</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5024140/text</ref>
          <ref type="dokument_url_html">http://data.riksdagen.se/dokument/H5024140</ref>
          <ref type="dokumentstatus_url_xml">http://data.riksdagen.se/dokumentstatus/H5024140</ref>
          <ref type="docx">http://data.riksdagen.se/fil/3220CF11-CF12-4F80-AD28-D737C0DD43AE</ref>
          <ref type="pdf">http://data.riksdagen.se/fil/A222E41C-51D3-498B-943A-6A9BF003F11E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-H6i77bianCgQAnMyqCfYc8</idno>
            <name>Linus Bylund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-XVjUKhsrrAKR1VwzwhSmLV</idno>
            <name>Heidi Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5xiKq4h3HK9zskXs7Vv7h2" type="basedOn"/>
        <correspContext corresp="i-5xiKq4h3HK9zskXs7Vv7h2">
          <ref>Proposition 2017/18:224</ref>
        </correspContext>
        <correspAction xml:id="i-849V1BbnQrUqQkCfGghHvn" type="signed"/>
        <correspContext corresp="i-849V1BbnQrUqQkCfGghHvn">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-H6i77bianCgQAnMyqCfYc8"/>
          <note type="signatory" corresp="i-XVjUKhsrrAKR1VwzwhSmLV"/>
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-S8jWFFHYQsc96Ru454R1A9" type="submitted">
          <date when="2018-04-25"/>
          <time when="15:57:02"/>
        </correspAction>
        <correspAction xml:id="i-BvsFfpxFtp7uWQJfiSm2L2" type="dismissed">
          <date when="2018-04-26"/>
        </correspAction>
        <correspAction xml:id="i-VtSC6afSErVqt5WHiL74dU" type="reviewed">
          <date when="2018-04-26"/>
          <time when="10:48:58"/>
        </correspAction>
        <correspAction xml:id="i-XoPGQyjtpLqfo89FXBW88N" type="referred">
          <date when="2018-04-27"/>
        </correspAction>
        <correspAction xml:id="i-EA2etxxSzzL5eD1xetAJxL" type="assigned">
          <date when="2018-09-21"/>
          <time when="09:41:35"/>
        </correspAction>
        <correspContext corresp="i-EA2etxxSzzL5eD1xetAJxL">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-4yM7u8M89Ly3W7pCbnLjZf" type="behandlas_i"/>
        <correspContext corresp="i-4yM7u8M89Ly3W7pCbnLjZf">
          <ref type="uppgift">2017/18:SfU22</ref>
          <ref type="ref_dok_id">H501SfU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU22</ref>
          <ref type="ref_dok_titel">Lag om försäkringsmedicinska utredningar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ppuh1tLsGgvFzpFEf7mUfd" type="motHeader">
        <div xml:id="i-QazvwvNRK5CHPinE3PPCBs" type="motTitle">
          Motion till riksdagen 2017/18:4140 av Julia Kronlid m.fl. (SD)
          med anledning av prop. 2017/18:224 Lag om försäkringsmedicinska
          utredningar
        </div>
      </div>
      <div xml:id="i-8nhoVdM7VQeSqFYdkrRFzf" type="motBody">
        <div xml:id="i-KfU5J6Uc2gPTn5fWdb91wD" type="motProposal" subtype="förslag">
          <head xml:id="i-54B5Sgcoyy2a9u8H4Lrrpf">
            Förslag till riksdagsbeslut
          </head>
          <list xml:id="i-Ufyf8JaNnYPjVfUVtfhRSY" style="ol">
            <item xml:id="i-TtsoWvVsUXKJiKskFm3fFQ">
              Riksdagen ställer sig bakom det som anförs i motionen om att
              regeringen efter 24 månader ska utvärdera och vid behov revidera
              lagen utifrån effekter och eventuella undanträngningseffekter
              på hälso- och sjukvården och tillkännager detta för regeringen.
            </item>
            <item xml:id="i-JZ3chHERQEksw6E7prGFV7">
              Riksdagen ställer sig bakom det som anförs i motionen om att
              regeringen bör motverka undanträngningseffekter genom att skapa
              förutsättningar för landstingen att kunna hantera uppdraget med
              försäkringsmedicinska utredningar och tillkännager detta för regeringen.
            </item>
            <item xml:id="i-KRjKsPnNqcdmWmxmjcCb7E">
              Riksdagen ställer sig bakom det som anförs i motionen om att
              regeringen bör utreda möjligheten att de försäkringsmedicinska
              utredningarna också räknas som hälso- och sjukvård och tillkännager
              detta för regeringen.
            </item>
          </list>
        </div>
        <div xml:id="i-B26mUp8Hu85CQYuRrGwkRx" type="motContent">
          <head xml:id="i-QhjgYQrkjFjhqnNT2NxB9G" type="h1">
            Motivering
          </head>
          <p xml:id="i-JAvgYGQvpVMp1MZT7yLvKZ">
            Det är viktigt att se över de försäkringsmedicinska utredningarna
            då det i dag finns flera brister, bl.a. en osäkerhet om vilka
            lagar och bestämmelser som är tillämpliga. Variationerna ute i
            landet är påtagliga när det gäller hur många utredningar som begärts,
            och det har förekommit att Försäkringskassans handläggare haft
            svårt att välja ut i vilka ärenden som utredningarna ska begäras.
            Man har även sett samarbetsproblem mellan landstingen och jäv
            i mindre landsting. Nu vill regeringen reglera ansvaret för försäkringsmedicinska
            utredningar i lag. Så som utredningen och Inspektionen för socialförsäkringen
            i sitt remissvar framhåller kan det mycket väl vara så att den
            försäkrade tycker att det är ”tryggare och mer neutralt” att bli
            utredd av hälso- och sjukvårdspersonal som har landstinget som
            huvudman än om det sker inom ramen för Försäkringskassans verksamhet.
          </p>
          <p xml:id="i-CcBhUfXPjk9yy9TVw1E2NU">
            SKL och de flesta landsting är dock precis som vi oroade över
            att det kan innebära undanträngningseffekter för patienter i behov
            av vård när landstingen tar över ansvaret. I dag är det orimliga
            vårdköer och det är brist på läkare och annan sjukvårdspersonal.
          </p>
          <p xml:id="i-7nASQ5UKStitcGdqtpJhMa">
            Vi anser att man inte löser något som inte fungerar enbart med
            en ny lag. Hälso- och sjukvården har i dag allvarliga brister
            i form av en vårdgaranti som inte på långa vägar håller måttet
            och sjukvårdspersonal som hellre arbetar inom andra branscher.
            Vi måste först och främst se till att sjukvården fungerar. Sverigedemokraterna
            har en rad åtgärder för vården. Arbetsmiljön och arbetsvillkoren
            behöver förbättras för att man över huvud taget ska välja att
            utbilda sig till olika vårdyrken. Några av de avgörande faktorerna
            för att man ska kunna tänka sig att välja att arbeta inom sjukvården
            är just bättre löneutveckling, större möjlighet att styra över
            arbetssituationen samt rimligare arbetsbelastning i förhållande
            till arbetstid.
          </p>
          <p xml:id="i-8zp9RUgiHpe4FPGxtYHkbR">
            För att uppnå en ökad tillgänglighet för att patienterna ska
            få en mer tillgänglig vård måste befintliga resurser inom sjukvården
            användas mer effektivt. I de fall landstingen inte kan erbjuda
            vård inom vårdgarantins tidsgränser ska man inrätta ett nationellt
            vårdgarantikansli som har helhets- och samordningsansvaret för
            att patienterna ska få snabbare vård. Som patient ska man fritt
            kunna välja vilken offentligt finansierad vårdgivare (både öppen-
            och slutenvård) som man vill få sin behandling eller operation
            utförd av, och man ska som patient ha rätt att bli utredd inom
            vårdgarantins dagar.
          </p>
          <p xml:id="i-ExjmwgXaZJEhGw74bGc43f">
            Sverigedemokraterna vill också inrätta ett särskilt snabbspår
            på akuten för att förbättra omhändertagandet och så att de äldre
            patienterna får rätt specialistvård snabbare, samtidigt som det
            kan minska trycket på akutmottagningen. För att skapa förutsättningar
            för landstingen att kunna hantera uppdraget med försäkringsmedicinska
            utredningar menar vi att regeringen på allvar måste åtgärda de
            brister som i dag finns inom sjukvården och satsa resurser på
            sjukvården. Vi menar att de ersättningar som utlovas för att genomföra
            de försäkringsmedicinska utredningarna inte räcker.
          </p>
          <p xml:id="i-637kKeZwmkNWCvCntMU445">
            För att utreda konsekvenser och effekter av den nya lagen vill
            vi att den utvärderas och vid behov revideras om 24 månader. Regeringen
            skriver i propositionen att man ska utvärdera verksamheten och
            dess effekter en tid efter att lagen varit i kraft men vi vill
            tidsbestämma detta. Vi vill också att det av utredningen tydligt
            ska framgå om lagen om försäkringsmedicinska utredningar lett
            till undanträngningseffekter och konsekvenser med exempelvis förlängda
            väntetider till vård för patienter inom hälso- och sjukvården.
          </p>
          <p xml:id="i-6ryt1YfZFY9r16Pg5KS575">
            Vi anser att det är viktigt att försäkringsmedicinska utredningar
            bidrar till att hjälpa människor att hitta sin arbetsförmåga och
            få adekvat hjälp av relevanta myndigheter eller instanser inom
            sjukvården. Syftet måste vara att färre människor hamnar mellan
            stolarna och inte att finansiera kostnadsbesparingar.
          </p>
          <p xml:id="i-F8hvB4ns7y2CdeDmVUxS7X">
            Vi menar därför att regeringen bör ta på större allvar att flera
            remissinstanser kritiserar regeringens förslag att de försäkringsmedicinska
            utredningarna inte ska räknas som hälso- och sjukvård. Inspektionen
            för socialförsäkringen (ISF) menar i sitt remissvar att det kan
            ge upphov till konsekvenser för den försäkrade om försäkringsmedicinska
            utredningar inte ska vara en del av hälso- och sjukvården. De
            poängterar även att sjukskrivningsprocessen kräver att bedömningen
            ska ske med samma medvetenhet, systematik och professionalism
            som andra åtgärder inom hälso- och sjukvården vilket vi håller
            med om. Vi ser också att annat intygsskrivande ofta ingår i patientvården
            och att omständigheter som är relevanta för hälso- och sjukvården
            kan framkomma vid en försäkringsmedicinsk utredning. Detta för
            att öka rättssäkerheten för den som utreds och för att öka möjligheterna
            att lämna in klagomål på utredningen så som framgår i remissvaret
            från ISF. Även LO framhåller i propositionen att det för den försäkrade
            måste framstå som obegripligt varför den försäkringsmedicinska
            utredningen inte ska betraktas som hälso- och sjukvård, när det
            är fråga om en medicinsk utredning där diagnos, funktionstillstånd,
            aktivitetsbegränsningar m.m. ska redovisas. Vi anser därför att
            regeringen snarast och allra senast inom 24 månader också ska
            utreda konsekvenser av nuvarande förslag samt möjligheten att
            de försäkringsmedicinska utredningarna räknas som hälso- och sjukvård.
            Detta utan att det för den skull skapar undanträngningseffekter
            för övrig hälso- och sjukvård.
          </p>
        </div>
        <div xml:id="i-YRR6v6QwehJ5ph33jCTy4y" type="signatureBlock">
          <list xml:id="i-759ja6EiYiWtJ1XoPKbRmt">
            <item xml:id="i-22fq9ZqwgJiomb7UgJTAZS" type="signature">
              Julia Kronlid (SD)
            </item>
            <item xml:id="i-7dZpRaiPUJL2rY7zkJZDTN" type="signature">
              Linus Bylund (SD)
            </item>
            <item xml:id="i-CtGhFrVkfe4U9bDGWZ5jG2" type="signature">
              Heidi Karlsson (SD)
            </item>
            <item xml:id="i-7e2mCna9s7He7T1Sj4DMqq" type="signature">
              Per Ramhorn (SD)
            </item>
            <item xml:id="i-6rp6yAvuzkCZMKY8WCgdyY" type="signature">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
