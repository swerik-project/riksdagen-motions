<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KU-00001">
  <teiHeader>
    <fileDesc>
      <titleStmt>
        <title>med anledning av prop. 2010/11:40 En reformerad budgetlag</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:40 En reformerad budgetlag</title>
          <idno type="rdwebb">GY02K1</idno>
          <rs type="number">K1</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GY02K1/text</ref>
          <ref type="dokument_url_html">http://data.riksdagen.se/dokument/GY02K1</ref>
          <ref type="dokumentstatus_url_xml">http://data.riksdagen.se/dokumentstatus/GY02K1</ref>
          <ref type="doc">http://data.riksdagen.se/fil/E1CFA7B6-21AF-4B95-BA0B-72B9ECAAE93F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XH8HLUKiZJK2ouZxcH9xht" type="basedOn"/>
        <correspContext corresp="i-XH8HLUKiZJK2ouZxcH9xht">
          <ref>Proposition 2010/11:40</ref>
        </correspContext>
        <correspAction xml:id="i-5KCwqz7qR2T8Nkyx5C52nB" type="signed"/>
        <correspContext corresp="i-5KCwqz7qR2T8Nkyx5C52nB">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-M5o8cYSRJsbmZdvevomfQX"/>
        </correspContext>
        <correspAction xml:id="i-R1YyiNvVPMCwaTdef9z53T" type="transfer">
          <date when="2010-12-20"/>
        </correspAction>
        <correspAction xml:id="i-UBgCcXjgqeaFs27cZ82rqv" type="submission">
          <date when="2010-12-20"/>
        </correspAction>
        <correspAction xml:id="i-Vuxt1G2eQxzSSC1rJ91vYU" type="assigned"/>
        <correspContext corresp="i-Vuxt1G2eQxzSSC1rJ91vYU">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6tY7i9pL7rd9GYkadt77nE" type="motBody">
        <div xml:id="i-CnzVdGvM8CSRyptReKpD1m" type="TOC">
          <head xml:id="i-KySR4ZDyLuFU4gjvGBFUD">
            1 Innehållsförteckning
          </head>
          <list xml:id="i-XpVEByrJvoiBzhuN7ny6rQ">
            <item xml:id="i-NXRX1WgeoNYawbVfa13CL9">
              2 Förslag till riksdagsbeslut 2
            </item>
            <item xml:id="i-JpWZEt911Uvcddnsp3GGXK">
              3 Bakgrund 2
            </item>
            <item xml:id="i-FYe6kFmhg93JNkNB8zJf2N">
              4 Normpolitiken 4
            </item>
            <item xml:id="i-DSBgyee5AR9SJ5Rest5MSy">
              5 Principiella överväganden 6
            </item>
            <item xml:id="i-UqU3cNP2HMWBUKRKSBRvMg">
              6 Utgiftstaken 6
            </item>
            <item xml:id="i-Ng3iKDVwtFmpmeXFACWJfZ">
              7 Överskottsmålet 7
            </item>
            <item xml:id="i-ALCPu4X3oGvxDrwwDqPfNR">
              8 Infrastruktur och statligt ägande 9
            </item>
            <item xml:id="i-PRTzNFjr5qYJhA7W2zuaPz">
              8.1 Finansiering av infrastruktur 9
            </item>
            <item xml:id="i-JWeqWEeJ2esMT9bqPDwCLA">
              8.2 Förvärv av aktier och kapitaltillskott 10
            </item>
            <item xml:id="i-UcUR3NchyLom66oQvyeV7f">
              8.3 Förslag 11
            </item>
            <item xml:id="i-7WusrunzDKUoG4nzy7DeS1">
              9 Utlåning och CSN 11
            </item>
          </list>
        </div>
        <div xml:id="i-KukZNWJu23ozU9Smj3yCZA" type="motProposal" subtype="förslag">
          <head xml:id="i-Q85Bxe79aSoTBWqJ1ezZfN">
            2 Förslag till riksdagsbeslut
          </head>
          <list xml:id="i-UkW82VKu5rLCt1Euct99md" style="ol">
            <item xml:id="i-FE3Frnj7n2aVua5w21e8P5">
              Riksdagen avslår regeringens förslag till 2 kap. 2 § budgetlagen.
            </item>
            <item xml:id="i-9hZdx4FwgDAkKkREQ75Mu4">
              Riksdagen avslår regeringens förslag till 2 kap. 4 § budgetlagen.
            </item>
            <item xml:id="i-GMqE9k1bJaJci3Y5EtmQZ3">
              Riksdagen beslutar med ändring av regeringens förslag att 2 kap.
              1 § budgetlagen ska ha följande lydelse: Regeringen ska till riksdagen
              lämna förslag till mål för den offentliga sektorns finansiella
              sparande (saldomålet).
            </item>
            <item xml:id="i-FbGnLtivxuuX6s69XUnHwH">
              Riksdagen beslutar med ändring av regeringens förslag att 7 kap.
              5 § budgetlagen ska ha följande lydelse: Andra tillgångar än de
              som anges i 1, 3 och 4 §§ ska finansieras med lån eller med inkomster
              som anges i 8 kap. 912 §§.
            </item>
            <item xml:id="i-NkFCS8BfsoBtjuQSdTggk1">
              Riksdagen beslutar med ändring av regeringens förslag att 7 kap.
              2 § budgetlagen ska ha följande lydelse: Förvärv av aktier eller
              andelar i ett företag och annat tillskott av kapital ska finansieras
              med lån.
            </item>
            <item xml:id="i-Cbse2KvZvDSTnxgQ9YmwEJ">
              Riksdagen beslutar med ändring av regeringens förslag att 7 kap.
              6 § budgetlagen ska ha följande lydelse: Bestämmelserna i 15 §§
              gäller inte om riksdagen för en viss myndighet, ett visst anslag,
              ett visst lån eller en viss anskaffning beslutar om någon annan
              finansiering.
            </item>
          </list>
        </div>
        <div xml:id="i-2W3HAkgiWd2aHNuRzpcoPf" type="motContent">
          <head xml:id="i-ScgG5vusw77HEtvLaj64a1" type="h1">
            3 Bakgrund
          </head>
          <p xml:id="i-N7dtzoKYP9ba97aYTmZRjN">
            År 1996 antog riksdagen lagen (1996:1059) om statsbudgeten (budgetlagen).
            Dessförinnan saknade Sverige en lag som explicit reglerade statsbudgeten.
            Regeringen och riksdagen ansåg att regeringsformens och riksdagsordningens
            bestämmelser om finansmakten och statsbudgeten behövde kompletteras
            och preciseras. Man menade bl.a. att det förelåg ett behov av
            att tydliggöra befogenhetsfördelningen mellan riksdag och regering
            på finansmaktens område och att införa bestämmelser som kunde
            stärka budgetdisciplinen. Med begreppet finansmakt avses främst
            rätten att bestämma hur statens inkomster ska beräknas och att
            besluta om statens utgifter och på annat sätt förfoga över statens
            tillgångar.
          </p>
          <p xml:id="i-JhGvp3WvKGsQ2ejabq7wX6">
            En viktig bestämmelse som infördes i den gamla budgetlagen var
            att regeringen med hänvisning till riksdagsordningen gavs möjligheten
            att föreslå riksdagen att införa ett tak för statens utgifter
            (utgiftstak), samt att dessa tak fick avse en längre tid än för
            det kommande budgetåret. Det infördes också en bestämmelse om
            att i det fall ett beslutat utgiftstak riskerade att överstigas
            skulle regeringen för att undvika detta vidta sådana åtgärder
            som den hade befogenhet till eller föreslå riksdagen nödvändiga
            åtgärder.
          </p>
          <p xml:id="i-E7CKUYwRdcjDK5319BQfnm">
            Strax innan riksdagen antog lagen om statsbudgeten hade det infogats
            en ny bestämmelse i riksdagsordningen av stor vikt för budgetprocessen,
            den s.k. rambeslutsmodellen. Denna bestämmelse regleras för närvarande
            i 5 kap. 12 § riksdagsordningen. Modellen innebär att riksdagen
            först beslutar om budgeten i dess helhet och lägger fast ramar
            för den totala omfattningen av statsutgifterna och för utgiftsnivån
            för vart och ett av de 27 utgiftsområdena. Samtidigt tar riksdagen
            ställning till vilka förslag till skatter och avgifter som ska
            genomföras. I ett andra steg beslutar riksdagen om anslagen på
            respektive utgiftsområde inom ramen för det belopp som redan fastställts.
            Bestämmelsen har inneburit att regeringens inflytande på den ekonomiska
            politiken och budgetprocessen har stärkts i betydande omfattning
            på riksdagens bekostnad. Förespråkarna för modellen hävdar att
            den stärkt budgetdisciplinen under budgetprocessen.
          </p>
          <p xml:id="i-2uUxws8Lkj3GghvYHoGwnN">
            I 2007 års ekonomiska vårproposition anförde regeringen att den
            avsåg att göra en översyn av budgetlagen. Detta har hittills resulterat
            i flera viktiga förändringar av budgetlagen.
          </p>
          <p xml:id="i-4DfnNsKH9b77FbGHM4YRNF">
            I samband med att riksdagen biföll regeringens proposition 2009/10:5
            Obligatoriskt utgiftstak ändrades budgetlagen genom lagen (2009:1444)
            på två centrala områden. Regeringen ska numera i budgetpropositionen
            lämna förslag till tak för statens utgifter. Innan denna förändring
            föreskrev budgetlagen endast att regeringen hade möjligheten att
            föreslå tak för statens utgifter. En annan viktig förändring i
            budgetlagen som antagandet av propositionen medförde är att utgiftstaken
            numera ska vara treåriga, detta till skillnad mot den föregående
            bestämmelsen som uttryckte att utgiftstaken fick omfatta en längre
            tidsperiod än det kommande budgetåret.
          </p>
          <p xml:id="i-YQkctgRpfkS4qPzn3aXdaL">
            Den 4 juni 2009 beslutade regeringen att tillkalla en särskild
            utredare med uppdrag att göra en översyn av budgetlagen. På basis
            av Finansdepartementets departementspromemoria Utvärdering av
            överskottsmålet (Ds 2010:4) beslutade regeringen om ett tilläggsdirektiv
            till utredningen av budgetlagen med innebörden att utredningen
            skulle lämna förslag till reglering av överskottsmålet, vilket
            resulterade i rapporten Obligatoriskt överskottsmål (dnr Fi2010/1192).
            I samband med 2010 års ekonomiska vårproposition tog regeringen
            ställning till rapportens förslag. I vårpropositionen föreslog
            regeringen att det införs en skyldighet för regeringen att dels
            till riksdagens lämna förslag till mål för den finansiella sektorns
            sparande, dels vid minst två tillfällen under budgetåret redovisa
            för riksdagen hur målet uppnås. Trots att regeringen inte föreslog
            att nivån på målet skulle regleras i budgetlagen förordade man
            att målet skulle benämnas överskottsmålet. Riksdagen biföll regeringens
            förslag och bestämmelserna infördes i budgetlagen genom lagen
            (2010:716).
          </p>
          <p xml:id="i-SHUrejUMxRyHUpDQzf97Sm">
            I proposition 2010/11:40 En reformerad budgetlag lämnar regeringen
            nu förslag till ytterligare ett antal förändringar av budgetlagen.
            De nya bestämmelserna handlar bl.a. om förbud mot utgifter på
            budgetens inkomstsida, vissa förändringar av budgetens anslagstyper,
            förändringar av bestämmelserna beträffande anslagskrediter och
            anslagssparande, en ny modell för statlig utlåning samt ny reglering
            avseende förvärv av aktier.
          </p>
          <head xml:id="i-X6cs5UmS62msSyiSzmKu3H" type="h1">
            4 Normpolitiken
          </head>
          <p xml:id="i-SE2qhZQ71AVcTvudk3VoYV">
            Beskrivningen ovan av tillkomsten av den nuvarande budgetlagen
            kan ge intrycket av att det mest handlar om budgettekniska frågor
            utan väsentligt politiskt innehåll. Sanningen är snarare den motsatta.
            Budgetlagen måste ses i ett politiskt sammanhang för att bli begriplig.
            Delar av budgetlagen, såsom systemet med utgiftstaken och överskottsmålet,
            är fundamentala inslag i det finanspolitiska ramverket. Detsamma
            gäller riksdagsordningens bestämmelser om den s.k. rambeslutsmodellen.
            Andra centrala inslag i det finans- och penningpolitiska ramverket
            är kommunernas balanskrav som regleras i kommunallagen samt Riksbankens
            s.k. oberoende ställning och dess ensidiga inflationsmål som regleras
            i riksbankslagen. Till detta kan läggas regeringens finanspolitiska
            råd som består av förment objektiva experter men som snarast har
            en kraftig marknadsliberal slagsida som i praktiken fungerar som
            ett slags vetenskaplig överdomare i den ekonomiskpolitiska debatten.
          </p>
          <p xml:id="i-ErV4uX1hRBVjY2XQwPCZ5Q">
            Det finans- och penningpolitiska ramverket avser att begränsa
            regeringens och riksdagens handlingsfrihet i ekonomiska frågor.
            Syftet är att riktlinjerna för den ekonomiska politiken ska baseras
            på dessa ramverk, eller normer som de också kallas. Normpolitikens
            inträde i de västerländska ekonomierna tog fart under 1980-talet.
            Denna politik kan i mångt och mycket ses som en reaktion på den
            keynesianska ekonomiska politiken som alltsedan 1930-talets djupa
            ekonomiska kris präglat politiken i de flesta utvecklade ekonomier.
            Vi i Vänsterpartiet har i våra budgetmotioner ingående beskrivit
            och analyserat de brister vi ser i de olika ramverken. Den analysen
            ska inte i alla dess delar upprepas här, men det kan finnas skäl
            att i detta sammanhang kortfattat beskriva och skärskåda bevekelsegrunderna
            till det paradigmskifte som kraftigt undergrävt de folkvaldas
            inflytande över den ekonomiska politiken.
          </p>
          <p xml:id="i-KEsxUcrtK1UfP39nRHdxvC">
            Det finns framför allt två officiella och ett outtalat motiv
            till normpolitiken. Det sistnämnda mer outtalade motivet är att
            genom olika budgetrestriktioner minska storleken på den offentliga
            sektorn och i förlängningen öka den privata konsumtionen. Denna
            ambition förefaller ha haft avsedd effekt. I Sverige, vars politik
            sedan början av 1990-talet hör till de mest normstyrda, har den
            offentliga konsumtionen i fasta priser ökat med 21 % mellan 1990
            och 2010, vilket ska jämföras med att den privata konsumtionen
            i fasta priser har ökat med 42 % under samma tidsperiod. Den samlade
            effekten av den normstyrda politiken är att offentliga välfärdsambitioner
            har hållits tillbaka, samtidigt som stora skattesänkningar har
            genomförts, vilket resulterat i att den offentliga sektorn som
            andel av BNP trendmässigt minskat under nämnda tidsperiod.
          </p>
          <p xml:id="i-9G4w5daWpzwmJJeDDvAoT8">
            Ett av de klart uttalade argumenten för övergången till en mer
            normbaserad ekonomisk politik baseras på uppfattningen att finans-
            och penningpolitiken på lång sikt inte kan påverka vare sig den
            långsiktiga sysselsättnings- eller arbetslöshetsnivån. Denna teori
            var på det internationella planet populär framför allt under 1970-talet
            i oljeprischockernas efterdyningar samt under 1980-talets nyliberala
            våg, men förfäktas numera främst av svenska borgerliga ekonomer
            och debattörer. Det är lätt att konstatera att teorin är felaktig.
            Ekonomier drabbas regelbundet av mindre eller större störningar
            och konjunkturvariationer. Vid en djup lågkonjunktur med kraftigt
            produktionsbortfall ökar arbetslösheten i allmänhet snabbt. En
            expansiv finans- och penningpolitik som stimulerar ekonomin kan
            i ett sådant skede leda till att färre personer slås ut från arbetsmarknaden
            och därmed att fler personer kommer att ha ett arbete på längre
            sikt. En expansiv finans- och penningpolitik kan alltså bidra
            till varaktigt högre sysselsättning och BNP och följaktligen till
            starkare offentliga finanser på sikt.
          </p>
          <p xml:id="i-5S3ycRkPR2st1iW2VFR1Jw">
            Det vanligaste argumentet för strikta finanspolitiska ramverk
            är att det finns ett deficit bias i moderna politiska system.
            Argumentet baseras framför allt på tesen att politiker i dagens
            moderna politiska system i allmänhet tenderar att värdera kortsiktiga
            intressen tyngre än långsiktiga hänsynstaganden, vilket antas
            leda till svag budgetdisciplin och därmed för stora offentliga
            underskott. Det kan naturligtvis ligga en del i att kortsiktiga
            intressen ibland kan väga tyngre bland politiska beslutsfattare
            än långsiktiga hänsynstaganden. Detta kan leda till för svag finanspolitik.
            I sammanhanget är det dock värt att framhålla att få av den senaste
            tidens ekonomiska kriser har haft svaga offentliga finanser som
            huvudsaklig orsak till de uppkomna kriserna. 1 Samtliga kriser
            har resulterat i problem med de offentliga finanserna, men dessa
            problem är en följd av de ekonomiska kriserna, inte deras orsak.
          </p>
          <p xml:id="i-MmpqAKSg72CF9Jd2fQ8TQU">
            Samtidigt är det så att länder med starka offentliga finanser,
            i synnerhet små exportberoende länder som Sverige, står sig starkare
            när väl en ekonomisk kris inträffar. Det finns således goda skäl
            för finanspolitiska ramverk som främjar budgetdisciplin och starka
            offentliga finanser. De relevanta frågorna är snarast hur dessa
            ska utformas och huruvida de, och i så fall vilka, ska lagstiftas
            i en särskild budgetlag, samt att de står i proportion till de
            inskränkningar av de folkvaldas handlingsfrihet som dessa de facto
            utgör. Detta konstaterande för oss in på nästa avsnitt där vi
            på ett övergripande plan redogör för de principer vi anser bör
            vägleda utformandet av en budgetlag.
          </p>
          <head xml:id="i-XJqu1ui7TFhm5UtAzXvH36" type="h1">
            5 Principiella överväganden
          </head>
          <p xml:id="i-FJPUvjH4Jhsh14vidARFD9">
            Som redan konstaterats ovan innehåller 9 kap. regeringsformen
            grundläggande bestämmelser om statens budget samt om riksdagens
            och regeringens befogenheter på finansmaktens område. I riksdagsordningen
            finns därtill bl.a. bestämmelser om vad som ska ingå i budgetpropositionen
            samt bestämmelser om den s.k. rambeslutsmodellen. Vänsterpartiet
            anser att det finns behov av en lagstiftning i form av en budgetlag
            som kompletterar regeringsformens övergripande bestämmelser och
            tydliggör och preciserar regeringens befogenheter på finansmaktens
            område.
          </p>
          <p xml:id="i-THbzJZN4m5BQuNzCdY7otJ">
            Det är emellertid viktigt att skilja mellan å ena sidan finanspolitiska
            ramverk och ekonomiska riktlinjer och å andra sidan vad som ska
            vara lagreglerat i en budgetlag. Alla regeringar har goda skäl
            att etablera finanspolitiska ramverk som styrmedel i budgetprocessen,
            men alla delar i ett finanspolitiskt ramverk behöver dock, och
            bör, inte lagregleras. Budgetlagen bör utgöra en avvägning mellan
            å ena sidan tydlighet och fasthet och å andra sidan flexibilitet
            och handlingsfrihet. Den sistnämnda aspekten är viktig inte minst
            utifrån demokratiska överväganden, eftersom det inte är rimligt
            att varje ny regering med skiftande politisk färg ska tvingas
            att revidera budgetlagen för att kunna få riksdagens godkännande
            för sin politik och riktlinjerna för den ekonomiska politiken.
          </p>
          <p xml:id="i-UVQofwASmPUazJMU75jhgf">
            Vänsterpartiets principiella syn är därför att man bör visa stor
            försiktighet med vad som regleras i budgetlagen. Huvudprincipen
            bör vara att regeringen i samband med budgetpropositionen och
            den ekonomiska vårpropositionen lägger fram sitt förslag till
            finanspolitiskt ramverk och riktlinjerna för den ekonomiska politiken
            och begär stöd för denna genom riksdagsbeslut snarare än att dessa
            ska regleras i en budgetlag.
          </p>
          <head xml:id="i-SysawP8nKLZXmdHGnwZiVT" type="h1">
            6 Utgiftstaken
          </head>
          <p xml:id="i-RiVQDAxqJe3BvgFAAhmcpA">
            Systemet med utgiftstak har länge varit en del av det finanspolitiska
            ramverket. Det kan finnas goda skäl för en regering att använda
            sig av utgiftstak i budgetpolitiken eftersom varje regering är
            i behov av olika former av styrmedel och restriktioner under budgetprocessen.
            Det finns emellertid ett antal brister med dagens system.
          </p>
          <p xml:id="i-UsSsH2zfzGfweiQPZw4D4b">
            Utgiftstaken sätter en övre gräns för de statliga utgifterna
            tre år framåt. Något motsvarande golv för statens inkomster finns
            inte. Systemet har därmed en tydlig ideologisk slagsida eftersom
            statsbudgeten utifrån ett givet reformutrymme innehåller en explicit
            restriktion på statsbudgetens utgiftssida utan någon motsvarighet
            på dess inkomstsida.
          </p>
          <p xml:id="i-7R3o3TmzBbQHYnsoA2zU2L">
            En annan svaghet med de treåriga utgiftstaken har sin grund i
            svårigheterna att prognostisera statens utgifter. En stor del
            av statens utgifter är konjunkturkänsliga och påverkas i hög grad
            av pris- och löneutvecklingen. När ekonomin går in i en kraftig
            lågkonjunktur ökar utgifterna för bl.a. arbetslöshetsersättningen.
            Det kan då uppkomma situationer som innebär att utgiftstaken blir
            hotade och att man därmed saknar förmågan att motverka lågkonjunkturen
            med en aktiv arbetsmarknadspolitik. Därför är det oklokt att sätta
            ett tak för statsbudgetens utgifter tre år i förväg och synnerligen
            olämpligt att detta ramverk återfinns som ett tvång för regeringen
            i form av en reglering i budgetlagen. 2 Vänsterpartiet yrkar därför
            att riksdagen avslår regeringens förslag till 2 kap. 2 § budgetlagen
            och därmed även att riksdagen avslår regeringens förslag till
            2 kap. 4 § budgetlagen.
          </p>
          <head xml:id="i-9TbddtSdE1EMQsN4V4Bnuv" type="h1">
            7 Överskottsmålet
          </head>
          <p xml:id="i-Vg2dsbasdntySCDx8izL8W">
            Som nämndes i bakgrundsavsnittet föreslog regeringen i 2010 års
            ekonomiska vårproposition en bestämmelse om att regeringen till
            riksdagen ska lämna förslag till mål för den offentliga sektorns
            finansiella sparande. Trots att någon nivå för målet inte angavs
            benämnde regeringen målet överskottsmålet. Regeringen föreslog
            också att om riksdagen beslutat om ett mål för den offentliga
            sektorns finansiella sparande ska regeringen vid minst två tillfällen
            under budgetåret redovisa för riksdagen hur målet uppnås. Riksdagen
            biföll regeringens förslag och genom lagen (2010:716) infördes
            bestämmelserna i budgetlagen.
          </p>
          <p xml:id="i-EDDn6F1k644WdZs8heLb1W">
            Överskottsmålet är, och har varit, en central del av det finanspolitiska
            ramverket och innebär att den offentliga sektorns finansiella
            sparande ska uppgå till 1 % i genomsnitt över en konjunkturcykel.
            3 Vänsterpartiet stödde initialt överskottsmålet eftersom vi menade
            att det var angeläget att få ned de offentliga skuldkvoterna till
            rimliga nivåer efter den skulduppbyggnad som skedde i samband
            med 1990-talskrisen. Detta mål är för länge sedan uppnått.
          </p>
          <p xml:id="i-NPDTPgPfVWCHQqK5JxysJA">
            När överskottsmålet infördes angavs, vid sidan av ambitionen
            att snabbt få ned de offentliga skuldkvoterna, den förväntande
            framtida demografiska utvecklingen som huvudmotiv. Analyserna
            grundades till stor del på Finansdepartementets långsiktskalkyler.
            Basalternativen i Finansdepartementets långsiktskalkyler baserades
            (och baseras) på konstanta skattesatser och oförändrade välfärdsambitioner.
            När dessa kalkyler gjordes i början av 2000-talet resulterade
            de i överskott i de offentliga finanserna under den närmaste tjugoårsperioden
            4 för att sedan förbytas i underskott i takt med att de demografiskt
            betingade utgifterna började stiga. Tankeramen bakom överskottsmålet
            var att vi behövde överskott nu för att kunna ha underskott sedan.
            På så sätt skulle också välfärdsambitionerna kunna vara konstanta
            över tiden.
          </p>
          <p xml:id="i-SKhWsN6iuWAvfP8cEaxvym">
            Det fanns (och finns) flera invändningar mot detta resonemang.
            För det första förefaller det oklokt att vi i dag ska utforma
            vår ekonomiska politik på basis av hur vi tror att kommande, och
            förmodligen skiftande, parlamentariska majoriteter kommer att
            agera om 3040 år. Tankeramen bakom överskottsmålet föreföll alltså
            bygga på något diffust, outtalat, politikerkontrakt där dagens
            politiker levererar överskott i de offentliga finanserna i förhoppning
            att kommande parlamentariska majoriteter om 3040 år kontinuerligt
            ska underbalansera de offentliga finanserna. Därtill är resonemanget
            minst sagt problematiskt ur demokratisk synvinkel. Vilka välfärdsambitioner
            ett samhälle ska ha, och därmed vilka skatter som bör tas ut,
            är ju i allra högsta grad politiska frågor där det råder skilda
            åsikter.
          </p>
          <p xml:id="i-Get5UA6GxHmrqM1LpWsR2C">
            Numera visar emellertid Finansdepartementets långsiktskalkyler
            utifrån samma antaganden om konstanta skattesatser och oförändrade
            välfärdsambitioner att den offentliga sektorns finansiella sparande
            går med löpande överskott under hela kalkylens tidshorisont (som
            sträcker sig fram till 2099). Vid kalkylens slutår uppgår överskottet
            till hela 5 % av BNP. 5 Därmed faller hela motivet att vi måste
            ha överskott nu för att kunna ha underskott sedan.
          </p>
          <p xml:id="i-Co6bQZazoZ4WortTsnxHdf">
            Ett annat skäl som angavs, och som fortfarande anges, är att
            dagens generationer måste spara för att kommande generationer
            ska kunna få god offentlig service. 6 Vi menar emellertid att
            detta resonemang i grunden vilar på en felaktig bild av samhällsutvecklingen.
            Kommande generationer kommer inte att vara fattigare än dagens
            generationer, tvärtom. Finansdepartementets olika långsiktskalkyler
            visar att BNP per capita kommer att öka med över 100 % under de
            närmaste 50 åren. Mot den bakgrunden är det svårt att förstå varför
            dagens generationer måste spara för att morgondagens generationer
            ska ha råd med vård, skola och omsorg.
          </p>
          <p xml:id="i-Q7saznUDfRB1DYNpv6vkLN">
            Vidare är själva idén att vi kan spara oss till ökade framtida
            möjligheter till god offentlig service i grunden feltänkt. Överskottsmålet
            innebär de facto att vi för en form av kontinuerlig åtstramningspolitik,
            vilket leder till lägre sysselsättning och produktion. Och produktionsbortfall
            i dag betalas inte tillbaka i morgon med ränta.
          </p>
          <p xml:id="i-GWANKswQVEDgTtwZqeqFtt">
            I Vänsterpartiets senaste egna budgetmotion (på regeringens budgetproposition
            för 2010) angav vi ett medelfristigt mål för de offentliga finanserna.
            Vi definierade detta mål som att den offentliga sektorns finansiella
            sparande ska vara i balans över en konjunkturcykel. 7 Vi anser
            med andra ord att ett mål för den offentliga sektorns finansiella
            sparande bör ingå i det finanspolitiska ramverket. Ett saldomål
            för de offentliga finanserna beaktar, till skillnad mot systemet
            med utgiftstaken, dels hela den offentliga sektorn, dels både
            inkomster och utgifter. Ett mål för det finansiella sparandet
            fungerar därmed som ett centralt styrinstrument i budgetpolitiken
            och utgör ett ankare för finanspolitiken i ett medelfristigt perspektiv
            och bidrar därmed till att stärka förtroendet för de offentliga
            finansernas långsiktiga hållbarhet. 8 Vi tillstyrker därför budgetlagens
            bestämmelser att regeringen till riksdagen ska lämna förslag till
            mål för den offentliga sektorns finansiella sparande. Vi tillstyrker
            också att om riksdagen beslutat om ett mål för den offentliga
            sektorns finansiella sparande ska regeringen vid minst två tillfällen
            under budgetåret redovisa för riksdagen hur målet uppnås.
          </p>
          <p xml:id="i-UFLMi8gRxoeHS9ZAx5WPua">
            Av skäl som beskrivits ovan, samt att budgetlagens lagtext inte
            innefattar någon nivå för den offentliga sektorns finansiella
            sparande, avstyrker vi däremot att nämnda mål benämns överskottsmål.
            Mot bakgrund av det ovannämnda bör därför förslaget till 2 kap.
            1 § budgetlagen ha följande lydelse: Regeringen ska till riksdagen
            lämna förslag till mål för den offentliga sektorns finansiella
            sparande (saldomålet). 9
          </p>
          <head xml:id="i-23qqN29tQgyy1WNYMSdbhU" type="h1">
            8 Infrastruktur och statligt ägande
          </head>
          <head xml:id="i-8Qmod6HVc6TcsChYCqQ3Jv" type="h2">
            8.1 Finansiering av infrastruktur
          </head>
          <p xml:id="i-12YSsCnKFRyW64n14pye4U">
            I nuvarande budgetlag ska finansiering av investeringar i väg
            och järnväg ske genom att staten tar upp kostnaden för investeringen
            under ett utgiftsområde (22 §). Det betyder en direktavskrivning,
            vilket är ett ovanligt förfaringssätt jämfört med vad som är brukligt
            i andra sektorer som kommuner, landsting, myndigheter, organisationer
            eller företag.
          </p>
          <p xml:id="i-FdzexgauGzyAo3J5JtuPLS">
            Men nuvarande budgetlag tillåter även att riksdagen (23 §) kan
            besluta att finansiera infrastrukturinvesteringar genom lån i
            Riksgäldskontoret.
          </p>
          <p xml:id="i-5J9Tob8Mxy8cJkDJBSd492">
            Regeringens förslag till ny budgetlag ändrar emellertid inte
            på principen att huvudregeln för finansiering av investeringar
            i väg och järnvägar är att denna ska ske genom anslagsfinansiering.
            Det är beklagligt att regeringen inte tar tillfället i akt och
            ändrar på detta omoderna och förvrängda sätt att se på en investering.
            Regeringen verkar inte se en väg eller järnväg som en tillgång
            utan behandlar långsiktiga investeringar på samma sätt som kortsiktig
            konsumtion.
          </p>
          <p xml:id="i-9CaUczVJrn7VCG1fTEJS2V">
            Det finns en rad problem med synsättet att investeringar ska
            anslagsfinansieras. För det första tas anslag inte anspråk i takt
            med att utgifterna uppstår. De medel som staten tilldelat i statsbudgeten
            gäller oberoende av om det skapas utrymme att gå vidare med ett
            projekt. Det finns därmed en risk för att projekt dras ut tidsmässigt
            och ökar totalkostnaden. För det andra är en investering något
            som man kan konsumera under en längre tid. Hus, vägar, spår, fabriker,
            osv. är tydliga investeringar. Investeringar skiljer sig från
            konsumtionsvaror, eftersom de sistnämnda inte kan konsumeras under
            en längre tid. För det tredje innebär anslagsfinansiering av vägar
            och järnvägar att man påför alla kostnader på dagens generation
            fast det är uppenbart att ett hus eller en järnvägssträcka kan
            användas av många generationer framöver. Vill man ha en rättvis
            fördelning av kostnader ska dagens generation betala för allt
            som konsumeras i dag, medan det som kan konsumeras under en längre
            tid, dvs. en investering, ska delas upp under en längre amorteringstid.
            För det fjärde blir dagens budgetlag en hämsko i miljö- och klimatarbetet.
            I en tid när vi har behov av att snabbt genomföra stora satsningar
            på nya spår och hållbara transporter hindras staten från att agera
            miljöinriktat utifrån budgetlagens skrivningar. Det krävs ett
            ändrat tankesätt när det gäller vad som är en investering för
            framtiden.
          </p>
          <p xml:id="i-NBUuTk2LQqX9woPtLThqZM">
            Vi anser att det snarare borde vara tvärtom, dvs. att man som
            regel lånar till en investering. Det är ett system om används
            av företag, kommuner, landsting, bostadsrättsföreningar m.m. Så
            gott som alla utom staten delar upp sin budget i en driftdel och
            en investeringsdel. Även hushåll agerar så i praktiken, eftersom
            det är få som kan betala av sitt hus eller bil samma dag som köpet
            görs. Staten bör således införa en investeringsbudget på samma
            sätt som sker i kommunsektorn.
          </p>
          <head xml:id="i-A7Do1xbqUQJ1VSUZ7BHuNZ" type="h2">
            8.2 Förvärv av aktier och kapitaltillskott
          </head>
          <p xml:id="i-5FzrAs87HBCEpGGiiRd9Qh">
            Vänsterpartiet är ett socialistiskt parti. Det innebär att vi
            är för ekonomisk demokrati, att de arbetande människorna ska få
            mer makt över produktion och företag. Vi vill öka det gemensamma
            ägandet. Vi tror dock inte på en enda form för ägandet. Det statliga
            ägandet utgör en av flera olika ägandeformer. Grunden för det
            statliga ägandet bör vara samhällsintresset. Statligt ägande innebär
            att det i sista hand är folkvalda företrädare som har inflytandet
            och bestämmanderätten. Detta innebär såväl möjligheter som begränsningar
            för företagen. Möjligheterna ligger framför allt i att de statliga
            företagen inte behöver ha samma krav på avkastning till ägarna
            som de privata bolagen. Detta innebär att statliga bolag kan producera
            sådant som inte är företagsekonomiskt lönsamt men där det finns
            samhällsekonomiska eller andra samhällsmotiv för produktionen.
            Staten kan också som ägare i sina bolag agera mer långsiktigt
            än många privata företag.
          </p>
          <p xml:id="i-3CZjgNK8X4vXYikGoMZGE9">
            Huvuddelen av statens aktieinnehav förvaltas i dag av Regeringskansliet.
            Vänsterpartiet ser i det statliga ägandet en möjlighet till en
            strategisk näringspolitik som i dag lyser med sin frånvaro. Vi
            ser det statliga ägandet som en viktig och långsiktig samhällsinvestering.
            Vänsterpartiet menar därför att det statliga ägandet i likhet
            med investeringar i infrastruktur ska ingå i en särskild investeringsbudget.
            Vid förvärv av aktier eller andelar i ett företag och annat tillskott
            av kapital bör därför finansiering genom lån utgöra huvudprincip.
          </p>
          <head xml:id="i-Kn2uKWxG6DbpTnHu5Koviv" type="h2">
            8.3 Förslag
          </head>
          <p xml:id="i-JbGQQUmgns3Gh1yCiaNEcT">
            Mot bakgrund av det ovannämnda bör därför förslaget till ny budgetlag
            i 7 kap. 5 § lyda enligt följande: Andra tillgångar än de som
            anges i 1, 3 och 4 §§ ska finansieras med lån eller med inkomster
            som anges i 8 kap. 912 §§.
          </p>
          <p xml:id="i-JLitik2r8ZJEsnRZYAEmuW">
            Mot bakgrund av det ovannämnda bör därför förslaget till ny budgetlag
            i 7 kap. 2 § lyda enligt följande: Förvärv av aktier eller andelar
            i ett företag och annat tillskott av kapital ska finansieras med
            lån.
          </p>
          <p xml:id="i-DuJudL1qRkzP3fWyq9qzXf">
            Mot bakgrund av det ovannämnda bör därför förslaget till ny budgetlag
            7 kap. 6 § lyda enligt följande: Bestämmelserna i 15 §§ gäller
            inte om riksdagen för en viss myndighet, ett visst anslag eller
            en viss anskaffning beslutar om någon annan finansiering.
          </p>
          <head xml:id="i-5q6YUNB15TEHuitrrA6vmp" type="h1">
            9 Utlåning och CSN
          </head>
          <p xml:id="i-FdYdVoFKCdJWWV7Ac8KdwU">
            Huvuddelen av den statliga utlåningen består av studielån och
            hemutrustningslån från Centrala studiestödsnämnden (CSN) och finansieras
            genom upplåning i Riksgäldskontoret. Denna utlåning är redan reglerad
            och enligt vad som sägs i propositionen kommer den nya lagstiftningen
            inte att påverka CSN:s utlåning åtminstone inte vad gäller studielånen.
          </p>
          <p xml:id="i-EwqeGmwVnHdFFQ7V23WAdw">
            Den del av propositionen som skulle kunna ha störst inverkan
            för CSN:s låntagare är förslaget att i den ränta eller avgift
            som tas ut av låntagaren bör, utöver en ersättning som täcker
            statens upplåningskostnad, ingå ersättning för statens förväntade
            kreditförluster och de administrativa kostnader som staten har
            för utlåningen. Detta skulle kunna innebära att det skulle bli
            dyrare att betala tillbaka studielånen, vilket skulle få negativa
            konsekvenser för viljan att studera inom många grupper, särskilt
            bland dem som saknar studietradition, och den sociala snedrekryteringen
            till många utbildningar skulle därför öka. Regeringen skriver
            emellertid i propositionen att denna förändring inte ska påverka
            låntagarnas kostnader för lånen och har därför gett CSN i uppdrag
            att utreda hur en övergång till förväntade förluster ska genomföras
            och finansieras i framtiden. Oavsett vilka resultat denna utredning
            kommer fram till förväntar vi oss från Vänsterpartiets sida att
            kostnaderna för studielåntagarna inte kommer att öka.
          </p>
        </div>
        <div xml:id="i-8YBofxpvL1jvjVasCeETZP" type="signatureBlock">
          <list xml:id="i-PAi8CskowDSRVf4Lxd7kiy">
            <item xml:id="i-C2VDvTMuDNoyWz8Ko8wKmT" who="i-HpwkrkkrFd1MRPixHrr8q1" type="signature">
              Lars Ohly (V)
            </item>
            <item xml:id="i-sUtEJPWjdAzzjMpXfWvh5" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-JEk68nojnaf3NtF7mCSVTM" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-GsjsNVX6NuNGqvjM4mqiU6" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-We1rkrMsjn51kAQJkQXs2g" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-4qHtvYpVws8aHa8RxG4REq" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
          </list>
        </div>
      </div>
    </body>
  </text>
</TEI>
