<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SfU-00252">
  <teiHeader>
    <fileDesc>
      <titleStmt>
        <title>Utländska arbetstagare i Sverige</title>
        <author corresp="i-9CH1KbWwyrj8DRqAQB3Fza">av Gustav Fridolin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utländska arbetstagare i Sverige</title>
          <idno type="rdwebb">GT02Sf252</idno>
          <rs type="number">Sf252</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GT02Sf252/text</ref>
          <ref type="dokument_url_html">http://data.riksdagen.se/dokument/GT02Sf252</ref>
          <ref type="dokumentstatus_url_xml">http://data.riksdagen.se/dokumentstatus/GT02Sf252</ref>
          <ref type="doc">http://data.riksdagen.se/fil/21BF5760-38C8-4571-BDD3-1CBF0DE9A2EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DiyWSBaK79ZooMF2uafUfN" type="signed"/>
        <correspContext corresp="i-DiyWSBaK79ZooMF2uafUfN">
          <note type="signatory" corresp="i-9CH1KbWwyrj8DRqAQB3Fza"/>
        </correspContext>
        <correspAction type="referral" xml:id="i-UvF67jFySMBHGnVyaJw9dt">
          <date when="2005-10-13"/>
        </correspAction>
        <correspAction type="dismissal" xml:id="i-cDq8ekrdWdeSj4f7F4Cnz">
          <date when="2005-10-13"/>
        </correspAction>
        <correspAction type="submission" xml:id="i-7kr72m8EpAPU6ZXM6U2t2q">
          <date when="2005-10-05"/>
        </correspAction>
        <correspAction type="assigned" xml:id="i-QqDEY5VE8VjA6iZt9fSHcz"/>
        <correspContext corresp="i-QqDEY5VE8VjA6iZt9fSHcz">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Sf_252/mot_200506_Sf_252-0001.pdf"/>
      <div type="motHeader" xml:id="i-GmoQheFEeqsnTpFPv699qv">
        <div type="motTitle" xml:id="i-SoYkScVwdvtn85NEqUwJ85"/>
        <div type="motSubmissionInfo" xml:id="i-WwcjLhjAok1oUaKYXtZb3M"/>
      </div>
      <div type="motBody" xml:id="i-7qY44bKqPQmy3QLW7YFk8D">
        <div xml:id="i-LX3UucszwBgSEaw9xYn9Cj">
          <p xml:id="i-DPBP6uERjo6a6L8LK3wnLy">
            2005/06 mnr: Sf252 pnr: mp313
          </p>
          <p xml:id="i-Gb3Kd5oScvEaoSrTnWmvHZ">
            Motion till riksdagen 2005/06:Sf252
          </p>
          <p xml:id="i-9w1dyd8WkV66qnMTtn528a">
            av Gustav Fridolin (mp)
          </p>
          <p xml:id="i-VJQcad9AaBDKr5UtcdJVwK">
            Utländska arbetstagare i Sverige
          </p>
          <p xml:id="i-DV3eLeuz79v8EU4suMhQrf">
            Förslag till riksdagsbeslut
          </p>
          <p xml:id="i-5PaLvUWaaJeSns4xWh87As">
            1. Riksdagen tillkännager för regeringen som sin mening vad i
            motionen anförs om att förbättra de papperslösa arbetarnas möjligheter
            och ställning. 2. Riksdagen tillkännager för regeringen som sin
            mening vad i motionen anförs om att ratificera konventionen om
            migrantarbetares rättigheter. 3. Riksdagen tillkännager för regeringen
            som sin mening vad i motionen anförs om en engångsamnesti för
            papperslösa arbetare.
          </p>
          <p xml:id="i-J4fTgpkLa2bs39jnLUbPoy">
            Motivering
          </p>
          <p xml:id="i-MhAZnbEkweZSvWKCpnWzAT">
            Förra sommaren avslöjades att en grupp människor som arbetade
            för Svenskt Stål AB arbetade under oacceptabla former. Personerna
            i fråga hade tillfälliga arbetstillstånd och var anställda av
            en tysk entreprenör som anlitades av SSAB. De tjänade mellan 5,70
            och 8 kr i timmen och det hände att de fick arbeta nattskift 21
            nätter i sträck utan vilodag. Skyddsutrustningen de hade att tillgå
            var undermålig. Det var först när en av de anställda dog som medarbetarnas
            utsatthet uppmärksammades och fackförbunden engagerade sig för
            att få stopp på övergreppen. Dessa medarbetare hade arbetat sida
            vid sida med sina svenska kolleger under en längre tid, men under
            helt andra förhållanden än kollegerna, som var organiserade i
            traditionella svenska fackförbund och skyddade av kollektivavtal.
            Tyvärr är dessa människors situation inte helt ovanlig i Sverige
            i dag. Det handlar om papperslösa, människor som lever och arbetar
            i Sverige men som saknar alla de rättigheter som vi i dag tar
            för givna. Barn som inte får gå i skolan, vuxna som exploateras
            på en rättslös arbetsmarknad, människor som förnekas rätten till
            bostad. Uppgifterna om hur många papperslösa som lever i Sverige
            varierar, men de lägsta siffrorna talar om 5 000 personer. De
            papperslösa arbetarna kan delas in i fem olika kategorier:
          </p>
          <pb facs="riksdagen-motions-pdf/data/200506/mot_200506_Sf_252/mot_200506_Sf_252-0002.pdf"/>
          <p xml:id="i-C3Khr6acwiP7MsKYQrUmD6">
            2005/06:Sf252
          </p>
          <p xml:id="i-KXLsKRYwqHWnaW8emSA4yb">
            1. de som efter avslag på ansökan om asyl- eller uppehållstillstånd
            gått under jorden, 2. de som kommit hit på turistvisum men som
            arbetar i landet och som stannat kvar efter det att visumet gått
            ut, 3. de som har tillfälliga arbets- eller uppehållstillstånd,
            4. flyktingar som sökt asyl och vars ansökan är under beredning,
            och som därav är undantagna från kravet på arbetstillstånd, 5.
            de som kommit till landet som säsongsarbetare.
          </p>
          <p xml:id="i-2FkPsaQxKSNcAwucdRKkKJ">
            Det finns många exempel på extrema missförhållanden på den svenska
            arbets- marknaden. Arbetare som inte får anställningskontrakt
            och som lever under ständigt hot att få sparken. Människor som
            tvingas acceptera skadliga arbetsförhållanden och en usel lön
            eftersom hotet om avvisning avskräcker dem från att ställa krav.
            Deras barn förvägras rätten till utbildning, en fundamental mänsklig
            rättighet. Många av dessa människor står utanför hela det sociala
            skyddsnätet och har inte möjlighet att söka vård när de blir sjuka
            eller skadar sig. De lever i en rättslös värld där de inte har
            någon möjlighet att vända sig till polisen då de blivit utsatta
            för brott. En sexuellt utnyttjad kvinna kan inte vända sig till
            polisen — då kastas hon ut ur landet. Papperslösa arbetar inom
            alla områden, inom byggbranschen och jordbrukssektorn, på städföretag
            och restauranger, som bärplockare och säsongsarbetare. Efterfrågan
            på billig och foglig arbetskraft finns både inom den öppna, legala
            arbetsmarknaden och inom den informella sektorn och i
          </p>
          <p xml:id="i-VyZCEmFt9XZ6gQnB7tpfDQ">
            hushållen. Socialdemokraterna har genom historien kämpat för
            arbetarnas rättigheter och använder en retorik som låter påskina
            att man arbetar för de mest utsatta i samhället, men i realiteten
            står man för en hård och inhuman flyktingpolitik som tvingar fram
            en ny underklass i fullständig rättslöshet. I Sverige beviljas
            extremt få, knappt 1 procent, asyl i första instans. Inom EU ligger
            den siffran på mellan 10 och 30 procent, i vårt grannland Danmark
            på 22 procent. Sverige är också känt för långa handläggningstider.
            Den långa väntan får enorma konsekvenser på många olika sätt;
            en av de värsta aspekterna är apatiska flyktingbarn. Systemet
            tvingar människor att leva i ovisshet under många år, vilket leder
            till oro och passivisering. Många människor som befinner sig i
            väntan försöker under den tiden aktivt förbättra sin levnadssituation
            genom att söka sig ett arbete och hamnar då på en arbetsmarknad
            med extremt tuffa villkor. Det är människor som kommer att bidra
            till den svenska tillväxten, men som lever utanför välfärdssystemet.
            Den svenska flyktingpolitiken leder alltså till att många människor
            går under jorden efter avvisningsbeslut. Sverige har fällts av
            FN:s tortyrkommitté
          </p>
          <p xml:id="i-UjKnbW6A24xUmBJEYDTX5s">
            nio gånger för att man avvisat flyktingar till länder där de
            riskerar tortyr. Inget annat land i världen har fällts så många
            gånger. Det faktum att det är så svårt att få asyl i Sverige trots
            skyddsbehov, gör att människor tvingas gå under jorden och ordna
            sin försörjning på den rättslösa arbetsmarknaden, i stället för
            att få asyl och tillgång till de rättigheter och skyldigheter
            som gäller för oss andra som bor här i landet.
          </p>
          <pb facs="riksdagen-motions-pdf/data/200506/mot_200506_Sf_252/mot_200506_Sf_252-0003.pdf"/>
          <p xml:id="i-XNkxqdsBDUbr6re5jLxGhH">
            FN:s migrantarbetarkonvention som trädde i kraft förra sommaren
            syftar till att förbättra situationen för migrantarbetare världen
            över. Konventionen förpliktigar de länder som ratificerat den
            att garantera att grundläggande mänskliga rättigheter upprätthålls
            också för de människor som lever tillfälligt i landet. Den svenska
            regeringen har valt att inte ratificera konventionen. Hade konventionen
            gällt i Sverige skulle den svenska regeringen vara tvungen att
            åtgärda många av de problem som beskrivits vad gäller situationen
            för papperslösa, en skyldighet och möjlighet som den svenska regeringen
            valt bort. För att de universella mänskliga rättigheterna ska
            gälla för alla anser Miljöpartiet att svenska staten under en
            begränsad tid ska utfärda en engångsamnesti för de som befinner
            sig i asylprocessen, eller har genomgått asylprocessen och varit
            i landet tolv månader eller längre utan permanent uppehållstillstånd,
            oavsett om man är gömd eller ej. Detta följs rimligen av en bortre
            gräns på lika många månader i asylhandläggningen. Genom denna
            reform skulle i dag gömda människor få samma rättigheter och skyldigheter
            som vi andra och kunna lämna en situation av total rättslöshet.
            De får möjlighet att söka arbete hos seriösa arbetsgivare, de
            får tillgång till vård och barnen får tillgång till utbildning.
            En åtgärd av detta slag skulle dessutom innebära en enorm möjlighet
            till nystart för Migrationsverket och den nya instans- och processordning
            som planeras och som då blir av med hela den eftersläpning i handläggningen
            som Migrationsverket dragits med i många år. Undertecknande och
            efterlevnad av konventionen om migrantarbetares rättigheter i
            kombination med denna amnesti för flyktingar kommer att leda till
            en förbättrad levnadssituation för många människor, samt innebära
            att Sverige tar ett stort steg mot avskaffandet av denna nya underklass.
          </p>
          <p xml:id="i-Ed85gaVyCPMny4SPwyRnbK" type="date">
            Stockholm den 29 september 2005
          </p>
          <p xml:id="i-DueyTqX9BaXvxbh67848Nh">
            Gustav Fridolin (mp)
          </p>
          <p xml:id="i-NJFN7xM5qk5siyLzs2UZ7Q">
            2005/06:Sf252
          </p>
        </div>
      </div>
    </body>
  </text>
</TEI>
