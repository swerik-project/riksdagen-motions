<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00394">
  <teiHeader>
    <fileDesc>
      <titleStmt>
        <title>Övergång mellan BUP och vuxenpsykiatrin</title>
        <author corresp="i-WTUJB2R5FNpHU89dXa4RTX">av Emma Henriksson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Övergång mellan BUP och vuxenpsykiatrin</title>
          <idno type="rdwebb">H102So394</idno>
          <rs type="number">So394</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So394/text</ref>
          <ref type="dokument_url_html">http://data.riksdagen.se/dokument/H102So394</ref>
          <ref type="dokumentstatus_url_xml">http://data.riksdagen.se/dokumentstatus/H102So394</ref>
          <ref type="doc">http://data.riksdagen.se/fil/3788C2AC-CC78-49A3-A499-5B77A3E03A15</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Vmr4DTo1PkmsNs4zd3nNHj" type="signed"/>
        <correspContext corresp="i-Vmr4DTo1PkmsNs4zd3nNHj">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction type="numbering" xml:id="i-Gi9S76QeKDGSzpkP6iFENM">
          <date when="2013-10-03"/>
        </correspAction>
        <correspAction type="submission" xml:id="i-HaQrj2Qccj7u3ArJwCdLMN">
          <date when="2013-10-03"/>
        </correspAction>
        <correspAction type="transfer" xml:id="i-LnkAL8gVqu1XEgSVqbdHbo">
          <date when="2013-10-03"/>
        </correspAction>
        <correspAction type="assigned" xml:id="i-NK2zJ8DCr2iAoGh2iuqZF1"/>
        <correspContext corresp="i-NK2zJ8DCr2iAoGh2iuqZF1">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-CkRF3B8G5pbmkBGuhaoSEU">
            Förslag till riksdagsbeslut
          </head>
          <list style="ol">
            <item xml:id="i-65Yo48qoTusAEMoBoTFKcU">
              Riksdagen tillkännager för regeringen som sin mening vad som
              anförs i motionen om att följa upp hur övergången från barn- och
              ungdomspsykiatrin till vuxenpsykiatrin fungerar i alla landsting.
            </item>
            <item xml:id="i-HLZgtceKnsgHJoVjruAFCd">
              Riksdagen tillkännager för regeringen som sin mening vad som
              anförs i motionen om att en sammanställning bör göras där exempel
              från landsting som lyckats bra i arbetet med denna övergång lyfts
              fram och kan verka som goda exempel för andra landsting.
            </item>
          </list>
        </div>
        <div type="motContent">
          <head type="h1" xml:id="i-AMJcF2kk3KJeA5fVFYpZGs">
            Motivering
          </head>
          <p xml:id="i-9s5A8A4tbqXBsFezWDiMf4">
            Barns och ungdomars psykiska ohälsa har ökat kraftigt under de
            senaste årtiondena och är en av de största utmaningar som sjukvården
            står inför. Framförallt är det depressioner, ångestsjukdomar och
            missbruk som ligger bakom ökningen. Några säkra svar på vad som
            ligger bakom finns inte. Familjecentraler, mödravårdscentraler,
            barnavårdscentraler, ungdomsmottagningar och elevhälsovården spelar
            en viktig roll för att så tidigt som möjligt uppmärksamma och
            ge stöd till barn och unga och deras familjer. Många vet idag
            inte vart de ska vända sig för att få hjälp, vilket förstås både
            försenar och försvårar arbetet. En stor utmaning är att samordna
            insatser och samverka i arbetet. En väl fungerande samverkan har
            visat sig ge goda resultat.
          </p>
          <p xml:id="i-W1UtVnzNTHnZnyUwmYdQc7">
            När ungdomar behöver vård, oavsett om det innebär att de får
            uppsöka primärvården, ungdomsmottagningar eller ungdomspsykiatrin
            (BUP), är den vård de erbjuds ofta mycket bra. De problem som
            finns handlar om långa köer och att ungdomar lätt hamnar mellan
            stolarna hos de olika verksamheter de möter. Ofta handlar det
            om en otydlighet där samarbetet mellan många aktörer inte är helt
            tillfredsställande, och tyvärr ökar då risken för att barn och
            ungdomar med allvarliga problem inte får den hjälp de behöver.
          </p>
          <p xml:id="i-8B1EiuL4rairZ7m614fCo2">
            När det gäller problemet med köer i den specialiserade barn-
            och ungdomspsykiatrin har regeringen slutit en överenskommelse
            med Sveriges Kommuner och Landsting om förstärkt vårdgaranti.
            Denna överenskommelse innebär att inga barn eller ungdomar ska
            behöva vänta mer än 30 dagar för nybesök eller 30 dagar för behandling.
            Detta är en bra början men ambitionen måste vara att de ska få
            vård ännu snabbare. Regeringen har arbetat aktivt med att ge förutsättningar
            för att korta köerna, och den skärpta vårdgarantin, även kallad
            0-7-30-30, har gett tydliga förbättringsresultat. Landstingen
            har fått över 200 miljoner kronor som är prestationsbaserade för
            att arbeta bort köerna, vilket har haft god effekt.
          </p>
          <p xml:id="i-EWKXSkMDKy2Zr8JDW49SKz">
            När en ung, sårbar person ska byta vårdmiljö måste personen alltid
            vara i centrum och utifrån det ska verksamheten samordnas. En
            ungdom som är i behov av hjälp och stöd ska slussas rätt oavsett
            vart han eller hon vänder sig vid sitt första besök. Hinder som
            sekretess och olika huvudmannaskap måste lösas med personens bästa
            för ögonen. Det bör finnas öppna kanaler mellan verksamheterna
            och det kan inte krävas ständiga remisser och långa väntetider
            för att gå från en verksamhet till nästa.
          </p>
          <p xml:id="i-3e22yE83YeZab8DWv17QmM">
            När ett barn eller en ung person har behandlats på BUP försvåras
            ofta de följande insatserna på grund av att man byter organisation
            när man fyllt 18 år. Om ungdomar inte kommer vidare till vuxenpsykiatrin
            trots att behov finns är det allvarligt. För att säkerställa att
            ungdomar får den vård de behöver och inte tappas bort mellan BUP
            och vuxenpsykiatrin krävs det att överföring av kunskap och möjligheten
            att följa förloppet säkerställs. Detta görs på bästa sätt genom
            ökad samverkan mellan BUP och vuxenpsykiatrin.
          </p>
          <p xml:id="i-H7ZG8KF6Y2SQJfb3KFPCnr">
            På flera håll i landet arbetar landsting på olika sätt med detta
            problem. Exempel på sådant är Unga vuxna som finns på flertalet
            orter. Det finns många goda exempel på lyckade projekt där en
            ökad samverkan mellan BUP och vuxenpsykiatrin eliminerat glappet
            mellan de båda organisationerna och en ökad kontinuitet för patienten
            uppnåtts. Men det finns även mindre goda exempel där patienten
            hamnat mellan stolarna och inte får den hjälp som behövs. Jag
            anser därför att man behöver följa upp hur övergången mellan BUP
            och vuxenpsykiatrin fungerar i alla landsting. I samband med detta
            bör en sammanställning göras för att ge en nationell överblick,
            där exempel från landsting som lyckats bra i arbetet med denna
            övergång lyfts fram och kan verka som goda exempel för andra landsting.
          </p>
          <p xml:id="i-V3dWccX9EKjt4pQY5K4nBS">
            För Kristdemokraterna är det avgörande att arbetet för att korta
            väntetider till den specialiserade barn- och ungdomspsykiatrin
            fortsätter. Vi anser att arbetet med att säkra att antal vårdplatser
            och tillgången till rätt kompetens står i relation till behoven
            måste prioriteras. Det måste arbetas för att göra övergången från
            BUP till den specialiserade vuxenpsykiatrin så smidig som möjligt
            för patienten så att inte hälsotillstånd riskerar att försämras.
            Detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-6nzsxhCwU983DXCEYh3yFF">
              Emma Henriksson (KD)
            </item>
          </list>
        </div>
      </div>
    </body>
  </text>
</TEI>
