<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_260/mot_200506_MJ_260-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ260 pnr: c439
          </p>
          <p>
            Motion till riksdagen 2005/06:MJ260
          </p>
          <p>
            av Staffan Danielsson och Jörgen Johansson (c)
          </p>
          <p>
            Miljöstöden till skyddszoner
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att förhandla fram största möjliga miljöstödsram
            från EU. 2. Riksdagen tillkännager för regeringen som sin mening
            vad i motionen anförs om att förändra det nya miljöstödsprogrammet
            till ett paraply av riktade miljöstöd för största miljönytta.
            3. Riksdagen tillkännager för regeringen som sin mening vad i
            motionen anförs om att säkerställa att medel säkras för fortsatt
            utbyggnad av de miljöeffektiva skyddszonerna längs vattendragen.
          </p>
          <p>
            Motivering
          </p>
          <p>
            Enligt expertis och ansvariga myndigheter är åtgärder för att
            minska växtnäringsläckaget det mest angelägna miljömålet inom
            jordbruket. Dagens miljöersättningar på nivån 3 miljarder kronor
            är till betydande del ( ca 34 miljard) riktade mot ett helt odlings-
            och marknadskoncept, det ”ekologiska” jordbruket och Kravkonceptet.
            Detta har sammantaget miljöfördelar i nivå med det övriga miljövänliga
            svenska jordbruket, men att på detta sätt rikta Europas sannolikt
            högsta stöd till just det ekologiska konceptet är ett trubbigt
            instrument. Mycket effektivare och träffsäkrare vore att rikta
            miljöersättningarna till de konkreta åtgärder som ger störst miljönytta
            i förhållande till insatserna. De svenska miljömyndigheterna och
            forskarna anser i betydande enighet att övergödningen är det största
            miljöproblemet inom jordbruket, låt vara att det svenska jordbruket
            kommit långt i att begränsa sina läckage. Ekologisk odling har
            många miljöfördelar, men även miljönackdelar. Vad gäller växtnäringsläckage
            är ekologisk odling genom hög andel kvävefixerande grödor, behov
            av svartträda, stor stallgödselanvändning och stort arealbehov
            inte bättre än vanlig miljövänlig svensk odling med sina riktade
            insatser av handelsgödsel. I stället riskerar ofta den ekologiska
          </p>
          <pb facs="riksdagen-motions-pdf/data/200506/mot_200506_MJ_260/mot_200506_MJ_260-0002.pdf"/>
          <p>
            2005/06:MJ260
          </p>
          <p>
            odlingen att läcka mer om de små marginalerna vid odling och
            väderlek är ogynnsamma. Därför är det bra att det nu finns tankar
            att i stället för att smeta ut stora miljöersättningar till hela
            odlingskoncept rikta insatserna till just de åtgärder som ger
            störst miljönytta. En fördel med detta är också att stöden blir
            oberoende av på vilket sätt som odlarna sedan väljer att marknadsföra
            och kanske certifiera sina produkter — som t.ex. konventionellt
            odlat, som Svenskt Sigill eller som Krav. Regeringen bör inför
            kommande ny miljöprogramsperiod med kraft förhandla fram största
            möjliga miljöstödsram från EU samt föreslå ett paraply av riktade
            effektiva miljöersättningar i stället för dagens oprecisa paketlösningar.
            Detta bör ges regeringen till känna. Ett konkret exempel på effektivt
            riktade miljöstöd är ersättningen för att anlägga skyddszoner
            längs vattendragen samt andra riktade åtgärder för minskat kväveläckage,
            t.ex. genom anläggande av fånggrödor. Det finns i dag skyddszoner
            — en mellan 6 och 20 meter bred gräsbevuxen zon längs vattendragen
            — motsvarande mer än ett kvarts varv runt jorden, men mycket återstår
            också att göra. I Västmanlands län finns t.ex. 185 ha skyddszoner
            omfattande 308 km, och i t.ex. Östergötlands län finns 560 ha
            omfattande 933 km. Genom =&lt;:skyddszonerna begränsas effektivt
            näringsläckaget = till vattendragen samtidigt som fåglar, djur
            och insekter får större livsmöjligheter och landskapet öppnas
            för allmänheten. Trots att de årliga ersättningarna för detta
            åtagande inte kostar mer än några tiotals miljoner kronor valde
            regeringen ändå inte att anslå medel till dem våren 2005, när
            medelsknapphet inträdde. Regeringen och stödpartierna valde då
            att säga nej till de effektiva skyddszonerna och i stället ytterligare
            utöka Europas mest generösa stöd till Kravkonceptet, med dess
            väsentligt sämre träffverkan. Motivet var att konsumenterna efterfrågar
            ekologiska produkter och därför bör sådan produktion stimuleras,
            något som rimligen marknaden är till för att ordna. Därför är
            det också riktigare att se paketstödet till Kravkonceptet som
            ett omläggningsstöd likt dem i andra länder. Nu tvingades många
            som planerat sina skyddszoner och anlagt dem att i ett mycket
            sent skede ändra sina planer. Regeringen bör därför kommande år
            säkerställa att medel säkras för anläggandet av erforderliga skyddszoner
            längs våra vattendrag.
          </p>
          <p>
            Stockholm den 23 september 2005
          </p>
          <p>
            Staffan Danielsson (c) Jörgen Johansson (c)
          </p>
        </div>
      </div>
    </body>
  </text>
</TEI>
