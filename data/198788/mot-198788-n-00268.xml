<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_268/mot_198788_n_268-001.pdf"/>
      <div type="motHeader" xml:id="i-BYwH6XGbQ8XPsGB1JKXJxh">
        <div type="motTitle" xml:id="i-GiNGMpmw4B4YYNdMHWJtuD"/>
        <div type="motSubmissionInfo" xml:id="i-SiG9KKar8wSasaBCvxDEwV"/>
      </div>
      <div type="motBody" xml:id="i-UCZQRs59SLp5F62Ne731kN">
        <div xml:id="i-UjdYQ7JniinmRaKSgzuh9P">
          <p xml:id="i-83ntavUtNkXr6yx55o5qu6">
            Motion till riksdagen
          </p>
          <p xml:id="i-NMuhrTDygYg16CM2ShoF4N">
            1987/88:N268 av Lahja Exner m. fl. (s) om tekofrågor
          </p>
          <p xml:id="i-WoUEbfoVC9anBg6T8fpMLC">
            År 1987 blev framgångsrikt för svensk teko. Produktionen ökade
            antagligen inom både textil- och konfektionsindustrierna. Antalet
            anställda förblev i stort sett oförändrat. Ett av de stora problemen
            för branschen var att rekrytera arbetskraft. För att teko skall
            bli en framtidsbransch fordras att den ger trygga jobb, bra löner
            och goda anställningsvillkor för dem som arbetar inom den. Det
            är först då som begreppet ”teko, en framtidsbransch”” har innehåll
            för de tusentals anställda som har sin utkomst av den. Det statliga
            stöd som utgått under 70- och 80-talen har varit stöd för en kris-
            bransch. För de anställda har det varit till gagn, eftersom det
            mildrat de negativa effekterna av en snabb strukturomvandling.
            Om marknadskrafterna fått råda skulle effekterna av omställningen
            ha blivit mycket värre.
          </p>
          <p xml:id="i-SwhNM3b5zhjqJHFHaNNKwV">
            Nytt flerårsprogram för tekoindustrin
          </p>
          <p xml:id="i-SSWPuj7MBk7swr3kk51EB4">
            Det nuvarande tekostödet löper ut den 30 juni 1989. Ett nytt
            krisprogram behövs inte. Däremot bör det nuvarande tekoprogrammet
            efterföljas av ett offensivt statligt stödprogram. Syftet med
            detta skall vara att stimulera till investeringar i ny teknik,
            bidra till spridning av kunskap om ny teknik, främja export och
            inte minst främja yrkesutbildning inom teko. I detta program bör
            särskild uppmärksamhet ägnas åt de speciella problem och möjligheter
            som förekommer i de små företagen inklusive löntillverkare.
          </p>
          <p xml:id="i-XkpGN8JmkqFdJT8oygoSJi">
            Ursprungsmärkning
          </p>
          <p xml:id="i-LiprNrEuuXzA5j29F2om2i">
            Under tiden bör dock ytterligare insatser göras. I och med att
            importbegräns- ningarna på tekoområdet blir färre blir ursprungsmärkningen
            av kläder allt viktiga- re. Att avskaffa importbegränsningarna
            skall ju gynna konsumenterna i form av lägre priser. Konsumenterna
            måste då också ha möjlighet att veta var olika plagg är tillverkade
            och därmed också ha chans att bedöma om prisnivån är sådan, att
            det kan antas att konsumenten gynnas. Är plaggen inte ursprungsmärkta
            har konsumenten inte chans att göra detta. I dag är en mängd plagg
            i butikerna inte ursprungsmärkta trots lagstiftning om att så
            skall vara fallet. Handeln har liten möjlighet att ta reda på
            ursprungslandet när plagget väl är i butiken. Importören känner
            rimligen alltid till ursprungslandet. Reglerna för ursprungsmärkning
            bör därför ändras så, att importörerna blir ansvariga för att
            ett plagg är märkt när det förs in i Sverige.
          </p>
          <pb facs="riksdagen-motions-pdf/data/198788/mot_198788_n_268/mot_198788_n_268-002.pdf"/>
          <p xml:id="i-GzxQSj8mQYgKSzb3Fk9GqW">
            Socialklausuler
          </p>
          <p xml:id="i-MoUsDQ6epkZKkJdSNSyjMb">
            Importerade varor vars låga pris i huvudsak är en följd av exploatering
            av barn och/eller slavarbete kan varken ur moralisk eller social
            synpunkt accepteras. Vi utgår ifrån att regeringen i internationella
            sammanhang kraftfullt verkar för social- klausuler i syfte att
            hävda arbetarnas fackliga och politiska fri- och rättigheter.
            En tillämpning av dessa är av intresse också därför att det påverkar
            konkurrens- betingelserna.
          </p>
          <p xml:id="i-A39EF1Xu8ksHeqeNHnZ7WB">
            Hemställan
          </p>
          <p xml:id="i-VqbKqZSX889qwGLnuk7Jrs">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            behovet av ett nytt flerårsprogram för tekoindustrin, 2. att riksdagen
            som sin mening ger regeringen till känna vad i motionen anförts
            om förändrade regler för ursprungsmärkning, 3. att riksdagen som
            sin mening ger regeringen till känna vad i motionen anförts om
            socialklausuler i internationella handelsavtal.
          </p>
          <p xml:id="i-CEbbr2Z1aWkiUgYQ19GV2z">
            Stockholm den 26 januari 1988
          </p>
          <p xml:id="i-KAf5SGzhLU8BmEKo1JknXL">
            Lahja Exner (s) Arne Kjörnsberg (s) Berndt Ekholm (s)
          </p>
          <p xml:id="i-7HFdFyEHJaR8zwj7qE1rbs">
            Mot. 1987/88 N268
          </p>
        </div>
      </div>
    </body>
  </text>
</TEI>
