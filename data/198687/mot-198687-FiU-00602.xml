<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-FiU-00602">
  <teiHeader>
    <fileDesc>
      <titleStmt>
        <title>Liberaliserad nordisk kapitalmarknad</title>
        <author corresp="i-GTDxf4NudVQ4es4EhotQR1">Sten Svensson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Liberaliserad nordisk kapitalmarknad</title>
          <idno type="rdwebb">GA02Fi602</idno>
          <rs type="number">Fi602</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GA02Fi602/text</ref>
          <ref type="dokument_url_html">http://data.riksdagen.se/dokument/GA02Fi602</ref>
          <ref type="dokumentstatus_url_xml">http://data.riksdagen.se/dokumentstatus/GA02Fi602</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>Sten Svensson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Skzzet7hNiKCxU7VZ7jsNb" type="signed"/>
        <correspContext corresp="i-Skzzet7hNiKCxU7VZ7jsNb">
          <note type="signatory" corresp="i-GTDxf4NudVQ4es4EhotQR1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fi_602/mot_198687_fi_602-001.pdf"/>
      <div xml:id="i-Mr454nuHEd9Dh7kvJoAmJR" type="motHeader">
        <div xml:id="i-TWBgAFX1qD7HzEDewHP89z" type="motTitle"/>
        <div xml:id="i-HhEauHEZUUQGtPYEuPnr7x" type="motSubmissionInfo"/>
      </div>
      <div xml:id="i-8tUSTESMNksTap9GN4jP4K" type="motBody">
        <div xml:id="i-9PgBxtaFk2Kkur71zTSxcT">
          <p xml:id="i-AbZgKpiQoyXRrMcMNb8oE9">
            Motion till riksdagen 1986/87:Fi602
          </p>
          <p xml:id="i-S78jtpmnEJwXmj7sKofxqo">
            Sten Svensson (m) Liberaliserad nordisk kapitalmarknad
          </p>
          <p xml:id="i-Y3cNj5F8SSpC4vQCcoyEMP">
            En friare nordisk aktie- och kapitalmarknad är ett centralt mål
            för det nordiska samarbetet. En mer liberal och öppen ekonomi
            i varje enskilt nordiskt land, där den fria konkurrensen befrämjas,
            liksom ett fritt konsumtionsval och fri etableringsrätt, kommer
            att verka som en viktig stimulans för ytterligare handel och industrietableringar
            över landsgrän- serna. I industrin och inom näringslivet i övrigt
            betraktas Norden som en naturlig hemmamarknad och som en gemensam
            bas för produktion och export. För varor och arbetskraft är Norden
            redan nu en gemensam hemmamarknad. Men på kapitalområdet tillämpas
            fortfarande regleringar som försvårar ett effektivt utnyttjande
            av kapitalresurserna. I samtliga nordiska länder har liberaliseringar
            genomförts i regleringarna av de inhemska kapitalmarknaderna.
            Några länder har gått längre och även avskaffat eller liberaliserat
            sina valutaregleringar. I Finland och Sverige finns fortfarande
            stränga regler för kapitalöverföringar över gränserna vilka sätter
            dessa länder i en internationell särställning. På politiskt håll
            växer insikten att kvarvarande regleringar försvårar ett effektivt
            kapitalutnyttjande. Samtidigt tjänar de sällan sitt syfte. Regleringarna
            medför ekonomiska effektivitetsförluster som är till nack- del
            för våra länder i den internationella konkurrensen. Från industrins
            sida kan säkert också flera exempel ges på hur märkliga och snedvridande
            effekter regleringar kan ge. Med de kostnadsförutsättningar som
            nordisk industri har är det avgörande att vi kan utnyttja kapitalet
            effektivt och — ännu viktigare — att vi kan attrahera kapital.
            Valutaregleringarna sätter upp konstlade hinder för detta och
            förorsakar därmed effektivitetsförluster som vi helt enkelt inte
            har råd med i den hårda internationella konkurrens som vi i hela
            Norden arbetar under. Skall målet — Norden som hemmamarknad —
            realiseras, är därför nästa naturliga steg att skapa en fri nordisk
            marknad för den allt viktigare produktionsfaktorn kapital. Det
            förslag som den svenska valutakommitténs majoritet har presenterat
            under fjolåret går i rakt motsatt riktning. Man vill inte bara
            behålla regleringen utan t. o. m. i vissa avseenden skärpa den
            också för transaktio- ner inom Norden. Valutaregleringen bör avvecklas.
            Tillämpningen av denna visar hur näringslivets utveckling ofta
            hämmas av småaktigt regleringsnit. Sverige är praktiskt taget
            det enda industriland som fortfarande vidmakthåller omfat-
          </p>
          <pb facs="riksdagen-motions-pdf/data/198687/mot_198687_fi_602/mot_198687_fi_602-002.pdf"/>
          <p xml:id="i-5Qi611Nj68BUgcztw7EpZe">
            tande valutareglering. Det är fel att tro att en sådan reglering
            ger oss större frihet och rörelseutrymme i vår ekonomiska politik.
            Den ger möjligen en frist för att ytterligare en tid missköta
            den ekonomiska politiken. Man når då snabbt en punkt där det internationella
            beroendet är långt mera besvärande. Det är bättre att i tid visa
            den hänsyn till realiteterna som under alla förhållanden fordras
            för ett land vars välstånd vilar på att med framgång kunna verka
            på de internationella marknaderna. Ett led i avvecklingen av valutaregleringen
            är att frigöra den nordiska kapitalmarknaden. Enligt erfarenheterna
            i Danmark har, under det att den danska valutareg- leringen vidmakthölls,
            framför allt mindre och medelstora företag avhållit sig från utlandsaffärer
            antingen till följd av okunskap om valutareglerna och en därmed
            förbunden oro att bryta emot dem, eller svårigheterna att få besked
            — eller ställa rätta frågor. Man har varit rädd för att ge sig
            in i centralbyråkratin i Köpenhamn. Något liknande gäller för
            både Finland och Sverige. Det är viktigt att vi nu tar initiativ
            på två plan: Vi måste försöka gå i bräschen inom hela OECD-området
            för att kunna påverka utvecklingen. Den stadga vi talar om är
            från 1961, 25 år gammal, och handeln blir mer och mer internationaliserad.
            Datatekniker, Tele-X och andra kommunikations- fenomen visar hur
            snabbt förbindelserna kan förbättras. Vi har verkligen anledning
            att lätta de generella begränsningarna. Genom att driva en sådan
            debatt bidrar vi till gemensamma aktioner inom hela OECD-området.
            Nationella initiativ för att åstadkomma ändringar i lagstiftningen
            inom Norden måste ligga i fas med dessa strävanden och utgöra
            ett naturligt komplement till dem. Vi måste utnyttja båda framgångsvägarna
            samtidigt — den ena utesluter inte den andra. Skulle vi fastna
            i en debatt om svaret från OECD, kan det tolkas som om vi inte
            vill företa oss någonting alls, och då går det ut över ambitionerna
            som sådana. Principiellt måste i första hand följande tre områden
            uppmärksammas i debatten: För det första gäller det de tendenser
            till utveckling som redan finns på detta område. Vi har t. ex.
            en institution som fungerar bra, nämligen Nordiska investeringsbanken.
            Ett annat exempel är ett ökat samarbete på energiområdet. Vi måste
            noga analysera dessa tendenser för att se vilka frukter de har
            givit och kunna dra slutsatser för att ytterligare underlätta
            den utveckling som de facto pågår. För det andra är det viktigt
            att vi skapar nya företagsformer. SAS är ett exempel på en lyckosam
            företagsform. Skulle man inte kunna tänka sig att gå vidare och
            utveckla en speciell företagsform som juridiskt ekonomiskt och
            på andra sätt kan underlätta även för små och medelstora företag
            och arbeta på den gemensamma nordiska marknaden? För det tredje
            gäller det närmast att se Norden som hemmabas. De fem nordiska
            länderna har ett sammanlagt invånarantal som inte är större än
            i en tysk delstat. Det borde ge oss en fingervisning om hur angeläget
            det är att skapa en ordentlig bas så att i synnerhet de små och
            medelstora företagen verkligen kan utnyttja den hävstångseffekt
            som är nödvändig för att de skall kunna hävda sig på en alltmer
            internationaliserad marknad.
          </p>
          <p xml:id="i-vCV3Wd9L1wjmXbKoxqHkt">
            Mot. 1986/87 Fi602
          </p>
          <pb facs="riksdagen-motions-pdf/data/198687/mot_198687_fi_602/mot_198687_fi_602-003.pdf"/>
          <p xml:id="i-Gr5yZJGXf7mjFB8nfx1axc">
            Sammanfattning
          </p>
          <p xml:id="i-Hxy4X8aBYuQcYNk2YbKtcY">
            Sammanfattningsvis bör en friare nordisk aktie- och kapitalmarknad
            vara ett centralt mål för det nordiska samarbetet. En sådan marknadssituation
            kan uppnås endera genom att i de nordiska länderna etableras sådana
            institutioner som är undantagna från OECD:s kapitalliberaliseringsstadga
            eller genom att de nordiska länderna i gemen- skap inför OECD
            begär en ändring i samma stadga som möjliggör att det nordiska
            samarbetet får utvecklas också på kapitalmarknaderna. Dessa ambitioner
            bör ju ligga väl i samklang med vad ministerrådet anför i sitt
            förslag till handlingsplan för ekonomisk utveckling och full sysselsättning,
            där det heter:
          </p>
          <p xml:id="i-KjZTcXJYJL8CZWuBp4RoCL">
            Friare kapitalrörelser mellan de nordiska länderna kan lämna
            ett betydelse- fullt bidrag till den ekonomiska och industriella
            utvecklingen i Norden. Åtskilliga steg har också tagits på senare
            år i riktning mot en liberalisering av kapitalrörelser till och
            från utlandet. I Finland, Island och Sverige pågår en omfattande
            översyn av valutalagstiftningen.
          </p>
          <p xml:id="i-EoTrFgebDaCgZBtnfigsR9">
            Det är nödvändigt att nu ta nationella initiativ för att uppnå
            sådana ändringar i lagstiftningen som skulle möjliggöra ett nordiskt
            samarbete för att uppnå en friare kapitalmarknad. Den svenska
            regeringen bör tillsammans med övriga nordiska regeringar föranstalta
            om en utredning om lämplig nordisk företagsform och ta initiativ
            till samarbete mellan länderna med avsikt att initiera ändringar
            i OECD- avtalen som skulle kunna möjliggöra etableringen av en
            nordisk kapital- marknad och nordiska företag. Inom Norden har
            vi sedan länge en fri arbetsmarknad. Samma frihet råder emellertid
            inte för den andra produktionsfaktorn — kapitalet. Från näringsli-
            vets sida vill man mjuka upp reglerna så att det blir lättare
            att flytta kapital över gränserna. I dag är sådana transaktioner
            omgärdade med mycket stränga regler. Med en friare aktiemarknad
            skulle det bli lättare för företagen att till exempel förvärva
            utländska företag med eget kapital. Målet för en friare aktie-
            och kapitalmarknad är att utveckla industrin och samarbetet inom
            Norden och därmed de nordiska ländernas ekonomier.
          </p>
          <p xml:id="i-3R7o1yiwVCoQuJemDrzoSE">
            Hemställan
          </p>
          <p xml:id="i-QEjfNieVCSZSBTLw2UXTx">
            Med åberopande av vad som ovan anförts hemställer jag att riksdagen
            som sin mening ger regeringen till känna vad som i motionen anförts
            om åtgärder med syfte att liberalisera kapitalmark- naden i Norden.
          </p>
          <p xml:id="i-6AWNoiBpKqDtJj7Coj5Gkx" type="date">
            Stockholm den 14 januari 1987
          </p>
          <p xml:id="i-Efuu4jvJy4nvD6wZWny23P">
            Sten Svensson (m)
          </p>
          <p xml:id="i-P7KUkoydqcMZpn9onxbE74">
            Mot. 1986/87 Fi602
          </p>
          <pb facs="riksdagen-motions-pdf/data/198687/mot_198687_fi_602/mot_198687_fi_602-004.pdf"/>
          <pb facs="riksdagen-motions-pdf/data/198687/mot_198687_fi_602/mot_198687_fi_602-005.pdf"/>
          <pb facs="riksdagen-motions-pdf/data/198687/mot_198687_fi_602/mot_198687_fi_602-006.pdf"/>
          <p xml:id="i-KcW6AvGkXMaPRFyrwwAqYS">
            gotab Stockholm 1987 12118
          </p>
        </div>
      </div>
    </body>
  </text>
</TEI>
