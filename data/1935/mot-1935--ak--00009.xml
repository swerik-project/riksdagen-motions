<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__9/mot_1935__ak__9-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 9. 13
          </p>
          <p>
            Nr 9.
          </p>
          <p>
            Av herr Jacobsson m. il., angående vissa ändringar i arvsbeskatt-
            ningen.
          </p>
          <p>
            Ett område, inom vilket möjligheter till åtgärder, ägnade att
            leda till höjd nativitet, förefinnas, utgör arvsbeskattningen.
            Dock ha de tillfällen, som här givas statsmakterna i befolkningspolitiskt
            hänseende, i blott ringa utsträckning tillvaratagits. De lättnader,
            som nu gällande bestämmelser i förordningen den 19 november 1914
            om arvsskatt och skatt för gåva giva åt barnrika familjer, äro
            dels det skattefria beloppets storlek i skyldskapsklass I, där
            detta belopp uppgår till 1,000 :— kronor mot 200:— kronor i de
            övriga klasserna, samt dels progessivi- teten i beskattningen,
            vilken för klass I medför, att skatteprocenten varierar mellan
            1 och 20 till skillnad från de övriga skyldskapsklasserna, där
            2 90 ut- göra minimum och progressiviteten är avsevärt högre.
            I utländsk rätt har emellertid vida större hänsyn tagits till
            barnantalet vid avsbeskattning. Sålunda medgivas i fransk rätt
            nedsättningar i den rena arvs- skatten, le droit de mutation par
            décås, med hänsyn till antalet barn och kvar- låtenskapsskatten,
            la taxe successorale, införd under kriget, utgår numera blott
            i de fall, där den avlidne var barnlös eller endast efterlämnade
            ett barn. I den tyska arvsbeskattningen gällde tidigare den regeln,
            att om arvslott utgick till arvlåtarens avkomlingar och därmed
            jämställda personer och värdet ej över- steg 5,000 mark, utgick
            ingen arvsskatt. I övriga arvsklasser var gränsen för skattefrihet
            satt till 2,000 resp. 500 mark. Den senaste lagstiftningen på
            detta område i Tyskland har än mer tagit hänsyn till befolkningspolitiska
            synpunkter: det skattefria beloppet har sålunda för barn till
            arvlåtaren höjts till icke mindre än 30,000 mark och för barnbarn
            till 10,000 mark. Arvsskatten är väl lämpad såsom ett medel i
            en positiv befolkningspolitik. Många, som nu undandraga sig föräldraskapets
            plikter, skulle säkerligen mea glädje uppfylla desamma, om de
            ej hyste oro för barnens framtid i ekonomiskt hänseende, beroende
            på att deras tillgångar vid ett dödsfall synas dem för eller av
            annan omständighet vid den tidpunkten icke skulle vara i stånd
            att ekonomiskt reda sig själva. En hög arvsskatt befäster ytterligare
            denna känsla och detta är desto olyckligare eftersom de, som tänka
            på detta vis, ofta äro de mera ansvarskännande individerna, vilka
            i de flesta fall äro de ur rasbiolo- gisk synpunkt värdefullaste
            elementen i ett samhälle. Denna mindre tilltalande men tyvärr
            ofrånkomliga konsekvens av arvsbe- skattningen märkes särskilt
            inom den självägande jordbrukarklassen, där jord-
          </p>
          <pb facs="riksdagen-motions-pdf/data/1935/mot_1935__ak__9/mot_1935__ak__9-002.pdf"/>
          <p>
            14 Motioner i Andra kammaren, Nr 9.
          </p>
          <p>
            brukets svårigheter under de senaste åren mångenstädes ha väckt
            rädsla för mer än en arvinge med hänsyn till jordbrukets skuldbörda
            och därav följande räntebelastning, vilken ju i hög grad ökas
            om det finnes flera arvingar, som kanske måste utlösas av den,
            som övertager fädernegården. Då jordbrukarna utgöra en synnerligen
            viktig tillgång ur befolkningspolitisk synpunkt framstår denna
            olägenhet av arvsbeskattningen i dess nuvarande form som än mera
            olycklig. Det ovan sagda gäller emellertid icke blott jordbrukare:
            även många inne- havare av s. k. familjeföretag anlägga samma
            synpunkter. Till de nuvarande 4 klasserna vid arvsbeskattningen
            bör därför läggas en ny lägre klass, vilken omfattar de kategorier,
            som nu hänföras till första klas- sen, alltså efterlevande make
            eller barn eller adoptivbarn eller avkomling till barn eller adoptivbarn,
            men vilken klass blott skulle komma till :användning när arvlåtaren
            efterlämnat 3 eller flera barn. Avlidna barn skulle då anses representerade
            om de efterlämnat arvingar. Den nuvarande första klassen skulle
            alltså fortfarande under samma förutsättningar som nu tillämpas,
            därest inga eller mindre än 3 barn eller därmed enligt lagen jämställda
            funnes efter arv- låtaren. För den nya skyldskapsklassen bör skattesatsen
            vara åtskilligt längre. Det skattefria beloppet bör där uppgå
            till 2,000:— kronor, det dubbla mot vad som nu gäller för motsvarande
            kategorier. Den skatt, som uttages i denna nya klass, bör börja
            med lägre procentsats än nuvarande skyldskapsklass I, 1 6. Lämp-
            ligen kunde minimiprocenten vara 0,5 för att sedan stiga till
            en maximisiffra av 15 9. Någon förändring av gåvoskatten i samband
            härmed synes oss ej böra ifråga- komma bl. a. därför att ett dylikt
            hänsynstagande till barnantalet av skatte- tekniska skäl vore
            omöjligt vid gåvoskatten. Genom den av oss föreslagna arvsskatteändringen
            påverkas likväl gåvoskat- ten jämlikt $ 26 i K. F. angående arvsskatt
            och skatt för gåva, vari stadgas in- räknande i arvslott av skattepliktig
            gåva, given till arvinge eller testamentsta- gare inom i regel
            4 år före arvlåtarens dödsfall. Skulle emellertid — särskilt med
            hänsyn till att inkomsten av arvs- och gåvo- skatten under de
            närmaste åren bundits för amortering av statens upplåning till
            anordnande av allmänna arbeten — en undersökning av de ekonomiska
            verkningarna av ett bifall till motionen giva till resultat en
            starkare minskning av de medel, som beräknas inflyta av arvs-
            och gåvoskatten än vad som ur stats- finansiell synpunkt kan godtagas,
            bör riksdagen enligt vår mening taga under övervägande en denna
            minskning i möjligaste mån kompenserande höjning av arvs- och
            gåvoskatten i de nuvarande skyldskapsklasserna III och IV. Visser-
            ligen är skattens storlek i dessa klasser redan nu betydande,
            men med hänsyn till befolkningsfrågans läge anse vi nödvändigt,
            att familj och barn även vid arvsbeskattningen erhålla skydd i
            högre grad än vad nu är fallet. Under hänvisning till det ovan
            anförda hemställa vi,
          </p>
          <pb facs="riksdagen-motions-pdf/data/1935/mot_1935__ak__9/mot_1935__ak__9-003.pdf"/>
          <p>
            Motioner i Andra kammaren, Nr 9. 15
          </p>
          <p>
            att riksdagen hos Kungl. Maj:t hemställer om ytterligare ut-
            redning i ämnet och föreläggande för riksdagen av de förslag,
            vartill denna utredning kan föranleda.
          </p>
          <p>
            Stockholm den 12 januari 1935.
          </p>
          <p>
            C. Gösta Jacobsson. Alf Meyerhöffer. John Gustafsson
          </p>
          <p>
            i Välsnäs.
          </p>
        </div>
      </div>
    </body>
  </text>
</TEI>
