<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03330">
  <teiHeader>
    <fileDesc>
      <titleStmt>
        <title>Utbildnings- och arbetsmarknadspolitik för en bättre start på arbetsmarknaden</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3330 av Kristina Axén Olin m.fl. (M)</title>
          <idno type="rdwebb">H8023330</idno>
          <rs type="number">3330</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023330/text</ref>
          <ref type="dokument_url_html">http://data.riksdagen.se/dokument/H8023330</ref>
          <ref type="dokumentstatus_url_xml">http://data.riksdagen.se/dokumentstatus/H8023330</ref>
          <ref type="docx">http://data.riksdagen.se/fil/BF0F689B-9DAF-49BA-8582-CE6E3BF7C8C5</ref>
          <ref type="pdf">http://data.riksdagen.se/fil/BF2AA4E0-AFB6-4A9A-B60D-53F9B203EB56</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XScHuZhUG7vGfDLenjxRiL</idno>
            <name>Saila Quicklund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JQCU38kBabAgvaTVEnxBqL</idno>
            <name>Ann-Sofie Lifvenhage</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7vhvYfdv3H73d44FMgW7sh</idno>
            <name>Malin Höglund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XeogAx7oMBUFuoAiN6DY4G" type="signed"/>
        <correspContext corresp="i-XeogAx7oMBUFuoAiN6DY4G">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-XScHuZhUG7vGfDLenjxRiL"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-JQCU38kBabAgvaTVEnxBqL"/>
          <note type="signatory" corresp="i-7vhvYfdv3H73d44FMgW7sh"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-KKGT1UcVMUdvBUzYE7QNC4" type="submitted">
          <date when="2020-10-06"/>
          <time when="14:13:00"/>
        </correspAction>
        <correspAction xml:id="i-H3Hfe9rKer4vGB1DfGj5u7" type="reviewed">
          <date when="2020-10-06"/>
          <time when="16:57:00"/>
        </correspAction>
        <correspAction xml:id="i-UoWrbBCnYshokQ6D2KVwAV" type="referred">
          <date when="2020-10-14"/>
        </correspAction>
        <correspAction xml:id="i-24JDA6XW3ZvcMEe45J7bnm" type="assigned">
          <date when="2021-11-17"/>
          <time when="15:53:10"/>
        </correspAction>
        <correspContext corresp="i-24JDA6XW3ZvcMEe45J7bnm">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-JLDxBtP4L9PuuhAa5iaBpv" type="behandlas_i"/>
        <correspContext corresp="i-JLDxBtP4L9PuuhAa5iaBpv">
          <ref type="uppgift">2020/21:AU5</ref>
          <ref type="ref_dok_id">H801AU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU5</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JjYjqzLC9R5AsmpfrcnjFi" type="behandlas_i"/>
        <correspContext corresp="i-JjYjqzLC9R5AsmpfrcnjFi">
          <ref type="uppgift">2020/21:UbU12</ref>
          <ref type="ref_dok_id">H801UbU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU12</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CgouMDpMhzPbfpq564fFp3" type="behandlas_i"/>
        <correspContext corresp="i-CgouMDpMhzPbfpq564fFp3">
          <ref type="uppgift">2020/21:UbU13</ref>
          <ref type="ref_dok_id">H801UbU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU13</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Bxt5zeYhVyiZB6YcnUwmpx" type="motHeader">
        <div xml:id="i-JziW9zkY6jwyKEzK1LpJRB" type="motTitle">
          Motion till riksdagen 2020/21:3330 av Kristina Axén Olin m.fl.
          (M) Utbildnings- och arbetsmarknadspolitik för en bättre start
          på arbetsmarknaden
        </div>
      </div>
      <div xml:id="i-HnaBFmFijQmiGCj7g5UuaF" type="motBody">
        <div xml:id="i-GzuvakcoTXGNdNQeiaqCud" type="motProposal" subtype="förslag">
          <head xml:id="i-XDFePP2KtgmfhN5KhJG83Z">
            Förslag till riksdagsbeslut
          </head>
          <list xml:id="i-NuCnxokDJMG1WFwJfq1H1P" style="ol">
            <item xml:id="i-BsCQzAJ1AtQwjfcYjdao9H">
              Riksdagen ställer sig bakom det som anförs i motionen om att
              stärka studie- och yrkesvägledningen i skolan och tillkännager
              detta för regeringen.
            </item>
            <item xml:id="i-8Dz6m2ayqBVBVtEQWX4Cmg">
              Riksdagen ställer sig bakom det som anförs i motionen om en nationell
              digital SYV-funktion och tillkännager detta för regeringen.
            </item>
            <item xml:id="i-VVZiDS4HNNsxWJ3tRcjozD">
              Riksdagen ställer sig bakom det som anförs i motionen om en nationell
              studie- och jobbrådgivning och tillkännager detta för regeringen.
            </item>
            <item xml:id="i-JRVsAK7t8PrZ2wJY9jodez">
              Riksdagen ställer sig bakom det som anförs i motionen om att
              utreda hinder för prao och tillkännager detta för regeringen.
            </item>
            <item xml:id="i-MfDQiHuGH9eMbMxYYRogFk">
              Riksdagen ställer sig bakom det som anförs i motionen om att
              utreda hinder för sommarjobb och tillkännager detta för regeringen.
            </item>
            <item xml:id="i-HvHVJkLTsTEbGzrBNKMJvW">
              Riksdagen ställer sig bakom det som anförs i motionen om att
              prao ska vara kopplat till läroplanens mål och riktlinjer och
              kunna tillgodoses i annan form som skolan anser vara lämplig och
              tillkännager detta för regeringen.
            </item>
            <item xml:id="i-C5PnPGXjcv6N9xncdfRFot">
              Riksdagen ställer sig bakom det som anförs i motionen om flexibilitet
              i utformandet av utbildningskontrakt för en elev på en lärlingsutbildning
              i gymnasieskolan och tillkännager detta för regeringen.
            </item>
          </list>
        </div>
        <div xml:id="i-SXYMsmWcvf3yMwKo6ZCWQ3" type="motContent">
          <head xml:id="i-VMBW4JPzVSsJZrJjXfyKGU" type="h1">
            Motivering
          </head>
          <p xml:id="i-5e55HwQB13KRKttpU7rvsQ">
            Under de senaste årtiondena har ungdomars koppling och relation
            till arbetsmarknaden blivit allt svagare. Okunskapen runt vilka
            yrken och branscher som finns leder till att det också blir allt
            svårare att göra utbildningsval och därigenom välja karriär.
          </p>
          <p xml:id="i-PNeN6FqjDqMNyUdVMhnPqK">
            Vi ser just nu en oroande utveckling med dålig genomströmning
            i gymnasiet, där vi tappar 30 000 elever varje år. På samma gång
            kan listan på bristyrken göras väldigt lång. SCB pekar i en rapport
            (2020) ut de tio yrkeskategorier där det råder störst brist som
            följer: specialistsjuksköterskeutbildning, psykiatrisk vård, naturbruksutbildning
            (gymnasienivå), sjuksköterskor: anestesi‑, intensiv- och operationssjukvård,
            röntgen­sjuksköterskeutbildning, grundlärarutbildning: fritidshem,
            byggutbildning (gymnasie­nivå), fordonsutbildning (gymnasienivå),
            ämneslärarutbildning årskurs 7–9: matema­tik/NO, specialistsjuksköterskeutbildning,
            barn och ungdom och yrkeslärarutbildning.
          </p>
          <p xml:id="i-dq2a5oGzqbdpkQcaYpYue">
            Moderaternas övertygelse om vikten av att upprätthålla arbetslinjen
            för att Sverige ska kunna fortsätta vara ett välmående land är
            grundmurad. Det är också därför som vi ser vikten av att stärka
            ungdomars koppling till arbetsmarknaden. I denna motion samlar
            vi därför de förslag som direkt syftar till att återskapa denna
            koppling. Det spänner över både utbildningspolitiken och arbetsmarknadspolitiken.
          </p>
          <head xml:id="i-Vex8aeg7SwPurxFjQfwGU1" type="h2">
            Utveckla studie- och yrkesvägledningen
          </head>
          <p xml:id="i-LhACip5RromknVQNtrUMbj">
            Skolinspektionens granskning av studie- och yrkesvägledningen
            (SYV) visar att den var lågt prioriterad på de skolor som undersöktes.
            Samma granskning visade att enbart 28 procent av niondeklassarna
            hade en klar bild av vilka gymnasieprogram som fanns att välja
            på och hela 45 procent sade sig inte ha någon vuxen att prata
            med om sina fram­tidsplaner. Detta är illavarslande och kan vara
            en av många förklaringar till att det varje år är drygt 10 000
            unga som avbryter sin gymnasieutbildning. Samtidigt vet vi att
            en fullgjord utbildning är avgörande för att komma in på arbetsmarknaden
            eller gå vidare till högre studier.
          </p>
          <p xml:id="i-GChYxeLbengB1Ub7aRXcyd">
            Många elever byter dessutom gymnasielinje mitt under utbildningen,
            vilket resul­terar i att de får ett till två års extra studier
            på gymnasiet. Enligt en uppskattning från Skolverket (2017) är
            kostnaderna för elever som går i gymnasiet längre än de ska 2,3
            miljarder kronor per år.
          </p>
          <p xml:id="i-N5VMsANPjTJKoFwSmJSEGW">
            I Finland har eleverna, förutom att studie- och yrkesvägledning
            är integrerat i skol­gången från årskurs ett, även elevhandledning
            som ett eget ämne under 100 timmar i årskurserna sju till nio.
            I Norge får man i årskurs sju till nio 110 timmars vägledning
            och kan också välja att prova på olika ämnen på gymnasiet. I Danmark
            sker undervisning i ämnet utbildning och jobb redan från förskoleåldern
            och fokuserar i årskurserna sju till nio på elevens framtida val
            av utbildning. Elever kan prova på olika gymnasieutbild­ningar
            genom utbildningspraktik och ska genom undervisningen också få
            kunskap om arbete, sysselsättning samt villkoren på dansk och
            internationell arbetsmarknad.
          </p>
          <p xml:id="i-EH8Be6LiFsHjgGjUULgfvV">
            I Danmark finns även tydliga kunskapsmål uppsatta för årskurserna
            tre, sex och nio. I årskurs tre ska eleverna kunna beskriva drömmar
            och förväntningar och olika typer av jobb. I årskurs sex ska de
            kunna beskriva hur jobb, utbildning och personliga mål hänger
            ihop. Fram till årskurs nio arbetar sedan eleverna med att ta
            fram individuella planer för sina fortsatta studier och går på
            praktik.
          </p>
          <p xml:id="i-CGqy2kLg77VcPeSsXNwaoo">
            Moderaterna anser att elever, vid slutet av årskurs nio, bör
            ha en egen utbildnings­plan och därtill ha haft möjlighet till
            utbildningspraktik på olika gymnasieprogram. Eleverna behöver
            förstå kopplingen mellan egna mål, arbetsmarknad och sysselsättning,
            men också få praktiska kunskaper i hur man skriver ett cv och
            går på en intervju.
          </p>
          <p xml:id="i-5QFgMw3i8r9o8t2gNgGLzs">
            Studie- och yrkesvägledarens roll behöver konkretiseras. Utbildningen
            för studie- och yrkesvägledare bör också förbättras i enlighet
            med de nya krav som kommer att ställas på utbildningen i ämnet.
          </p>
          <p xml:id="i-TaoQjVBafTzUiR5UKJSvmC">
            Slutligen vill Moderaterna inrätta en nationell digital SYV-plattform
            som ska vända sig till alla elever på grund- och gymnasieskolan.
            Plattformen ska vara ett komplement till den befintliga SYV-verksamheten
            och utgöra ytterligare en informationsplats dit elever, lärare
            och föräldrar kan vända sig för att få information om olika yrken
            och utbildningsvägar.
          </p>
          <head xml:id="i-DSeNEqVUZNfPFs8eKEwDiL" type="h2">
            Studie- och jobbrådgivning för ökad rörlighet
          </head>
          <p xml:id="i-7F3v2HGK3TTeSQCH2uLLTs">
            Att karriärväxla mitt i livet är ett stort beslut som kan kräva
            att individen får stöd för att våga ta steget och fatta ett välinformerat
            beslut. I dag finns emellertid få möjligheter att få rådgivning
            om jobb och studier för dem som har ett arbete. Även ungdomar
            kan be­höva ett bättre stöd att i högre utsträckning fatta beslut
            om utbildningsval utifrån arbets­marknadens behov. För att underlätta
            rörligheten och matchningen på arbetsmarknaden vill Moderaterna
            därför pröva om en nationell studie- och jobbrådgivning ska inrättas.
            Det skulle kunna utformas som en digital plattform där individen
            kan söka både jobb och utbildning samt få information om i vilken
            grad olika utbildningar leder till jobb. Plattformen kan kombineras
            med rådgivning, till exempel via chatt eller över telefon.
          </p>
          <head xml:id="i-FeXrL12wb3aL6YNe2MU6q2" type="h2">
            Stärkt koppling mellan skola och arbetsliv
          </head>
          <p xml:id="i-7HBdR1kbM5QYPWq7Knk3Xa">
            Moderaterna anser att skolans koppling till arbetsmarknaden bör
            stärkas. Elever behöver i ett tidigt skede få en förståelse för
            hur arbetsmarknaden ser ut, vilka möjligheter som finns och vilka
            kunskaper som krävs för att kunna arbeta inom olika yrken. Det
            handlar bl.a. om regler kring arbetsmiljö som hindrar företag
            från att ta emot praoelever. Det är också viktigt att det finns
            en tydlig struktur för samverkan mellan skolhuvudmännen och den
            närliggande arbetsmarknaden, den offentliga såväl som den privata.
            Ansvaret för elevernas prao ska inte enbart ligga på den enskilda
            skolledaren utan det bör även vara ett ansvar för skolhuvudmannen.
            Genom 1994 års läroplan försvann praktisk arbets­livsorientering
            (prao) som obligatorium i grundskolan och återfördes först 2018.
            En av anledningarna som uppmärksammats till att prao kan vara
            svårt för skolor att genomföra är att många arbetsplatser inte
            kan ta emot elever med hänsyn till olika arbetsmiljöregler. Efter
            att Arbetsmiljöverket stramat upp regler kring arbetsmiljön har
            företag blivit mer restriktiva i fråga om att ta emot praoelever.
            Även skolor har kritiserats för att de enligt Arbetsmiljöverket
            inte kunnat garantera elevernas säkerhet på praoplatserna, och
            krav på att skolan ska göra en riskbedömning på varje praoplats
            har framförts. Moderaterna anser därför att regeringen bör tillsätta
            en utredning som skyndsamt särskilt ser över hur regler kring
            arbetsmiljö samspelar med prao och hur dessa kan anpassas för
            att möjlig­göra för fler företag att ta emot praoelever. Denna
            utredning bör även innefatta relatio­nen mellan skola och arbetsplats
            inom utbildningskontrakt på gymnasial lärlingsutbild­ning. Regeringen
            bör sedan återkomma till riksdagen med nya förslag.
          </p>
          <p xml:id="i-5oRoGeDJCoLFtVXWnjWRSd">
            Det finns också kommuner som anser att de traditionella praoveckorna
            spelat ut sin roll och i stället infört arbetsplatsbesök där eleverna
            får besöka olika arbetsplatser och ställa frågor om yrket, lönen,
            utvecklingsmöjligheterna och jobbtillgången. En sådan ordning
            kan bidra till att eleven får en bredare bild av arbetsmarknaden
            och dess möjlig­heter. Så länge alla skolor har samma syfte och
            mål med olika typer av arbetsplatsför­lagt lärande bör det finnas
            möjlighet till en viss flexibilitet. Moderaterna anser därför
            att skolor bör tillåtas att tillgodose elevernas praktiska arbetslivsorientering
            genom exem­pelvis studiebesök om de anser att så är lämpligt.
            Därmed bör också begränsningen om att prao måste ske under minst
            tio dagar under årskurs 8 och 9 tas bort och i stället bli en
            rekommendation till skolhuvudmännen. Skolhuvudmännen bör ha ett
            ansvar för att organisera praktisk arbetslivsorientering med målet
            att eleverna ska få en allsidig bild av svensk arbetsmarknad och
            dess möjligheter. Många skolor arbetar redan i dag med arbetslivsanknytning
            i fler årskurser än 8 och 9 och bör kunna fortsätta med det så
            länge läroplanens mål uppfylls. Moderaterna anser också att det
            bör övervägas om det finns behov av fler mål i läroplanen som
            stärker elevernas kunskaper om arbetsmarknaden och framtida yrkesval.
            Detta bör regeringen utreda och sedan återkomma till riksdagen
            med förslag.
          </p>
          <p xml:id="i-B8JYXJ9PsCMxFTohKiDocA">
            När det gäller det arbetsplatsförlagda lärandet för en elev som
            går gymnasial lärlings­utbildning så bör det tydligare framgå
            av det utbildningskontrakt som ska tecknas för eleven att så ska
            ske. Moderaterna anser att det är viktigt att det finns utrymme
            för flexibilitet för att inom ramen för det arbetsplatsförlagda
            lärandet kunna hantera vissa moment i utbildningarna som sällan
            förekommer på en arbetsplats. Alltför strikta detaljregleringar
            riskerar att höja trösklarna för företag som vill ta emot lärlingar.
            När förutsättningarna för ett företag ändras kan det vara svårt
            att exempelvis på förhand ange exakt vilka tider som ska gälla
            på arbetsplatsen. Moderaterna föreslår därför att tillämpningen
            av lagen utvärderas så att utbildningskontrakt fortsatt ska kunna
            tecknas med viss flexibilitet och inte innehålla ett krav på att
            på förhand specificera exakt vilka tider som ska gälla för eleven.
          </p>
          <head xml:id="i-EQFZeg1T8YveyE8UBLLuXP" type="h2">
            Förbättrade möjligheter till sommarjobb
          </head>
          <p xml:id="i-X6kJVS5fop9JQXRpusWcM2">
            En av de bästa inkörsportarna till arbetsmarknaden kommer genom
            sommarjobb. Den möjligheten är idag i princip borta om du inte
            fyllt 18 år, en ålder där de flesta redan har två års gymnasiestudier
            bakom sig och gymnasievalet definitivt är gjort sedan länge. Tyvärr
            har 18-årsgränsen också lett till att prao på högstadiet är i
            princip avskaffat.
          </p>
          <p xml:id="i-VrzQDwfaUzCSUTqiZkVBz6">
            För att förbättra matchningen, öka rörligheten och underlätta
            för fler att få det första jobbet behöver arbetsrätten reformeras
            och moderniseras. Särskilt fokus bör även läggas på att utöka
            ungdomars möjligheter att komma in på arbetsmarknaden.
          </p>
          <head xml:id="i-WCCqGyZ82gbJiZx3D4emFC" type="h2">
            Inträdesjobb – för fler i arbete
          </head>
          <p xml:id="i-Jc8dtSfUPxpvGadyr8fiAn">
            Ett stort hinder för många som befinner sig i utanförskap är
            att deras kunskaper inte räcker till på den svenska arbetsmarknaden.
            Därför måste det bli lättare att lära sig job­bet på jobbet. Samlad
            erfarenhet visar att en kombination mellan arbete, utbildning
            och handledning är ett bra sätt att komma in på arbetsmarknaden.
          </p>
          <p xml:id="i-NFrqNGWPtXVR6GKmnzPd6H">
            För att stärka integrationen och för att fler ska kunna lämna
            utanförskap för jobb vill vi införa en ny förenklad anställning
            för nyanlända och unga upp till 23 år utan gymnasie­examen: inträdesjobb.
          </p>
          <p xml:id="i-RZ7RXdxPLmEirH5KeYm8T2">
            Lönen uppgår till 70 procent av rådande ingångslön i branschen,
            upp till ett tak om 21 000 kronor i bruttolön per månad. 30 procent
            av arbetstiden anses därmed gå till att lära sig arbetet eller
            till utbildning. Det arbetsrättsliga skyddet ska motsvara provanställ­ning
            i två år, som övergår i tillsvidareanställning därefter. Anställningen
            får innehas i maximalt tre år. Om en person byter arbetsgivare
            fortsätter tiden att räknas ned. Arbets­givaravgiften slopas i
            tre år inom ramen för anställningsformen. Anställningsformen ska
            också kunna kombineras med nystartsjobb.
          </p>
          <head xml:id="i-3bWXDB3v5YiVtqbwVNhoZq" type="h2">
            Sänkta anställningskostnader för dem som behöver det mest
          </head>
          <p xml:id="i-VLdsvU6hKGdZE6AKmgPhgq">
            Subventionerade anställningar är en viktig väg in för nyanlända
            och arbetslösa eftersom de sänker arbetsgivarnas kostnader för
            att anställa. Dagens subventioner fungerar för dåligt och är för
            krångliga och administrativt tungrodda. För att fler ska kunna
            få ett första jobb eller komma tillbaka i arbete vill vi ersätta
            befintliga stöd med ett nytt.
          </p>
          <p xml:id="i-VEmBkgNqQA3nrr617J9UXn">
            Moderaterna föreslår ett nytt anställningsstöd som bygger på
            nystartsjobben som Alliansen införde och som är det stöd som fungerar
            bäst i dag. Den nya vägen in kräver ingen arbetsmarknadspolitisk
            bedömning utan endast att personen har varit arbetslös i minst
            ett år eller är nyanländ. Stödet ökar med tiden i arbetslöshet
            och ska utgå under lika lång tid som den anställde varit arbetslös.
            För nyanlända kan stödet beviljas upp till fyra år.
          </p>
          <p xml:id="i-TEmJTmpbzk2m3MEkMmWR57">
            För att fler arbetsgivare ska anställa via denna stödform bör
            det övervägas om Skatteverket ska bevilja nystartsjobben. Samtidigt
            är det viktigt att vi säkerställer att stöden inte missbrukas
            eller överutnyttjas av oseriösa arbetsgivare. Därför bör det som
            huvudregel finnas en gräns för hur stor andel av de anställda
            som får ha en subventio­nerad anställning hos en och samma arbetsgivare.
          </p>
          <p xml:id="i-5vvxiWYEQ2x3UX5Qmsge7A">
            Nystartsjobb till skillnad från en del andra anställningsstöd
            kvalificerar till a‑kassa. Det innebär att det finns en risk att
            nystartsjobben blir ett sätt att uppfylla ett arbets­villkor i
            a‑kassan och när subventionen tar slut får personen full a‑kassa
            igen tills hen efter ett år kan få ett nytt nystartsjobb. Detta
            riskerar att bli kostsamt eftersom systemet bygger på att nystartsjobben
            är en väg in till den reguljära arbetsmarknaden. Därför bör nystartsjobben
            inte kvalificera till a‑kassa.
          </p>
          <p xml:id="i-4KPYwSpQhD1UQ6oqY36iHq">
            Många jobb växer fram inom mindre företag. Samtidigt så utesluts
            många små före­tag från möjligheten att använda subventionerade
            anställningar då de inte är anslutna till kollektivavtal i samma
            utsträckning som stora företag. Sedan regeringen införde ett krav
            på kollektivavtalsliknande villkor på nystartsjobb har antalet
            nystartsjobb minskat. Det innebär sannolikt att trösklarna in
            på arbetsmarknaden höjts något. Vi menar att det räcker med ett
            krav på kollektivavtalsenlig lön, och att reglerna för nystartsjobb
            bör återställas så att fler får chans att gå från utanförskap
            till arbete.
          </p>
          <head xml:id="i-M2YhB5u1YsMBtx1Z7ntjDj" type="h2">
            Bygg ut och inför valfrihet i vuxenutbildningen
          </head>
          <p xml:id="i-2aCd5EfgPn7WnsftnPEP2e">
            Moderaterna vill göra det möjligt för alla människor att skaffa
            sig en utbildning som motsvarar arbetsmarknadens efterfrågan för
            att skapa fler chanser till jobb. Både för dem som saknar en fullständig
            utbildning och för dem som vill byta yrke eller inriktning spelar
            den kommunala vuxenutbildningen en viktig roll.
          </p>
          <p xml:id="i-AKYRigTCqzvpVKbB1Epk3w">
            För att möta de krav som ett globaliserat kunskapssamhälle ställer
            och förbättra matchningen på arbetsmarknaden måste en modern vuxenutbildning
            vara mer efter­frågestyrd än i dag. Individens och näringslivets
            utbildningsbehov förändras snabbt och anpassningar till denna
            efterfrågan behöver ske. En ökad mångfald av utbildnings­anordnare
            bidrar samtidigt såväl till en kvalitetshöjande konkurrens som
            till en ökad utbudsbredd – både avseende innehåll och form. Det
            ger individen bättre möjligheter att studera mer anpassat såväl
            utifrån sina behov som utifrån yrkeslivet. Moderaterna vill därför
            att en valfrihetsreform genomförs i vuxenutbildningen där den
            studerande fritt ska få välja att läsa vuxenutbildning inom kommunal
            eller annan regi.
          </p>
          <head xml:id="i-Xd87W8nYnUaEgPz9UEmJh7" type="h2">
            Bättre möjligheter att finansiera högre utbildning senare i livet
          </head>
          <p xml:id="i-ArHCc21fQiVvccW84XzfdK">
            Om fler ska kunna känna sig trygga med att byta arbete eller
            till och med bransch, även högre upp i åldrarna, behöver förutsättningarna
            för att finansiera studier senare i livet förbättras. Alliansregeringen
            tog flera steg för att förbättra möjligheterna till omställ­ning
            och kompetensutveckling under arbetslivet genom bl.a. ändringar
            i studiemedels­systemet och möjligheter att delta i kortare utbildning
            med bibehållen a‑kassa. Men fortfarande finns det behov av att
            förbättra förutsättningarna att studera mitt i livet.
          </p>
          <p xml:id="i-UeEyRpj8LFBiJ5n5hm1747">
            För att öka möjligheterna att kombinera arbete och studier vill
            Moderaterna se över nivån på fribeloppet. Vi vill också att möjligheterna
            till extra studieveckor för den som fyllt 40 år ska utökas och
            att möjligheten till tilläggslån för studerande över 25 år med
            barn höjs.
          </p>
        </div>
        <div xml:id="i-G7M2rNRYbwc9eJtEUXuC8C" type="signatureBlock">
          <list xml:id="i-LNkfNB8XKobd5uMkkjD4iM">
            <item xml:id="i-5BJoDkumHNfRbRY2qz4bpp" type="signature">
              Kristina Axén Olin (M)
            </item>
            <item xml:id="i-Q48ntMyjjJ5XezToeUvXpH" type="signature">
              Mats Green (M)
            </item>
            <item xml:id="i-DSFwLBD6KbVjMsuoMQ8voV" type="signature">
              Lars Püss (M)
            </item>
            <item xml:id="i-N4zXVYsAPHxYqf1TPXLMiT" type="signature">
              Saila Quicklund (M)
            </item>
            <item xml:id="i-9d7cYmvF7erKp9TujAHYzF" type="signature">
              Marie-Louise Hänel Sandström (M)
            </item>
            <item xml:id="i-449FGQ1VNp8mnuZGrS9VkJ" type="signature">
              Ann-Sofie Lifvenhage (M)
            </item>
            <item xml:id="i-3A6hdcxNM7fyNdyizM4AZp" type="signature">
              Malin Höglund (M)
            </item>
            <item xml:id="i-U2RJvXxFC2FtGAFwqyV2WK" type="signature">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
