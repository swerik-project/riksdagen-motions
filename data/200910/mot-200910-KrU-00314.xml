<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00314">
  <teiHeader>
    <fileDesc>
      <titleStmt>
        <title>Museinätverk 1814 för fred och global utveckling</title>
        <author corresp="i-YU8i88S8eJQ5ZYdJzkoGef">av Eva Selin Lindgren m.fl. (c, m, fp, kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Museinätverk 1814 för fred och global utveckling</title>
          <idno type="rdwebb">GX02Kr314</idno>
          <rs type="number">Kr314</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr314/text</ref>
          <ref type="dokument_url_html">http://data.riksdagen.se/dokument/GX02Kr314</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr314</ref>
          <ref type="doc">http://data.riksdagen.se/fil/7BDB4E9B-207E-400D-84CB-790E94601D90</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YU8i88S8eJQ5ZYdJzkoGef</idno>
            <name>Eva Selin Lindgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-EvEhiwEfBXTnZhpZqBB1u5</idno>
            <name>Lisbeth Grönfeldt Bergman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JQAo2DawpmnmQpMyxzjoEp" type="signed"/>
        <correspContext corresp="i-JQAo2DawpmnmQpMyxzjoEp">
          <note type="signatory" corresp="i-YU8i88S8eJQ5ZYdJzkoGef"/>
          <note type="signatory" corresp="i-EvEhiwEfBXTnZhpZqBB1u5"/>
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-TZw2BPCD1Nq3vqRAiP8sgC" type="numbering">
          <date when="2009-10-07"/>
        </correspAction>
        <correspAction xml:id="i-oUApT4kRqrzyTn4UKpD3d" type="submission">
          <date when="2009-10-06"/>
        </correspAction>
        <correspAction xml:id="i-2kHcJ9sKT9srSXM1hSmajt" type="transfer">
          <date when="2009-10-02"/>
        </correspAction>
        <correspAction xml:id="i-QufAKG9GLceGTH3d2yRKDD" type="assigned"/>
        <correspContext corresp="i-QufAKG9GLceGTH3d2yRKDD">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SFxtmZDc4vawups4xhqwbo" type="motBody">
        <div xml:id="i-ToNWrrf4te4WQ3x4SseEf" type="motProposal" subtype="förslag">
          <head xml:id="i-5RfwJFsQs9ZWZACxVbkBXW">
            Förslag till riksdagsbeslut
          </head>
          <p xml:id="i-EhA59Uc1rtXm64cGhdXP8w">
            Riksdagen tillkännager för regeringen som sin mening vad som
            anförs i motionen om behovet av att etablera Museinätverk 1814
            för fred och global utveckling.
          </p>
        </div>
        <div xml:id="i-La34NWkwcRgtVSnfZiYQTz" type="motContent">
          <head xml:id="i-FKhHQZDq8rAgtiAyCEujsR" type="h1">
            Motivering
          </head>
          <p xml:id="i-5hsyFbqXEHYRCYfP7Ksd3R">
            År 2014 kommer Sverige att kunna fira 200 år av fred om inte
            något oförutsett händer. Detta är en unik situation mot bakgrund
            av de många konflikter som under de senaste två hundra åren ägt
            rum i andra länder och de hot mot fred och säkerhet som finns
            i världen idag. Sverige har en lång tradition av att lösa inre
            och yttre hot och konflikter med fredliga medel. Dock kan vi konstatera
            att information, analyser och dokumentation om hur fredsarbete
            praktiskt bedrivits i Sverige och globalt hittills inte haft någon
            synlig plats i museivärlden.
          </p>
          <p xml:id="i-2P8RYa4YSVQUM61EY2FFet">
            Sedan det kalla krigets slut 1989 äger de flesta konflikter rum
            inom stater, inte mellan stater. De två traditionella metoderna,
            diplomati och militär intervention, är därför inte helt tillräckliga
            i dagens värld. Det civila samhällets organisationer måste också
            medverka att förebygga våld och krig. Fredsforskare och historiker
            har visat att civilmotstånd och icke-våldsmetoder är dubbelt så
            effektiva som användning av våld och vapen för att hindra konflikter
            och krig. Men samhället behöver handla snabbare och effektivare
            inför hotande konflikter. Att enbart varna är inte tillräckligt.
          </p>
          <p xml:id="i-DFexKTq68WMRVXZ2zDRtNf">
            Det är också angeläget att berätta om positiva händelser och
            förhållanden som hindrat att våld bryter ut. Här kan de svenska
            erfarenheterna under de 200 åren tjäna som inspiration för att
            förmå såväl beslutsfattare som enskilda människor i våldsdrabbade
            länder att våga handla i konfliktförebyggande anda. Sveriges exempel
            skulle då kunna ge utsatta människor en strimma av hopp om att
            fred också ska kunna bli möjligt i andra länder och regioner.
          </p>
          <p xml:id="i-dgpqL5uwHCYb5uizN5bbN">
            Utmaningen för Sverige och världens länder är att skapa ytterligare
            200 år av fred efter 2014 och möta hot mot säkerheten i globaliseringens,
            terrorismens och klimat-hotens tid. Vägen dit går över frihet,
            rättvisa, demokrati, tolerans, solidaritet, samarbete, pluralism,
            kulturell mångfald, dialog och förståelse enligt FN:s generalförsamling
            (resolution 57/337).
          </p>
          <p xml:id="i-M28vZEGdRtJb5GrqhQofgf">
            Sveriges riksdag beslöt redan 2001 att lägga tonvikten i fredsansträngningarna
            på konfliktförebyggande åtgärder (En säkerhetsordning för 2000-talet,
            2000/01:UU4). Både när det gäller konflikter mellan stater och
            inom stater är det en nyckelfråga hur man kan utrusta stater och
            samhällen så att de blir i stånd att lösa sina egna konflikter.
            En sådan fredskultur utgör en grund för utvecklingen av infrastrukturer
            med institutioner och processer som stödjer fred och global utveckling.
            Även om varje land och region har sina egna särdrag finns det
            vissa erfarenheter av fredsarbete som vi alla kan lära något av.
          </p>
          <p xml:id="i-XtUSFsV57Zdpt8pPb5N5HR">
            I enlighet med vad som föreslagits av FN:s generalförsamling
            anser vi att Sverige bör satsa på en uppbyggnad av lokala och
            nationella resurser för förebyggande åtgärder med syftet att utbilda
            och utrusta de lokala aktörerna det civila samhällets organisationer,
            myndigheter, näringsliv och medier med kunskap och förmåga att
            bidra till en demokratisk, hållbar och fredlig utveckling i världen.
            Dessa lokala aktörer som således bildar ett nätverk för fred bör
            ha förgreningar över hela Sverige. Enligt vår mening bör förgreningarna
            kunna förläggas till museer. Många städer och länder i världen
            har byggt upp fredsmuseer, bl.a. åtta städer i Japan. I Göteborg
            finns redan Världskulturmuseet, som är ett statligt finansierat
            museum inom myndigheten Statens museer för världskultur. Enligt
            museets egen beskrivning är det en del av ett nationellt initiativ
            som skall knyta samman de historiska, etnografiska museisamlingarna
            med samtidens utveckling av globalisering och internationalisering,
            med en stadigt växande migration och världsomspännande kulturell
            mångfald. Vi menar att Världskulturmuseet i Göteborg bör byggas
            ut med en avdelning som fyller funktionen hos ett fredsmuseum
            vars övergripande syfte är att bidra till att många olika aktörer
            får förståelse för vår tids möjligheter att förebygga våld och
            väpnade konflikter och en vilja att medverka till arbetet för
            icke-våld och fred såväl lokalt och nationellt som internationellt.
          </p>
          <p xml:id="i-UN5uGJaq2wrsBUrQLADA5R">
            I andra delar av Sverige bör det gå att finna museer eller bibliotek
            som kan fylla en motsvarande funktion. Genom ett nära samarbete
            mellan museerna kan dessa både stödja och komplettera varandra.
            De lokala organisationerna bör bli ett stöd för lärare och den
            unga generationen och omfatta flera olika verksamhetsdelar. De
            ska t.ex. kunna medverka i utbildningar på olika nivåer t.ex.
            workshoppar om icke-våld och konflikthantering för skolbarn och
            dagisbarn och även vara en resurs för utbildning av professionella
            freds- och utvecklingsarbetare. De bör även samla in och dokumentera
            forskningsrapporter och information om kurser och konferenser,
            presentera utställningar och aktuella filmer samt även dokumentera
            Sveriges biståndsarbete i andra länder.
          </p>
          <p xml:id="i-UiNnBKJb8HgNKv8c6nXuWs">
            Fredsjubileet 2014 är ett tillfälle när vi i Sverige tacksamt
            kan fira vår fredshistoria och samtidigt manifestera viljan att
            kraftfullt och kreativt bidra till en hållbar och fredlig värld.
            Vi menar att 2014 är ett lämpligt år att synliggöra det fredsarbete
            som under många generationer bedrivits i Sverige och samtidigt
            bidra till att många olika aktörer får förståelse för vår egen
            tids möjligheter att förebygga våld och väpnade konflikter såväl
            lokalt och nationellt som internationellt.
          </p>
          <p xml:id="i-S5jKPs6Ko13tQNgEnY9FHc">
            Vi vill uppmana regeringen att se över vilka möjligheter som
            finns till uppbyggnad och finansiering av ett sådant museinätverk
            som beskrivs i motionen.
          </p>
        </div>
        <div xml:id="i-HWXYPJqvrb2vWtiTU5pX8t" type="motSignatures">
          <list xml:id="i-WxUHrjpcXAUAZgPJUsw3e1">
            <item xml:id="i-WzfBsPfepJu9SDCtdumKyz" who="i-YU8i88S8eJQ5ZYdJzkoGef">
              Eva Selin Lindgren (c)
            </item>
            <item xml:id="i-MJ4273XUPKHwEXsZpRyURv" who="i-EvEhiwEfBXTnZhpZqBB1u5">
              Lisbeth Grönfeldt Bergman (m)
            </item>
            <item xml:id="i-FZDumSKNqu93G1AGayVMVu" who="i-24CbHNwsRznss4Yas6HseU">
              Anita Brodén (fp)
            </item>
            <item xml:id="i-9xPVfosZ2oLBJ1GPGmcrnS" who="i-TECanR77Prb79DHwPvLitN">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
