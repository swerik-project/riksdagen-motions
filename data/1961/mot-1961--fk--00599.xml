<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--fk--00599">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__599/mot_1961__fk__599-001.pdf"/>
      <fw xml:id="i-VaK1DeznFzAjCiYq9Gd7gj">
        Motioner i Första kammaren, nr 599 år 1961 4
      </fw>
      <div xml:id="i-T1ojjDwxoTV1D76TinHip8" type="motHeader">
        <div xml:id="i-sAG2Zo6o7p7UktgsFRzHd" type="motTitle"/>
        <div xml:id="i-LUvuc1cGZxcSUFQRbRGzpr" type="motSubmissionInfo"/>
      </div>
      <div xml:id="i-VfEP8RCX2nhnFtS2WbHcze" type="motBody">
        <div xml:id="i-8QSy28Hk4ZnJE4HSn6Fg13">
          <p xml:id="i-QHzVHa7bnVFhrFoyHqzSW9">
            Nr 599
          </p>
          <p xml:id="i-NVFEwf1zBvEBvcijUJjPB3">
            Av herrar Jacobsson, Gösta, och Hansson, Gustaf Henry, i anledning
            av Kungl. Maj:ts proposition nr 100, med förslag om förbättrad
            taxeringskontroll.
          </p>
          <p xml:id="i-7xEGVBNCWHHsoYpfdyAE4S">
            (Lika lydande med motion nr 735 i Andra kammaren)
          </p>
          <p xml:id="i-CqeywZrFHQcTq3ixzar5wh">
            Ett av de medel som står till buds när det gäller att åstadkomma
            en för- bättrad taxeringskontroll är att bygga ut taxeringsorganisationen.
            Om man väljer den väg som skett i proposition nr 100 med förslag
            i sagda ämne och i huvudsak inriktar sig på en utbyggnad av taxeringsassistentorganisatio-
            nen och revisionsdetaljerna, träder helt naturligt utbildningsfrågorna
            i för- grunden. I propositionen har finansministern avvisat det
            av taxeringskontrollut- redningen framlagda förslaget om särskilda
            utbildningskurser i Malmö, Göteborg och Sundsvall för nytillkommande
            personal. Ställningstagandet är föranlett av att länsstyrelsernas
            utbildningsnämnd i sitt remissyttrande ansett, att en avsevärd
            ökning av kursverksamheten i Stockholm kan ske, varigenom det
            utbildningsbehov som utredningen räknat med skulle vara täckt
            den 31 december 1966. Ehuru härigenom ett års försening i förhållan-
            de till taxeringskontrollutredningens förslag skulle uppkomma,
            har finans- ministern funnit utbildningsnämndens förslag ha sådana
            väsentliga för- delar — bland annat därigenom att det innebär
            bättre garantier för en god utbildningsstandard — att han ansett
            sig böra tillstyrka, att kursverksam- heten genomföres enligt
            utbildningsnämndens förslag. Om riktigheten av detta ståndpunktstagande
            kan olika meningar råda. I sitt betänkande har taxeringskontrollutredningen
            anfört synnerligen vä- gande skäl för att förlägga särskilda utbildningskurser
            för nytillkomman- de personal till de ovan angivna städerna. Berörda
            länsstyrelser har också förklarat sig kunna medverka vid utbildningens
            genomförande, varvid vissa möjligheter att anknyta utbildningen
            till universitet eller högskola skulle föreligga. Någon risk för
            att utbildningsstandarden genom anordnandet av regionala kurser
            skulle kvalitativt försämras kan därför icke föreligga. I såväl
            Malmö som Göteborg finns nämligen goda möjligheter att rekrytera
            lärarkrafter till kurserna från universitet, högskola och handelsgymnasier.
            Genom en dylik ordning skulle också skapas kontakter av stort
            värde för fortsatt högre utbildning av taxeringspersonalen. Den
            omständigheten att personer, som bedriver mera avancerade studier
            vid universitet och han-
          </p>
          <pb facs="riksdagen-motions-pdf/data/1961/mot_1961__fk__599/mot_1961__fk__599-002.pdf"/>
          <fw xml:id="i-E4whhHXKFWXnKyKHRxkEMr">
            8 Motioner i Första kammaren, nr 599 år 1961
          </fw>
          <p xml:id="i-S2omPA6vrLk2EGAMWDf4TK">
            delshögskolor, beredes vissa förtjänstmöjligheter såsom lärare
            vid kurserna är självfallet även värdefullt från studentsocial
            synpunkt. Varje försening av utbildningsverksamheten måste i dagens
            läge inge betänkligheter, i synnerhet som i propositionen förordas
            en snabbare ut- byggnad av assistentorganisationen än taxeringskontrollutredningen
            före- slagit. Sålunda föreslås att från och med den 1 januari
            1962 inrättas 25 nya taxeringsassistenttjänster, medan utredningen
            föreslagit att ytterligare assistenttjänster icke skulle inrättas
            förrän under budgetåret 1963/1964. Givetvis kan goda betyg t.
            ex. i bokföring från utbildningskurser tjäna till ledning vid
            valet av lämpliga personer som taxeringsassistenter. Varken en
            forcerad utbildning i central regi eller ett senare utnämningsbeslut
            ska- par emellertid i och för sig garantier härför. Uttalandet
            i propositionen, att till assistenter om möjligt endast bör utses
            personer som har förutsättning- ar för att lära sig revisionsarbete,
            är alltför onyanserat, eftersom alla goda förväntningar — även
            statsverkets — stundom brister. Om det i framtiden skall vara
            möjligt att rekrytera lämpliga tjänstemän till taxeringsorganisa-
            tionen, måste rekryteringsbasen vidgas med öppen blick för att
            god sam- verkan kommer till stånd mellan universitet, högskolor
            och handelsgymna- sier å ena sidan och länsstyrelserna å den andra.
            Endast genom ett dylikt samspel kan på sikt taxeringsorganisationen
            rekryteras med tjänstemän lämpliga att tillgodose såväl det allmännas
            ekonomiska anspråk som den lojale medborgarens berättigade krav
            på rättssäkerhet. För aspiranter som är familjeförsörjare ter
            sig en regional utbildning erfarenhetsmässigt mera lockande. Åberopande
            det anförda hemställes, att riksdagen måtte besluta att särskilda
            utbildningskur- ser för nytillkommande personal skall anordnas
            i Malmö. Göteborg och Sundsvall i enlighet med taxeringskontroll-
            utredningens förslag.
          </p>
          <p xml:id="i-L9Chp5MpLaoAfZYiZV9k5k" type="date">
            Stockholm den 7 april 1961
          </p>
          <p xml:id="i-WrPbaYodAhGRrmBHfg7LGf" type="signatureBlock">
            Gösta Jacobsson Gustaf Henry Hansson
          </p>
        </div>
      </div>
    </body>
  </text>
</TEI>
