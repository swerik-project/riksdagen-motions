<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__46/mot_1937__ak__46-001.pdf"/>
      <fw xml:id="i-ANfVmTJzvyRWLXqMZZKm6j">
        Motioner i Andra kammaren, Nr 46. 2
      </fw>
      <div type="motHeader" xml:id="i-GHwLMLX6gNVC5A3vR7ZjpK">
        <div type="motTitle" xml:id="i-224XwSGDJyWNYxFUMtiMQY"/>
        <div type="motSubmissionInfo" xml:id="i-69Was16vfqPg2vTNbG5wnm"/>
      </div>
      <div type="motBody" xml:id="i-N2S2XygPJ88Qt3yTEkW2Ke">
        <div xml:id="i-5FT5nDuLuJmKguLWrBJFLz">
          <p xml:id="i-7zYeXCvsv8jhKCDSBsgp6c">
            Nr 46.
          </p>
          <p xml:id="i-5AsMYpEc96LpGSKesvYYWp">
            Av herr Andersson i Rasjön m. fl., angående viss ändring i för-
            fattningarna rörande val till landstingen m. fl. val.
          </p>
          <p xml:id="i-KRJ25pKR7iMZQwKLysgTzm">
            Den år 1909 genomförda ordningen för val till landstingen innebar
            ett för- sta försök att giva de politiska partierna inflytande
            i den representativa för- samlingen i respektive län med hänsyn
            till deras styrka. Proportionalismen var emellertid endast i viss
            grad tillgodosedd — valkretsarna voro alltför små för att möjliggöra
            för även betydande politiska meningsriktningar att erhålla representation.
            Allteftersom de politiska sammanslutningarna fingo ökad betydelse
            framstodo de gamla bestämmelserna som mindre ändamålsenliga och
            rättvisa och krav framfördes på en revidering av desamma. Av denna
            anledning gjordes valkretsarna större genom lagändringar av 1918
            och 1924. I stället för att enligt bestämmelserna av 1909 varje
            valkrets hade att välja lägst 3, högst 6 representanter, har varje
            krets efter 1924 att i allmänhet utse minst 5, högst 9 landstingsmän.
            För närvarande har det stora flertalet landsbygdsvalkretsar att
            utse ett antal av 5—7 representanter, 2 kretsar välja 4 var och
            1 — kombinerad stads- och landsbygdsvalkrets — 3. Vad städer-
            na beträffar, välja av de 45 stadsvalkretsarna 29 4—6 representanter,
            därav 17 ett så lågt antal som 4 vardera, 4 kretsar välja endast
            2 landstingsmän var, medan 2 kretsar välja 3. Den bristande proportionalitet
            med avseende på olika åsiktsriktningars representation i landstingen,
            som följde med de trots de ändrade bestämmel- serna små valkretsarna,
            sökte man 1926 till en viss grad avhjälpa genom att göra de år
            1924 för andrakammarvalens vidkommande införda bestämmel- serna
            om s. k. valteknisk samverkan tillämpliga jämväl å landstingsmanna-
            valen. Den vidtagna reformen visade sig emellertid icke tillfyllest,
            varför vid riksdagarna 1926, 1928, 1935 och 1936 förslag motionsvis
            framfördes om ut- redning rörande möjligheterna att vid landstingsmannavalen
            bättre tillgodo- se kraven på proportionell representation mellan
            olika politiska grupper. Vid samtliga tillfällen ha dock motionerna
            avslagits, varvid man hänvisat till de skäl, som anförts emot
            införande av ett system med utjämningsför- farande vid andrakammarvalen,
            skäl som enligt riksdagens uppfattning i hu- vudsak ägt giltighet
            även ifråga om landstingsmannavalen. Som argument emot införande
            av ett system med utjämningsförfarande vid valen till andra kammaren
            har främst gjorts gällande, att en dylik ut- formning av valsättet
            skulle gynna uppkomsten och fortvaron av ett flertal småpartier,
            liksom att uppbyggandet av en parlamentariskt stark regering därigenom
            skulle hindras. Man har vidare betonat vikten av att upprätthålla
            sambandet mellan väljare och valda, något som ett system med exempelvis
            tilläggsmandat i viss mån skulle komma att äventyra. Risk funnes
            också i detta fall att partiledningarnas makt komme att i alltför
            hög grad ökas.
          </p>
          <pb facs="riksdagen-motions-pdf/data/1937/mot_1937__ak__46/mot_1937__ak__46-002.pdf"/>
          <fw xml:id="i-Ke7Ygepawm7MJAeC2L11e3">
            6 Motioner i Andra kammaren, Nr 46.
          </fw>
          <p xml:id="i-MFbD2gcPMxeh7BdM4QNgqf">
            Oavsett vilken ställning man må intaga till ovannämnda invändningar,
            då det gäller valen till riksdagens andra kammare, kan man näppeligen
            anse dem hållbara, då det gäller valen till landstingen. Deras
            bärighet är givetvis också i hög grad beroende av den utformning,
            ett reformförslag får. I varje fall kan man, då det gäller landstingen,
            icke som ett skäl för gynnan- det av de större partierna anföra
            behovet att skapa ett starkt underlag för en parlamentarisk regering.
            En förändring av nuvarande valbestämmelser i här antydd riktning
            behöver icke heller medföra, att uppkomsten av små partier gynnas
            utan blott innebära, att politiska grupper av betydande om- fattning,
            som det nuvarande valsättet med mångfalden av små valkretsar lätt
            stänger ute från representation, säkras dylik. Slutligen har man
            ingen an- ledning att befara, att en reform ifråga om landstingsmannavalen
            skall leda till att samhörighetskänslan mellan väljare och valda
            försvagas. Förhållan- det torde i många fall snarare bliva det
            motsatta. Kartellväsendets avskaf- fande och möjligheten för stora
            grupper av nu orepresenterade att erhålla någon representant skulle
            i detta avseende innebära ett stort framsteg. Den nuvarande ordningen
            för val till landstingen har enligt vårt förmenan- de betydande
            brister. Den leder lätt till att de större partierna i hög grad
            överrepresenteras. Den kan också medföra, att en relativt obetydlig,
            lokalt be- tonad politisk grupp får mandat, medan däremot andra
            meningsriktningar, som inom landstingsområdet i dess helhet kunna
            representera en betydande opinion, bli utan inflytande på grund
            av att de ha sina anhängare relativt jämnt fördelade i landstingsområdets
            skilda valkretsar. Ett valsystem, som t. ex. i ett län lämnar
            ett parti, vilket visar sig starkt nog att med stort röst- överskott
            erhålla mandat vid valen till riksdagens andra kammare, utan re-
            presentation vid landstingsmannavalet, kan näppeligen sägas hålla
            måttet. Sammalunda, om i ett annat län förlusten för ett parti
            av något tusental röster kan betyda förlusten av 7/8 av dess representation
            i landstinget. Att — såsom icke sällan sker — motsätta sig en
            reform, därför att man hoppas, att » orättvisorna skola taga ut
            varandra», d. v. s. att ett partis utestängande från politiskt
            inflytande i ett län skall uppvägas av att det blir så mycket
            starkare representerat i landstinget i ett annat, synes oss blott
            innebära ett beklagligt bortseende från dessa korporationers lokala
            karaktär och speciella funktioner. Det innebär f. ö. rent principiellt
            ett erkännande av nuvarande valsystems behov av reformering. Valen
            till landstingen få enligt nuvarande valordning lätt något slumpartat
            över sig. Ett fåtal röster kunna som nämnts avgöra, om en åsiktsriktning
            skall erhålla en betydande representation i landstinget eller
            måhända ingen alls. Det förefaller oss föga överensstämma med
            demokratisk uppfattning att i så hög grad lämna avgörandet åt
            tillfällig- heternas spel. Aktningen för det demokratiska samhällsskicket
            torde i varje fall icke därigenom ökas. Att de nuvarande bestämmelserna
            vid sin tillämpning icke medfört alltför ogynnsamma verkningar,
            beror på att dessa i hög grad neutraliserats genom att partierna
            efter 1924 års lagändringar använt rätten till s. k. teknisk sam-
            verkan med andra politiska grupper. Detta har stundom måst ske,
            oaktat
          </p>
          <pb facs="riksdagen-motions-pdf/data/1937/mot_1937__ak__46/mot_1937__ak__46-003.pdf"/>
          <fw xml:id="i-KPyQEQYZSDRMtw8g2KZKBG">
            Motioner i Andra kammaren, Nr 46. 7
          </fw>
          <p xml:id="i-MR3QF6gSoDjCWwFJHKTYRc">
            dessa samverkande grupper beträffande samhällsåskådning och politisk
            syftning varit skilda, och oaktat denna tekniska samverkan starkt
            bidragit att skärpa irritationen vid valtillfällena. Oss synes
            den i hög grad vara till skada för den politiska klarheten och
            för den sunda utvecklingen. Det är därför att hoppas, att man
            på alla håll, där man med skärpa betonat önsk- värdheten att komma
            bort från den tekniska samverkan vid valen, är vil- lig att medverka
            till att avskaffa själva orsaken till densamma. Upphävandet av
            rätten till kartellbildning synes oss också vara en naturlig följd
            av en val- reform av här föreslagen art. Vi göra oss ingalunda
            till förespråkare för kravet på någon sorts matema- tiskt exakt
            partiproportionell representation. Men vi bestrida, att de nu-
            varande bestämmelserna äro tillfredsställande. Vi hysa nämligen
            den upp- fattningen, att politiska meningsriktningar, som visat
            sig vara av mer än tillfällig karaktär och av en relativt betydande
            storlek, skola få öva inverkan vid landstingets bildande i någorlunda
            likartad grad, utan att detta i så hög grad som nu är fallet skall
            bero på tillfälliga faktorer. Genom en valreform skulle enligt
            vårt förmenande arbetet inom landstingen främjas, då skilda synpunkter
            finge bättre möjligheter att bli framförda. Tilltron till den
            de- mokratiska samhällsordningen skulle vinna härpå. Den politiska
            utvecklin- gen skulle bli sundare. Först och sist skulle emellertid
            reformen innebära en gärd av rättvisa. Vid en valreform av nu
            nämnd art stå olika möjligheter till buds. Enk- last hade måhända
            varit att göra ett landstingsområde i dess helhet till val- krets
            liksom vid valen till riksdagens andra kammare. Dock torde detta
            vara förenat med åtskilliga praktiska svårigheter, och därjämte
            skulle det innebära en ökning av den centrala partiorganisationens
            makt i länet, sam- tidigt som samhörigheten mellan de enskilda
            landstingsmännen och väljarna skulle i hög grad minskas. Lämpligast
            synes oss därför vara att behålla nuvarande system med landstingsområdet
            delat i ett antal valkretsar. Inom dessa bör en första fördelning
            av landstingsmandaten ske, vilken därefter kompletteras genom
            ett system med restmandat. Att fastslå ett för varje landstingsområde
            bestämt antal dylika restmandat skulle dock te sig svårt, då åtskilliga
            valkretsar redan nu ha blott ett fåtal platser att besätta, och
            då därjämte fördelningen av ett fixerat antal restmandat skulle
            innebära en sorts påbyggnad på de primära valen utan något organiskt
            samband med dessa. Bättre vore, att inom varje valkrets varje
            politisk meningsriktning erhölle så många platser, som partiets
            storlek i kretsen i förhållande till en för valkretsen beräknad
            valkvot kunde berättiga till. Återstående mandat hade sedan att
            fördelas för hela landstingsområdet mellan samtliga politiska
            meningsriktningar inom området under hänsynstagande till respektive
            grup- pers sammanlagda röststyrka och deras vid första fördelningen
            erhållna platser. Fördelningen av dessa, de olika partierna tilldelade
            mandaten kan tän- kas ske därigenom, att varje parti vid sidan
            av de lokala listorna uppställer en länslista, vars främsta namn
            förklaras valda i den utsträckning, partiet vid
          </p>
          <pb facs="riksdagen-motions-pdf/data/1937/mot_1937__ak__46/mot_1937__ak__46-004.pdf"/>
          <fw xml:id="i-BLJ2RSusLp4n1r4hqW2ENv">
            8 Motioner i Andra kammaren, Nr 46.
          </fw>
          <p xml:id="i-BZg3rKEkR3X2L2BvtnVrTZ">
            den andra fördelningen erhåller mandat. Häremot har dock invänts,
            att sy- stemet lätt skulle medföra att väljarnas direkta inflytande
            på personvalet minskades, något som vore mindre önskvärt, ävensom
            att hänsynen till be- rättigade lokala intressen kunde åsidosättas.
            En lämplig lösning vore, före- faller det, att vid fördelningen
            av restmandaten platserna, efterhand som de tilldelades de olika
            grupperna, tillfölle respektive partier i de valkretsar, där för
            varje gång deras antal överskottsröster proportionsvis vore störst.
            Den fastslagna platsfördelningen valkretsarna emellan finge härvid
            icke rubbas. Grunddragen i en valreform, som bygger på ovanstående
            synpunkter, an- ges närmare nedan. Vi äro givetvis beredda att
            diskutera andra framkom- liga vägar, varigenom motionens syften
            tjänas.
          </p>
          <p xml:id="i-WQ3HHPXKvqxBeLzn8hqg4Z">
            Summarisk redogörelse för förslag till reform av valordningen
            till landstingen.
          </p>
          <p xml:id="i-TFB41zgTaVp6uSVSL7Jdbq">
            1. I varje valkrets beräknas en valdividend genom att sammanlagda
            antalet avgivna röster delas med det antal landstingsmannaplatser,
            som inom kretsen skall besättas. Genom delning av varje partis
            röstetal i valkretsen med denna valdividend erhålles partiets
            mandatkvot. Varje parti erhåller omedelbart så många mandat inom
            kretsen, som mandat- kvoten innehåller hela tal. 2. De landstingsmannaplatser
            inom områdets samtliga valkretsar, som icke på detta sätt besatts,
            utgöra restmandat. De fördelas mellan de olika partierna i landstingsområdet
            så att platserna, en efter annan, till- delas det parti, som för
            varje gång uppvisar det största av nedan an- givna jämförelsetal.
            Jämförelsetalet för ett parti är lika med summan av partiets röstetal
            inom de enskilda valkretsarna, därest partiet ännu icke fått någon
            plats tilldelad i någon valkrets. Därefter beräknas jämförelsetalet
            för varje gång så att partiets röstetal delas med det tal, som
            motsvarar antalet partiet tilldelade platser, ökat med 1. För
            att ett parti skall kunna ifrågakomma vid fördelningen av restmandaten
            fordras dock, att det vid första fördelningen inom minst en valkrets
            er- hållit något mandat eller att dess röstetal inom landstingsområdet
            i dess helhet är minst dubbelt så stort som den kvot, som erhålles,
            då sam- manlagda antalet i landstingsområdet avgivna röster delas
            med sam- manlagda antalet landstingsmannaplatser. 3. Varje plats,
            som på detta sätt en efter annan tilldelats parti, till- erkännes
            detsamma i den valkrets, där det för varje gång uppvisar största
            resterande mandatkvot, d. v. s. mandatkvoten minskad med det hela
            tal, som betecknar av partiet i fråga redan inom valkretsen er-
            hållna platser. 4. Därest den valkrets, inom vilken parti på sätt
            som i 3. nämnts tilldelats landstingsmannaplats, redan har samtliga
            valkretsen tilldelade platser besatta, tillerkännes partiet platsen
            i den valkrets, som med hänsyn till mandatkvoten står närmast
            i tur, och där platsantalet ännu icke är fyllt.
          </p>
          <pb facs="riksdagen-motions-pdf/data/1937/mot_1937__ak__46/mot_1937__ak__46-005.pdf"/>
          <fw xml:id="i-DVRvDfykCuuPaSAmqKTksH">
            Motioner i Andra kammaren, Nr 46. 9
          </fw>
          <p xml:id="i-336SbKTx6MGXTfesQQD3am">
            Ovan anförda synpunkter liksom förslaget till valreform avse
            i första hand valen till landstingen. Samma synpunkter skulle
            emellertid i det sto- ra hela kunna anföras beträffande vissa
            andra val, exempelvis till fullmäk- tige i städer, där valen försiggå
            kretsvis, och där således vid mandatför- delningen ingen hänsyn
            tages till de olika meningsgruppernas styrka inom valområdet i
            dess helhet. Även i detta fall synes oss en reform av ovan an-
            tydd art påkallad. Slutligen vilja vi än en gång understryka,
            att, därest ett utjämningsförfarande av ovan föreslagen eller
            annan art genomföres vid valen, upphävandet av rätten till teknisk
            valsamverkan mellan politiska grupper enligt vår mening är naturlig
            och önskvärd. Under hänvisning till ovanstående vilja vi härmed
            hemställa,
          </p>
          <p xml:id="i-pfzka9vyutv78rRN5vZYv">
            att riksdagen måtte i skrivelse till Kungl. Maj:t anhålla om
            utredning beträffande möjligheterna till sådan ändring i författningarna
            rörande val till landstingen m. m., att vid mandatfördelningen
            största möjliga hänsyn tages till de po- litiska gruppernas styrka
            inom valområdet i dess helhet samt om framläggande av förslag
            i ämnet till 1938 års riksdag.
          </p>
          <p xml:id="i-6DGuoJxuWRKXnpQBbu7GBk">
            Stockholm i januari 1937.
          </p>
          <p xml:id="i-EMn8bV2dbksrHEcN1uUT98">
            Gustaf Andersson Ivar Österström. Ola Jeppsson. i Rasjön. Oscar
            Carlström. Gust. Mosesson. A. Danielsson.
          </p>
          <p xml:id="i-QkpS193R41t5Dqr9mCsDSx">
            do
          </p>
          <p xml:id="i-DXzcyiExRZ4YWUvngFyYTc">
            Bihang till riksdagens protokoll 1937. 4 saml. Nr 45—46.
          </p>
        </div>
      </div>
    </body>
  </text>
</TEI>
