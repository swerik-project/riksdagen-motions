<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00577">
  <teiHeader>
    <fileDesc>
      <titleStmt>
        <title>Distanshandel med alkohol</title>
        <author corresp="i-6NzqsXjPzSi4BTz8BKo1Rg i-24CbHNwsRznss4Yas6HseU">av Christer Winbäck och Anita Brodén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Distanshandel med alkohol</title>
          <idno type="rdwebb">H102So577</idno>
          <rs type="number">So577</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So577/text</ref>
          <ref type="dokument_url_html">http://data.riksdagen.se/dokument/H102So577</ref>
          <ref type="dokumentstatus_url_xml">http://data.riksdagen.se/dokumentstatus/H102So577</ref>
          <ref type="doc">http://data.riksdagen.se/fil/00FCFAB1-3443-455C-B67C-21BEBCB16723</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TNn2D2NyCwQ1wa3mFceMxC" type="signed"/>
        <correspContext corresp="i-TNn2D2NyCwQ1wa3mFceMxC">
          <note type="signatory" corresp="i-6NzqsXjPzSi4BTz8BKo1Rg"/>
          <note type="signatory" corresp="i-24CbHNwsRznss4Yas6HseU"/>
        </correspContext>
        <correspAction type="numbering" xml:id="i-WQnPSdJp6a2v2FPerZZg88">
          <date when="2013-10-07"/>
        </correspAction>
        <correspAction type="submission" xml:id="i-TsUtyDPCdB8QKrxKvkR2Lc">
          <date when="2013-10-04"/>
        </correspAction>
        <correspAction type="transfer" xml:id="i-gfd9s1n7eape5qf2vTGB5">
          <date when="2013-10-04"/>
        </correspAction>
        <correspAction type="assigned" xml:id="i-R3v3vesjiozP3yuD5cdjmk"/>
        <correspContext corresp="i-R3v3vesjiozP3yuD5cdjmk">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-GKKeHZrhd87GsuJJNmK3sY">
            Förslag till riksdagsbeslut
          </head>
          <list style="ol">
            <item xml:id="i-7qWArLd4bx7Wpucwu22pX4">
              Riksdagen tillkännager för regeringen som sin mening vad som
              anförs i motionen om förbud mot kommersiell förmedling av alkoholdrycker
              vid sidan av detaljhandelsmonopolet.
            </item>
            <item xml:id="i-RwyJ2BaXsBErtxp2ziZxAz">
              Riksdagen tillkännager för regeringen att lagförslaget ska beakta
              erfarenheterna av motsvarande lagstiftning i Norge och Finland.
            </item>
          </list>
        </div>
        <div type="motContent">
          <head type="h1" xml:id="i-T42FpLsMxdiKYiceCUgVTH">
            Motivering
          </head>
          <p xml:id="i-NCcMLg1NjBfYGSgeguQM6L">
            Efter att den svenska alkohollagen ändrades med anledning av
            EU-domstolens så kallade Rosengrendom – den dom i EU-domstolen
            den 5 juni 2007 som gav personer rätt att privatimportera alkohol
            från annat EU-land – har det vuxit fram en flora av kommersiella
            aktiviteter som går långt utöver vad detta rättsfall handlade
            om, nämligen enskildas rätt att importera alkoholdrycker och få
            dessa levererade av ett oberoende transportföretag.
          </p>
          <p xml:id="i-CoxDpY3XiXyH7VzwpZwic7">
            Det handlar i praktiken om svenska aktörer som bedriver aktiv
            förmedling och marknadsföring av alkoholdrycker direkt till konsument,
            det vill säga vad som ligger mycket nära detaljhandel. Till detta
            kommer att det i praktiken har visat sig att ålderskontrollen
            vid denna försäljning är bristfällig.
          </p>
          <p xml:id="i-98e7UB5tyC1tHvJwDF99rh">
            Utöver att denna försäljning i sig själv innebär risker för ökade
            alkoholskador, innebär den en risk för att det svenska detaljhandelsmonopolet
            ifrågasätts, och att EU-domstolen kan finna att den svenska lagstiftningen
            och dess tillämpning inte på ett systematiskt sätt slår vakt om
            monopolet och att detta därmed i praktiken har upphävts. Om så
            blir fallet, riskerar vi att det privata vinstintresset breder
            ut sig ytterligare och att därmed grunden för den solidariska,
            restriktiva svenska alkoholpolitiken faller. Vi vill erinra om
            riksdagens uttalande att detaljhandelsmonopolet är en av grundpelarna
            i den svenska alkoholpolitiken, som bör försvaras, inte försvagas.
          </p>
          <p xml:id="i-GJirzY7fGx1fGxRPnLmC8">
            Till skillnad från vad som är fallet i Sverige, har Norge och
            Finland efter Rosengrendomen, och den ökade möjlighet till privatimport
            som denna ledde till, kompletterat sin lagstiftning med regler
            som syftar till att förhindra att det växer fram verksamheter
            som i praktiken utmanar detaljhandelsmonopolet. I Norge och Finland
            har inte heller sådan verksamhet blivit samma problem som i Sverige.
            I det följande lämnas en sammanfattande redogörelse för regleringen
            i Finland och Norge.
          </p>
          <p xml:id="i-Cq9TdHhpG4exhmtTALhxPu">
            Enligt vår mening strider en hel del av den verksamhet som vi
            nu ser i Sverige mot den svenska alkohollagen. Men även en del
            av det som eventuellt kunde vara tillåtet enligt den nuvarande
            svenska lagstiftningen innebär en utmaning av detaljhandelsmonopolet
            som därmed riskerar den svenska alkoholpolitikens grundpelare.
            Det är därför inte möjligt att avvakta en svensk rättspraxis,
            som för övrigt ser ut att dröja.
          </p>
          <p xml:id="i-VLw9t6ZBtczwC9JEpAx7ik">
            Vi föreslår därför att riksdagen hos regeringen begär förslag
            till en reglering av distanshandeln med alkoholdrycker. Det behövs
            inte ytterligare utredning, frågan utreddes redan av Alkohollagsutredningen
            i anslutning till Rosengrendomen. Även Utredningen om tillsyn
            av marknadsföring och e-handel med alkoholdrycker (SOU 2013:50)
            påpekar att den svenska lagstiftningen behöver förtydligas.
          </p>
          <p xml:id="i-CzVQn4exoXX2YsS8H6Kefz">
            Ny reglering bör skyndsamt utformas, innan ytterligare kommersiella
            verksamheter hinner etableras. Därvid kan hänsyn tas till erfarenheterna
            av regleringen i Finland och Norge.
          </p>
          <head type="h2" xml:id="i-6aE2E6CjFmjLJeoxh5c6Pt">
            Den svenska utvecklingen skiljer sig från den finska och norska
          </head>
          <p xml:id="i-hjJUbAhCyMvQE2AyFkf7G">
            Under de senaste åren har allt fler aktörer som erbjuder vad
            som är att likställa med detaljhandel med alkohol etablerat sig
            på nätet. Aktörerna utnyttjar en otydlig lagstiftning som inte
            har utvecklats när nya försäljningskanaler har uppstått. Denna
            utveckling riskerar att undergräva Systembolagets möjligheter
            att upprätthålla uppdraget från staten.
          </p>
          <p xml:id="i-MC3Q1QemgZG5ABperYAKZJ">
            Det senaste i utvecklingen är att en stor etablerad dagligvarukedja,
            City Gross, nu säljer vin som kunderna kan hämta ut ihop med sina
            förbeställda matkassar. Det är enligt Systembolagets uppfattning
            i strid med alkohollagstiftningen. Om en rättslig prövning kommer
            fram till något annat menar Systembolaget att lagen måste förtydligas
            i detta avseende. Annars har den svenska alkoholpolitiken i praktiken
            avskaffats utan att riksdagen tagit ett beslut om det.
          </p>
          <p xml:id="i-F3SFyCqFkKfsH9bPxUjbBb">
            Finland och Norge har i likhet med Sverige detaljhandelsmonopol
            som alkoholpolitiskt verktyg vars uppgift är att begränsa alkoholskador
            och de sociala problem som uppstår i spåren av för mycket drickande.
          </p>
          <p xml:id="i-HJZXudotGY21qkpv8DdfVo">
            Nedan finns en kort genomgång av hur våra båda grannländer genom
            tydlig lagstiftning kunnat undvika detaljhandelsförsäljning via
            nätet vid sidan av detaljhandelsmonopolet.
          </p>
          <head type="h2" xml:id="i-Ld1xxut8zBkCyCjyPMcmWA">
            Reglering av näthandel och privatimport i Finland
          </head>
          <p xml:id="i-PKXzzQt2bNgqwFxTqpM59k">
            I Finland är det enligt lag förbjudet att förmedla alkohol mot
            betalning. Lagstiftningen ger således inget utrymme för vinstdrivande
            aktörer att sälja alkohol via nätet.
          </p>
          <p xml:id="i-Pcu5wJ3mBHEsenSrDwyswm">
            Precis som i Sverige har privatpersoner i Finland rätt att privatimportera
            alkohol. Finland har ett tydligare regelverk än Sverige för hur
            detta ska gå till.
          </p>
          <p xml:id="i-9xSRDBkKpDm65qTtbMFtQN">
            Det finländska regelverket i korthet:
          </p>
          <list style="ul">
            <item xml:id="i-HssiGhCV1Y3csnyah4rc65">
              Köparen måste beställa alkoholen direkt från en säljare som befinner
              sig i utlandet. Det får inte förekomma någon form av mellanhand
              i Finland.
            </item>
            <item xml:id="i-LQZsciK2sev4VBm5iaFA3V">
              Betalning måste ske innan alkoholen anländer till Finland och
              betalning får inte ske till säljarens representant i Finland.
            </item>
            <item xml:id="i-G1hjHXD3n4cc7X9yzaqCS7">
              Säljaren ska överlåta alkoholdryckerna till köparen eller till
              ett transportföretag utanför Finlands gränser. Köparen ska själv
              anlita ett i förhållande till säljaren oberoende och självständigt
              transportbolag och betalning för transporten ska ske till det
              bolaget.
            </item>
            <item xml:id="i-9xtqRCzeELaZbsGxrgTnXE">
              Alkoholdryckerna får av logistiska orsaker mellanlagras i Finland
              men de får inte öppnas eller hanteras, utan de måste transporteras
              direkt till den adress i Finland som köparen har angett i sin
              beställning.
            </item>
          </list>
          <head type="h2" xml:id="i-4bj5o9AXaNiN1RcDybWLAc">
            Reglering av näthandel och privatimport i Norge
          </head>
          <p xml:id="i-7B2rs44HCZqNo9CMJgnf3y">
            Även om Norge inte är medlem i EU omfattas landet av den inre
            marknaden genom EES-avtalet och medlemskapet i Efta.
          </p>
          <p xml:id="i-BpLyLUUc4ujd1PJTiDoYDa">
            Fram till 2009 fanns ett förbud i Norge mot privatimport av alkohol
            för privatpersoner. Efter Rosengrendomen och påtryckningar från
            ESA (Eftas övervakningsorgan) upphörde förbudet 2009. Lagändringen
            innebär att det i dag är tillåtet att som privatperson importera
            alkoholdrycker för privat bruk.
          </p>
          <p xml:id="i-H4cSss5WXEzUdG9v7azoAk">
            I samband med att förbudet mot privatimport slopades förtydligades
            den norska alkohollagen för att säkerställa Vinmonopolets detaljhandelsmonopol
            och att privatimporten handlar om just privatpersoners möjligheter
            till import. Genom att hantera frågan på så sätt har den svenska
            situationen med vinhandlare på nätet som kringgår detaljhandelsmonopolet
            kunnat undvikas i Norge.
          </p>
          <head type="h2" xml:id="i-DyvVqtogHiyjsh8Pr21MFg">
            Det norska regelverket i korthet:
          </head>
          <list style="ul">
            <item xml:id="i-MDL1RxLKFbniQHUoA6yESi">
              Du som privatperson och köpare ska stå som importör. Ingen förutom
              köparen, säljaren och ett transportföretag får vara inblandade
              i importen.
            </item>
            <item xml:id="i-Wz3KzP3EvRudD2jYAjjRBm">
              Transportföretaget får inte samarbeta med säljaren och får inte
              ha några andra fördelar av transportuppdraget än betalningen för
              transporten.
            </item>
            <item xml:id="i-VsjbrK39squqydaEfG6MQw">
              Utlämning av varorna får endast ske kl. 08.30–18.00 på vardagar
              och kl. 08.30–15.00 på lördagar. Utlämningen måste ske på ordinarie
              utlämningsställen som hanterar andra typer av försändelser (till
              exempel postkontor eller motsvarande).
            </item>
            <item xml:id="i-VdYLTvH3Ft5Y5At99aKw6K">
              För att ett transportföretag ska få leverera alkoholdrycker måste
              det vara registrerat hos Helsedirektoratet. Myndigheten kan avregistrera
              ett transportföretag som bryter mot villkoren för registreringen.
            </item>
          </list>
          <head type="h2" xml:id="i-UJ2LutydNXbfuaSFDVaDQu">
            Behovet av ett ny svensk lagstiftning och ett detaljerat regelverk
          </head>
          <p xml:id="i-Dg4XsgZVsfcvSWgfMtC8uH">
            Den svenska alkohollagstiftningen behöver förtydligas i likhet
            med det norska och finska regelverket.
          </p>
          <p xml:id="i-KsKDWgZBPen7mcMkktLbAH">
            Tydlighet och avsaknaden av tolkningsutrymme har haft till följd
            att Norge och Finland inte har kommersiella näthandlare som bedriver
            detaljhandel. På så sätt hotas inte detaljhandelsmonopolet och
            den nordiska modellen för att begränsa alkoholens skadeverkningar.
          </p>
          <p xml:id="i-Y6GCTFopz5He9QsUmpcRjC">
            Vad behövs för att näthandel med alkohol inte ska undergräva
            svensk alkoholpolitik och detaljhandelsmonopolet?
          </p>
          <list style="ul">
            <item xml:id="i-RDV2ANj4e259zYB31tL8HU">
              En lagstiftning som slår fast att inga mellanhänder förutom transportföretag
              får vara inblandade i privatimport.
            </item>
            <item xml:id="i-4fAFr2yQ9s2VTZjyT1Cpcm">
              Ett tydligare förbud i alkohollagen mot kommersiell förmedling
              av alkoholdrycker.
            </item>
          </list>
          <p xml:id="i-6TxA7ViEahrsoEbLkcTLXX">
            Genom att dra lärdom av den framgångsrika lagstiftning som Norge
            och Finland har infört vet vi vad som fungerar. En liknande lagstiftning
            anpassad till svenska förhållanden kan med lätthet införas här.
            Det skulle stoppa en utveckling som riskerar den svenska ansvarsfulla
            alkoholpolitiken där Systembolagets ensamrätt är en grundbult.
          </p>
        </div>
        <div type="motSignatures">
          <list>
            <item xml:id="i-B8v5F77FECzbxiV2Q6Zf6n">
              Christer Winbäck (FP)
            </item>
            <item xml:id="i-P7jproPUnmr8JNfKu47iv8">
              Anita Brodén (FP)
            </item>
          </list>
        </div>
      </div>
    </body>
  </text>
</TEI>
