<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-00300">
  <teiHeader>
    <fileDesc>
      <titleStmt>
        <title>Skolans finansieringsmodell</title>
        <author corresp="i-Xbq1HVkxhCYVmfPLN63HRo">av Daniel Riazat m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:300 av Daniel Riazat m.fl. (V)</title>
          <idno type="rdwebb">H802300</idno>
          <rs type="number">300</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H802300/text</ref>
          <ref type="dokument_url_html">http://data.riksdagen.se/dokument/H802300</ref>
          <ref type="dokumentstatus_url_xml">http://data.riksdagen.se/dokumentstatus/H802300</ref>
          <ref type="docx">http://data.riksdagen.se/fil/045E65F1-7046-4788-BC3D-CFE5E8CBF28B</ref>
          <ref type="pdf">http://data.riksdagen.se/fil/DEB6C048-836C-46D9-A830-87405FE8E63D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UqukmDFc7z5Zs9xt9ZREoA" type="signed"/>
        <correspContext corresp="i-UqukmDFc7z5Zs9xt9ZREoA">
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-2K2JxzgNqNtdzwevvptD2u" type="submitted">
          <date when="2020-09-23"/>
          <time when="13:24:39"/>
        </correspAction>
        <correspAction xml:id="i-MGBt3uDQaU2sqedAdYSiUC" type="reviewed">
          <date when="2020-09-23"/>
          <time when="14:50:15"/>
        </correspAction>
        <correspAction xml:id="i-UMqRexNfisyhoPZZa157d1" type="referred">
          <date when="2020-10-14"/>
        </correspAction>
        <correspAction xml:id="i-9Z8NXa8mSqNhH66mHgxGZG" type="assigned">
          <date when="2021-04-08"/>
          <time when="15:48:13"/>
        </correspAction>
        <correspContext corresp="i-9Z8NXa8mSqNhH66mHgxGZG">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-LS49Ugv8HTG1xSpNSyJY1E" type="behandlas_i"/>
        <correspContext corresp="i-LS49Ugv8HTG1xSpNSyJY1E">
          <ref type="uppgift">2020/21:UbU10</ref>
          <ref type="ref_dok_id">H801UbU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4YYkNTkj4jS9beX3Hbsrav" type="motHeader">
        <div xml:id="i-8u1EbgqcpHDHyxVuhNhNmF" type="motTitle">
          Motion till riksdagen 2020/21:300 av Daniel Riazat m.fl. (V)
          Skolans finansieringsmodell
        </div>
      </div>
      <div xml:id="i-298ATPKBfThTnZ6Hesbab3" type="motBody">
        <div xml:id="i-2BMvL9gk1wgJ5TP9SfayeZ" type="motProposal" subtype="förslag">
          <head xml:id="i-WqGsSvJ99Ubcvg1ziviGTS">
            1 Förslag till riksdagsbeslut
          </head>
          <list xml:id="i-DormoACdp9VV8u9sWkAxjf" style="ol">
            <item xml:id="i-7fQYDdMidC6qmQRGuyiRgC">
              Riksdagen ställer sig bakom det som anförs i motionen om att
              regeringen bör återkomma med förslag som innebär att det sätts
              stopp för vinstjakten i den svenska skolan och tillkännager detta
              för regeringen.
            </item>
            <item xml:id="i-5VUr7HTbcDp1ovTCv4WBi1">
              Riksdagen ställer sig bakom det som anförs i motionen om att
              det bör tillsättas en utredning i syfte att införa statligt huvudmannaskap
              för hela skolväsendet och tillkännager detta för regeringen.
            </item>
            <item xml:id="i-V9goY5tPjgwQ9fa55WHpHh">
              Riksdagen ställer sig bakom det som anförs i motionen om att
              regeringen bör utreda hur skolpengssystemet kan ersättas med en
              finansieringsmodell som bättre gynnar alla skolor och tillkännager
              detta för regeringen.
            </item>
            <item xml:id="i-4hrXeWJFzFbjDSzeopNLZq">
              Riksdagen ställer sig bakom det som anförs i motionen om att
              regeringen bör utreda hur skolpliktsavdraget kan återinföras för
              en mer rättvis fördelning av resurserna till skolan och tillkännager
              detta för regeringen.
            </item>
          </list>
        </div>
        <div xml:id="i-BeDqLKTLWPvnAWJEULuRdo" type="motContent">
          <head xml:id="i-RSpDKZrCkp1Mh1jchScSQG" type="h1">
            2 Inledning
          </head>
          <p xml:id="i-GUKqt2TBaCBBsAi5TVcBGp">
            Skolan ska lägga grunden för ett liv med möjligheter och Vänsterpartiet
            vill därför åter­upprätta den jämlika skolan. Varje människa behöver
            kunskap om sig själv och sin om­värld. Ju mer hon förstår, desto
            större förmåga får hon att hantera sin omvärld. Möjlig­heterna
            att påverka sitt eget liv och samhället blir större. En skola
            för ett modernt och demokratiskt samhälle handlar inte bara om
            att utbilda för arbetslivet – det handlar också om allas rätt
            till kunskap. Kunskap är en demokratisk rättighet och ingen handels­vara.
            Vi vill därför ha en gemensamt finansierad och demokratiskt styrd
            skola där det är behoven som styr resursfördelningen. I en likvärdig
            skola ges varje elev goda möjlighet­er att få sina behov tillgodosedda
            och på så sätt kan alla elever nå målen. Nedskärning­arna i den
            offentliga sektorn i början av 1990-talet dränerade den allmänna
            skolans resurser. Så gjorde också den nästan obegränsade rätten
            att inrätta fristående skolor på kommersiella grunder. Vänsterpartiet
            vill ha en skola där eleverna får det stöd och den stimulans som
            behövs för att ta emot, skaffa och söka kunskap. Det är hög tid
            för åter­upprättandet av den allmänna, sammanhållna skolan.
          </p>
          <head xml:id="i-ArXdahKZgAVovR75qx8P1y" type="h1">
            3 Avskaffa vinstjakten
          </head>
          <p xml:id="i-UED1DJTeGYt1SqxH4CtHkw">
            En förutsättning för ett riktigt bra skolsystem är att det fokuserar
            på det viktigaste. Kvali­teten och behoven ska alltid komma i
            första rummet, inte möjligheten att berika sig på verksamheten.
            I skola och förskola ska det finnas personal så att varje barn
            får det stöd det behöver, något som inte får prioriteras ned för
            att skapa vinstutdelning till ägarna. För att nå dit behöver skolan
            avkommersialiseras. Vänsterpartiet anser att skolans mål ska vara
            att ge eleverna den bästa kunskapen – inte att generera vinst
            till privata bolag.
          </p>
          <p xml:id="i-JL14YMC2MiDtzcngeH6irZ">
            Sverige är i dag det enda landet i världen som tillåter obegränsade
            vinster inom den fristående utbildningssektorn. Lagstiftningen
            i andra länder är betydligt mindre generös mot privata vinstintressen
            inom utbildningssektorn. I en del länder är visserligen alla bolagsformer
            tillåtna för de fristående skolorna men det finns ett krav på
            att alla offent­liga medel ska komma eleverna till godo. Det finns
            inget annat land i världen där aktie­bolag och riskkapitalbolag
            kan göra så stora vinster på att bedriva utbildningsverksam­heter
            med offentliga medel. I Danmark är det t.ex. förbjudet att driva
            skolor i form av aktiebolag, just med tanke på möjligheten till
            vinstutdelning, och det är endast icke vinstdrivande stiftelser
            som får vara huvudman. Dessutom får en enskild huvudman inte driva
            fler än en skola.
          </p>
          <p xml:id="i-UCapxjymj1zhyEz3CdqzFL">
            Vinstjakten är en av anledningarna till att skolan blir allt
            mindre likvärdig. Vinst­drivande fristående skolor etablerar sig
            där de har bäst marknadsutsikter, med andra ord i områden där
            befolkningen har hög utbildning och goda inkomster. Dessutom har
            dessa skolor ett intresse av att driva upp elevernas betyg med
            förhoppningen om att locka till sig fler elever, vilket leder
            till betygsinflation och ökad segregation. Offentligt drivna skolor
            är däremot skyldiga att erbjuda alla elever utbildning, även barn
            med särskilda behov och barn vars tidigare skolor har försatts
            i konkurs.
          </p>
          <p xml:id="i-FtZuq9o5TBJtJ51sQX1R67">
            Vinstintresset innebär också ett resursslöseri. Dels genom att
            vinster plockas ut från den skolpeng som egentligen är till för
            undervisningen – dessa vinster har ofta förts ut ur landet till
            skatteparadis – dels genom att de ökande skillnaderna mellan skolor
            har skapat ett stort behov av kontroll och granskning.
          </p>
          <p xml:id="i-4WcNtnEybUtNJCTrUkDcPY">
            Vänsterpartiet anser att demokratiskt fattade beslut och behovsbedömning
            bör vara grunden för nyetablering av skolor, så att inte skattemedel
            slösas bort på överetablering. Skattemedel ska enbart kunna användas
            till den verksamhet de är avsedda för, och det ska inte finnas
            incitament att bedriva verksamheten på annat sätt eller med andra
            mål än alla elevers lika rätt till kunskap.
          </p>
          <p xml:id="i-WfCUKgQN8SgnYPEHidWf8e">
            Vänsterpartiet och regeringen tillsatte 2015 en välfärdsutredning,
            Ordning och reda i välfärden (SOU 2016:78). Utredningen fick i
            uppdrag att föreslå ett nytt regelverk för offentlig finansiering
            av privat utförda välfärdstjänster, inklusive skolan. Syftet med
            ut­redningen har varit att säkerställa att offentliga medel används
            till just den verksamhet de är avsedda för och att eventuella
            överskott som huvudregel ska återföras till den verk­samhet där
            de uppstått. Under riksdagsåret 2017/18 avslog riksdagen en proposition
            som byggde på utredningen. Vänsterpartiet menar att det fortfarande
            finns ett behov av vinst­begränsningar inom välfärden i allmänhet
            och skolsektorn i synnerhet. För en likvärdig utbildning behövs
            ett slut på vinstintresset inom skolväsendet.
          </p>
          <p xml:id="i-8gD13nLndzrXWmmuhpmnyv">
            Regeringen bör återkomma med förslag som innebär att det sätts
            stopp för vinst­jakten i den svenska skolan. Detta bör riksdagen
            ställa sig bakom och ge regeringen till känna.
          </p>
          <head xml:id="i-Tnm6oWYCNHB8wVUrRZhjn" type="h1">
            4 Förstatliga skolan – statligt huvudansvar
          </head>
          <p xml:id="i-NoX5cgjyEAATKHNV3vMox8">
            Kombinationen av friskolereformen, det fria skolvalet och kommunalisering
            har fått katastrofala konsekvenser för både likvärdigheten och
            kvaliteten i den svenska skolan. De åtgärder som hittills vidtagits
            för att återupprätta kvalitet och likvärdighet, såsom lärarlegitimation,
            nya läroplaner och nya skollagar, är inte tillräckliga för att
            lösa denna problematik. För att möjliggöra likvärdigheten behövs
            det en aktör, staten, som tar huvudansvaret för den svenska skolan.
          </p>
          <p xml:id="i-YN7BFvNcr6QZVhYqAHg19z">
            Kommunernas förutsättningar och engagemang för skolan varierar
            så mycket att det är till skada för både enskilda individer och
            samhället. Att svenska elever får en under­visning av högsta kvalitet
            – likvärdig över landet – är en angelägenhet för alla. Vilken
            skola en går i ska inte avgöra kvaliteten på ens utbildning. En
            likvärdig skola förutsätter en likvärdig ekonomi, och ett statligt
            ekonomiskt ansvar är därmed centralt för att nå det. Likvärdiga
            förutsättningar innebär inte lika mycket pengar till alla skolor,
            utan att resurserna fördelas efter behov. Detta till skillnad
            från pengar efter vad en kommun vill och kan betala.
          </p>
          <p xml:id="i-MEZu88akSdqm1Ya5F5GBTL">
            Lärarna är den viktigaste faktorn i skolan för att alla elever
            ska kunna prestera och utvecklas maximalt. Undervisningsuppdraget
            måste därför gå direkt från staten till lärar­professionen. De
            ska avgöra vilka konkreta insatser som ska göras för att nå målen,
            men med tydlig statlig reglering av förutsättningarna. Detsamma
            gäller för skolans ledning. Om staten styr behörighetsregler,
            minimitid för undervisning osv. samtidigt som varje skolenhet
            får ekonomiska resurser efter behov, skapas likvärdiga förutsättningar
            för alla landets skolor. Om staten övertar arbetsgivaransvaret
            underlättas också möjligheterna att bedriva en nationellt sammanhållen
            skolpolitik.
          </p>
          <p xml:id="i-TmFV1kJRRX7mZEKHs44kqU">
            Det kommunala huvudmannaskapet med 290 olika sätt att styra skolan
            har skapat ett byråkratiskt system. Med ett nationellt ansvarstagande
            kan den negativa trenden vändas och skolsystemet ges förutsättningar
            att bli likvärdigt. Vänsterpartiet föreslår därför att en bred
            parlamentarisk utredning ska tillsättas för att ta fram förslag
            om hur staten ska överta huvudansvaret för att garantera alla
            enheter inom skolväsendet likvärdiga ekono­miska och kompetensmässiga
            förutsättningar. Vänsterpartiet anser att skolväsendets olika
            delar ska hänga ihop och därmed bör frågan om huvudmannaskap belysas
            när det gäller skolväsendets samtliga delar. Utredningen bör ta
            fasta på vilka positiva effekter kommunaliseringen av skolan har
            fått och som kan bibehållas. Även konsekvenserna för kommunernas
            ekonomi måste analyseras, liksom en lång rad frågor som hur arbets­givaransvaret
            bäst ska utövas och hur reformen ska genomföras för att alla yrkeskatego­rier
            ska vara förberedda.
          </p>
          <p xml:id="i-WNn96977HHVWxm1APmTjnh">
            Det bör tillsättas en utredning i syfte att införa statligt huvudmannaskap
            för hela skol­väsendet. Detta bör riksdagen ställa sig bakom och
            ge regeringen till känna.
          </p>
          <head xml:id="i-Fgg2EKqyXAQvWEFXBjTFsW" type="h1">
            5 Ett förändrat skofinansieringssystem
          </head>
          <p xml:id="i-3zDxJjfWsmJ5AWPuHgQoc6">
            Med en tydlig statlig finansiering och resursfördelning som utgår
            ifrån behoven kan de ekonomiska resurserna prioriteras och fördelas
            till de insatser som spelar störst roll för elevernas kunskapsutveckling.
            Det innebär att nuvarande system med skolpeng måste förändras.
          </p>
          <p xml:id="i-3FQjeTmtTLVijiTkMCMyfP">
            Vänsterpartiet anser att nuvarande skolfinansieringssystem med
            skolpeng måste av­skaffas för att öka likvärdigheten i skolan.
            Modellen där en viss summa pengar följer med varje elev skapar
            incitament för stora klasser. Kostnaderna för att bedriva undervis­ning
            är i stort sett desamma oavsett klassens storlek, vilket leder
            till att stora klasser går med överskott och mindre klasser med
            underskott. Med andra ord missgynnas skolor med hög lärartäthet
            medan skolor med låg lärartäthet gynnas av dagens skolpengssystem.
            Skolor på landsbygd och skolor med elever med behov av mindre
            undervisningsgrupper missgynnas. Klasstorlek och lärartäthet har
            betydelse för elevers kunskapsinlärning. Tydligast är det för
            elever som går de första åren i grundskolan, samt elever som inte
            får så mycket stöd i sina studier hemifrån. Med ett förändrat
            skolfinansieringssystem, natio­nellt ansvarstagande och en sammanhållen
            skola kan den negativa trenden vändas och skolsystemet ges förutsättningar
            att bli jämlikt. Därför bör regeringen utreda hur skol­pengssystemet
            kan ersättas med en finansieringsmodell som bättre gynnar alla
            skolor. Detta bör riksdagen ställa sig bakom och ge regeringen
            till känna.
          </p>
          <head xml:id="i-7LjZfScxb9fHTAjE9VRx8N" type="h1">
            6 Återinför skolpliktsavdraget
          </head>
          <p xml:id="i-HhyJdzT5sgYzqVQRyx2Eej">
            Sverige har förmodligen de mest generösa reglerna i världen för
            offentliga bidrag till privatskolor samtidigt som dessa skolor
            kan använda bidragen nästan som de vill. Så länge skolföretag
            tillåts plocka ut vinster och har ett annat uppdrag än den offentligt
            ägda skolan så har vi förslag på hur ett rättvisare finansieringssystem
            kan se ut. Redan när det nuvarande systemet infördes höjdes kritiska
            röster som varnade för ökade kost­nader, ökad segregering och
            minskad likvärdighet. Nu i efterhand visar forskning och statistik
            att dessa farhågor tyvärr har besannats.
          </p>
          <p xml:id="i-892XNYSXg8Pi6ejimDr6NB">
            Trots att det var uppenbart för de flesta redan 2008 att experimentet
            med marknads­lösningar inom skolans värld för länge sedan har
            gått överstyr införde den dåvarande regeringen ännu generösare
            villkor för privata skolor. I propositionen Offentliga bidrag
            på lika villkor (2008/09:171) fastslogs det att bidragen till
            fristående skolor skulle beräk­nas på samma grunder som kommunerna
            tillämpar vid fördelningen av resurser till den egna verksamheten.
          </p>
          <p xml:id="i-SxyW2uzrJpo6kEE5Cemqa9">
            Villkoren är inte lika för kommunala och privata skolor. Tidigare
            fanns ett skolplikts­avdrag. Det innebar att kommunen kunde göra
            ett avdrag i skolpengen innan pengarna skickades till de fristående
            skolorna. En kommun har skyldighet att erbjuda alla skol­pliktiga
            elever utbildning och kan inte neka att ta emot en elev. Kommunen
            måste även garantera att alla barn som flyttar till kommunen har
            en skola att gå till samt att det finns en beredskap för att ta
            emot elever från friskolor som går i konkurs. De enskilda huvud­männen
            kan i stor utsträckning välja vilka elever som ska få gå i deras
            skolor.
          </p>
          <p xml:id="i-tyWw64rT9NSXc86vTrvha">
            De stora överskotten inom privatskolebranschen är en följd av
            att skolorna är oerhört kreativa när det gäller att minska sina
            kostnader. Ett vanligt sätt är att anställa obehöriga lärare,
            som får lägre lön än behöriga. Det sparas också in på den del
            av verksamheten som inte direkt kan hänföras till undervisningen.
            Mycket står i strid med intentionerna i skolans styrdokument,
            men eftersom regelverket ofta är otydligt formulerat finns det
            inga möjligheter att beivra ens de mest uppenbara övertramp.
          </p>
          <p xml:id="i-HV1HvpnJGtps4SSr1UGiko">
            Tankesmedjan Balans beskriver detta i granskningen ”Den orättvisa
            skolpengen” med följande ord:
          </p>
          <p xml:id="i-5MVnmisb63aDVtgLJESJiD">
            Den svenska skolpengen – med samma grundpeng för fristående skolor
            som för kommunala skolor – har blivit en kassako för dem som köpt
            avknoppade förskolor och skolor från kommunerna och sedan sålt
            vidare till skolkoncerner. Varje nytt verksamhetsår fortsätter
            de avknoppade förskolorna och skolorna att generera vinst till
            aktieägare i de koncerner som numer äger verksamheterna.
          </p>
          <p xml:id="i-NVcd5jb7azmMpVwG7V39m3">
            Multinationella välfärdskoncerner och börsnoterade aktiebolag
            utnyttjar den orättvisa svenska skolpengen för att öka sina vinster.
            Priset betalas av barn, elever och medarbetare som går i kommunala
            förskolor och skolor eftersom dessa får en mindre grundpeng relativt
            det ökade ansvaret som kommunen har.
          </p>
          <p xml:id="i-V6R5xBadBXgRis8P2tCSy7">
            Nätverket för en likvärdig skola går i sin rapport ”Förändring
            av resursfördelning för ökad likvärdighet i grundskolan” igenom
            frågan grundligt och konstaterar att minst 20 procent av kommunens
            skolkostnad bör avräknas före beräkning av skolpeng för fri­stående
            skolor.
          </p>
          <p xml:id="i-Wx2qcNBBbXAdaoXvd2VXnb">
            Frågan har även utretts av Björn Åstrand i samband med utredningen
            En mer lik­värdig skola – minskad skolsegregation och förbättrad
            resurstilldelning (SOU 2020:28). Även där konstateras det att
            de privata skolorna inte ska få lika mycket resurser som de offentligt
            ägda skolorna.
          </p>
          <p xml:id="i-WPsr7xUYMKv9yUPdDyWptE">
            De privata skolorna har inte samma skyldigheter, syften eller
            ambitioner som de kommunala skolorna och har därför inte samma
            kostnader. De privata skolorna blir alltså överkompenserade ekonomiskt
            medan den kommunala verksamheten tvingas skära ned. Därför bör
            regeringen utreda hur skolpliktsavdraget kan återinföras för en
            mer rättvis fördelning av resurserna till skolan. Detta bör riksdagen
            ställa sig bakom och ge regeringen till känna.
          </p>
        </div>
        <div xml:id="i-YKdv8o6dvQcPUzyHLyHdMr" type="signatureBlock">
          <list xml:id="i-B3AGLN8WfvUt5VYH8sgaNo">
            <item xml:id="i-BZY4hYVdJQvamGts2cXHH4" type="signature">
              Daniel Riazat (V)
            </item>
            <item xml:id="i-8vGLWBqHLmVv9q1cbsB5WM" type="signature">
              Nooshi Dadgostar (V)
            </item>
            <item xml:id="i-DdPz7HWhG87AE11uiZDcvE" type="signature">
              Momodou Malcolm Jallow (V)
            </item>
            <item xml:id="i-F5pbw4XksqJATAkaedmFpf" type="signature">
              Maj Karlsson (V)
            </item>
            <item xml:id="i-TovYedRuzcCRHTk7TM2dai" type="signature">
              Karin Rågsjö (V)
            </item>
            <item xml:id="i-W75E8E8wNkM4unbgvEH96C" type="signature">
              Ilona Szatmari Waldau (V)
            </item>
            <item xml:id="i-3DNugDuUzFgGsuzr3mY48Z" type="signature">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
