<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00021">
  <teiHeader>
    <fileDesc>
      <titleStmt>
        <title>med anledning av skr. 2008/09:185 En politik för personer med psykisk sjukdom eller psykisk funktionsnedsättning</title>
        <author corresp="i-SZKUTdtCrCo58yNCQsH76">av Ylva Johansson m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2008/09:185 En politik för personer med psykisk sjukdom eller psykisk funktionsnedsättning</title>
          <idno type="rdwebb">GW02So21</idno>
          <rs type="number">So21</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So21/text</ref>
          <ref type="dokument_url_html">http://data.riksdagen.se/dokument/GW02So21</ref>
          <ref type="dokumentstatus_url_xml">http://data.riksdagen.se/dokumentstatus/GW02So21</ref>
          <ref type="doc">http://data.riksdagen.se/fil/C903BD1F-7B83-4266-A4C5-79EBF1BFC586</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HjTpQrF3xgJw98M9mVGSrm" type="basedOn"/>
        <correspContext corresp="i-HjTpQrF3xgJw98M9mVGSrm">
          <ref>Regeringsskrivelse 2008/09:185</ref>
        </correspContext>
        <correspAction xml:id="i-WaEi1RLsgDDp6CvjMogQpK" type="signed"/>
        <correspContext corresp="i-WaEi1RLsgDDp6CvjMogQpK">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-DDmtdKGhziS89vHEjtodQ8" type="referral">
          <date when="2009-05-15"/>
        </correspAction>
        <correspAction xml:id="i-CXvS5GQfpPszDXAkjtoP4j" type="dismissal">
          <date when="2009-05-14"/>
        </correspAction>
        <correspAction xml:id="i-WB8H6hmBD5goBurZHPsez7" type="dismissal">
          <date when="2009-05-14"/>
        </correspAction>
        <correspAction xml:id="i-QTbYJZPx4jAgqBjTLJ9SrZ" type="submission">
          <date when="2009-05-13"/>
        </correspAction>
        <correspAction xml:id="i-X6FneKyqQsgLQDYU86MNB9" type="transfer">
          <date when="2009-05-12"/>
        </correspAction>
        <correspAction xml:id="i-V9E8hWaw8xatLYWpxYKmHq" type="assigned"/>
        <correspContext corresp="i-V9E8hWaw8xatLYWpxYKmHq">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-A3SZSVyWUaMHfTudMYPBWm">
            Förslag till riksdagsbeslut
          </head>
          <list style="ol">
            <item xml:id="i-WHrmrFNzm3PtrwJWVJYyci">
              Riksdagen tillkännager för regeringen som sin mening vad som
              anförs i motionen om en långsiktig nationell handlingsplan för
              psykiatrin.
            </item>
            <item xml:id="i-UNrkevNJ97hkhHLVSSVyqj">
              Riksdagen tillkännager för regeringen som sin mening vad som
              anförs i motionen om stöd till barn och unga vuxna.
            </item>
            <item xml:id="i-P9MRym72xoRGpzq1oyuxWb">
              Riksdagen tillkännager för regeringen som sin mening vad som
              anförs i motionen om rätt till inflytande och brukarperspektiv
              i psykiatrin.
            </item>
            <item xml:id="i-SzwAWUnbfRa3HqgKAjNkCQ">
              Riksdagen tillkännager för regeringen som sin mening vad som
              anförs i motionen om personliga ombud.
            </item>
          </list>
        </div>
        <div type="motContent">
          <head xml:id="i-DCd8CE8MbeihSrq842Pcsh" type="h1">
            Motivering
          </head>
          <p xml:id="i-9WBQzmcfeVtgMPQPiyG388">
            Att bli psykiskt sjuk påverkar inte bara en själv utan också
            familj och vänner. Det är att bli beroende av vård och omsorg,
            men också av förståelse och stöd i livets olika skeden. Att få
            en psykisk sjukdom eller att må psykiskt dåligt är så vanligt
            att vi alla känner någon som är eller har varit drabbad. Cirka
            var femte person drabbas av psykisk ohälsa, som t.ex. depressioner
            eller ångestsymtom. Allvarlig depression drabbar ca 6 % av befolkningen,
            ungefär 50 000 personer i Sverige har schizofreni och 23 % lider
            av tvångs­syndrom. Psykisk ohälsa är ett växande problem bland
            många ungdomar, särskilt unga kvinnor. Ändå är det fortfarande
            en dold sjukdom, något man alltför sällan talar om. Skam, skuld
            och rädsla präglar mångas uppfattning.
          </p>
          <p xml:id="i-38mfYMNMqqUwWTX9CEZ76Q">
            Det finns stora brister när det gäller möjlighet till vård, omsorg,
            boende, rehabilitering och sysselsättning för personer med psykisk
            sjukdom och funktionsnedsättning. Detta är inget nytt problem
            och dessvärre är situationen i jämförbara länder inte mycket bättre.
            Vi står inför stora utmaningar när det gäller att systematiskt
            höja ambitionsnivån så att vården och stödet vid psykisk sjukdom
            och funktionsnedsättning kan jämföras med vården och stödet vid
            kroppslig sjukdom och fysiska funktionsnedsättningar.
          </p>
          <p xml:id="i-Qk1wxmHiGSZFZQ8FWKqAVP">
            Ett viktigt perspektiv är också folkhälsoperspektivet, dvs. möjligheten
            att aktivt skapa samhälleliga förutsättningar för en god fysisk
            och psykisk hälsa för alla invånare. Det finns åtskilliga faktorer
            som inverkar och som kan påverkas politiskt, ett perspektiv som
            regeringen tyvärr inte tagit fasta på. En hel del i dess politik
            riskerar tvärtom att skapa större psykisk ohälsa, och ansvaret
            läggs i stor utsträckning på individen.
          </p>
          <p xml:id="i-J6MwrqVbdfwTjsL8uvX7zY">
            Den socialdemokratiska regeringen tillsatte en stor psykiatriutredning
            hösten 2003 som fick uppdraget att se över hela psykiatrins organisation
            och resursbehov. Utredningen presenterade sina förslag strax efter
            valet 2006. Under tiden som utredningen pågick gjordes tidsbegränsade
            statliga satsningar 2005 och 2006 för att förstärka psykiatrin
            i avvaktan på utredningens resultat och en långsiktig inriktning.
          </p>
          <p xml:id="i-EBBt3GqqReghZcDTYDt14X">
            Vi anser att regeringen försummat psykiatrifrågan under denna
            mandatperiod. Trots att regeringen lovat stort när det gäller
            satsningar på psykiatrins område har inte mycket i själva verket
            hänt under mandatperioden.
          </p>
          <p xml:id="i-Xyy3U3cBgj7VpSb9UHwtkc">
            Regeringen har inte presenterat någon samlad proposition med
            anledning av Psykiatriutredningen, detta trots att Psykiatriutredningen
            presenterades för två och ett halvt år sedan. För 2007 och 2008
            gjorde regeringen nya tillfälliga satsningar. För perioden 20092011
            görs en ny tillfällig satsning, och det är dessa statliga insatser
            som beskrivs i regeringens psykiatriskrivelse. De statliga medlen
            riktas mot ett antal projekt inom fyra olika områden: barn och
            unga (skärpt vårdgaranti), arbete och sysselsättning, kompetens
            och evidens samt kvalitet och utveckling.
          </p>
          <p xml:id="i-N9Tz711woGuW6kKqnQicax">
            De satsningar för 20092011 som beskrivs i psykiatriskrivelsen
            är bra och rimligt avvägda i ett kort perspektiv, men vi menar
            att det är en allvarlig brist att långsiktigheten och helhetsgreppet
            saknas. Tidsbegränsade stimulanspengar under en treårsperiod är
            inte den långsiktiga satsning som psykiatrin behöver. Vi anser
            att det behövs en mångårig och systematisk satsning för att höja
            ambitionsnivån och skapa förutsättningar för god vård och ett
            gott liv för den som drabbas av eller lever med en psykisk sjukdom.
            Det behövs gemensamma mål för flera olika samhällssektorer och
            en nationell plattform som slår fast vad som är psykiatrins uppdrag,
            hur den ska utvecklas och vem som ska göra vad. Vi föreslår att
            regeringen utarbetar en nationell handlingsplan för en ambitionshöjning
            inom vård och stöd för människor med psykisk sjukdom och funktionsnedsättning.
          </p>
          <p xml:id="i-3J26sNf2ZCsgSyRVpuq7zA">
            Vi tror inte att psykiatrin kan utvecklas och bygga upp en varaktigt
            bättre organisation genom fortsatta tillfälliga satsningar. För
            att uppnå permanenta förbättringar krävs samverkan och långsiktighet,
            för att komma dit behövs en samlad plan för hela psykiatrins framtid
            samtidigt som resursstillskotten måste vara permanenta. I avvaktan
            på ett samlat och långsiktigt psykiatridokument från regeringen
            att ta ställning till har vi valt att i det följande gemensamt
            redovisa vår syn på tre viktiga områden som helt eller delvis
            saknas i regeringens skrivelse: tidiga insatser för att hjälpa
            barn och unga vuxna, inflytande och brukarperspektiv för patienter
            i psykiatrin samt personliga ombud.
          </p>
          <head xml:id="i-QQJHGVqGc9fcbaUW4wWUo2" type="h2">
            Barn och unga vuxna
          </head>
          <p xml:id="i-QcBH2AECzPVcd5rvnPdA3q">
            Våra barn och ungdomar är det värdefullaste vi har. För de allra
            flesta är Sverige ett bra land att växa upp i, med väl utbyggd
            förskola, bra skolor, trygga bostadsområden, en rik fritid och
            en ren natur. Alla barn har rätt att känna sig delaktiga, trygga
            och få en god start i livet. Att ge alla unga människor en chans
            att utveckla sina förmågor är en stark drivkraft för oss. Vi menar
            att det är ett samhälleligt ansvar att åstadkomma goda uppväxtvillkor
            för barn och ungdom, därför krävs både riktade insatser för dem
            med störst behov och en god generell välfärd.
          </p>
          <p xml:id="i-JJTBq6YFHuJA3v2rr3uNSb">
            Alla människor är beroende av trygghet och delaktighet för att
            må bra. Särskilt gäller detta barn och unga vuxna. Andelen barn
            och ungdomar som uppger sig ha psykiska och psykosomatiska besvär
            har ökat. Många barn som signalerar psykisk ohälsa har också problem
            av social karaktär. Det behövs vuxna för att stödja och ge omsorg.
            Detta stöd kan ges direkt till barn och ungdomar men också indirekt
            till föräldrar och andra vuxna.
          </p>
          <p xml:id="i-AMtARVY5HMLGas4gQV2VeS">
            Personal i förskola och skola kan ofta tidigt identifiera barn
            som senare drabbas av en omfattande problematik. Men det är svårt
            för barn och familjer att få ett tidigt stöd. Även om det är svårt
            att förutse om ett barn kommer att få en positiv eller negativ
            livsutveckling så gäller generellt att ju fler samtidiga riskfaktorer
            som finns, desto större risk för en negativ utveckling. Omvänt
            gäller att om det finns många skyddande faktorer så ökar chansen
            för en positiv utveckling. Barn med psykisk sjukdom eller funktionsnedsättning
            som har föräldrar som själva lider av psykiska eller sociala problem
            är självklart utsatta.
          </p>
          <p xml:id="i-9pVreL2ksYk9dJmWCrqtuo">
            De insatser som samhället ger ska minska riskfaktorerna och öka
            de skyddande omständigheterna. Problemet är att barn och unga
            med en sammansatt problematik ofta kräver flera helt skilda insatser
            som helst ska ges i ett sammanhang för att förbättra situationen.
            I den sociala omsorgen och i vården upplever personalen ofta att
            de är otillräckliga och ensamma i den praktiska situationen när
            det handlar om att hjälpa barn med omfattande problem.
          </p>
          <p xml:id="i-R4aybtbkxegKyQG2Ex7aDe">
            Verksamheter som skapat gemensamma arbetssätt där praktiska sociala
            insatser kombineras med psykiatrisk behandling och stöd som ges
            till både barn och de vuxna i familjen har störst möjlighet att
            hantera problem från olika livsområden.
          </p>
          <p xml:id="i-4pRqsTUJ1EP43iBttah4zd">
            För att de tillgängliga resurserna ska räcka till för att möta
            barns och ungdomars skiftande behov av insatser mot psykisk ohälsa
            måste all vård utgå från den lämpligaste verksamheten. Dessutom
            måste de olika verksamheternas uppdrag överlappa varandra så att
            inga barn eller ungdomar riskerar att bli utan nödvändiga insatser
            därför att det är oklart vem som har ansvaret.
          </p>
          <p xml:id="i-B5s7KwFY3zDH4hzQQfiFki">
            För att ta en liknelse: Om det börjar brinna i skolan så vet
            man vem man ska ringa och hur utrymningen ska gå till. Men om
            ett barn mår dåligt eller har stora problem vet man ofta inte
            vem man ska ringa för att få snabb hjälp eller hur man ska agera.
            Därför behövs det snabba insatser, en slags barnens räddningstjänst.
          </p>
          <p xml:id="i-39Tb9boUguNm9de3Yuxb1x">
            Vi föreslår att det görs en lagändring så att det blir obligatoriskt
            för alla kommuner att ha en plan för hur samarbetet och ansvarsfrågan
            ska fungera när det gäller barn och ungdomar som drabbas av psykiska
            problem. Ansvarsfördelningen ska vara tydlig så att det inte råder
            några oklarheter om till vem man ska vända sig och vem som ansvarar
            för vad.
          </p>
          <head xml:id="i-5bM5q6zoMsZYMUtboBLHwY" type="h2">
            Olika aktörer
          </head>
          <p xml:id="i-7JM4BMm7rKaqA9LRrVanqe">
            Genom att samla olika aktörer, såsom barnhälsovård, mödrahälsovård,
            familjecentraler, ungdomsmottagningar och öppna förskolan tillsammans
            med socialtjänst och primärvård kan tillgängligheten och samverkan
            öka. Förebyggande arbete och tidigt stöd kräver en lättillgänglig,
            samlad, social och medicinsk verksamhet för att kunna ge bästa
            möjliga stöd och bli effektivt. Den specialiserade psykiatrin
            (BUP) utför konsultationer i verksamheterna och ger stöd och handledning.
            Vård- och stödinsatser kan således erbjudas och ges i ett naturligt
            sammanhang. Poängen med samlokalisering är också att föräldrar
            och barn slipper leta sig fram i systemet när man behöver hjälp.
            Hur, och i vilken form samlokalisering bäst görs ser olika ut
            i landet.
          </p>
          <p xml:id="i-Vgtm5fTGrYwTzLcehMEZzK">
            Regeringen har tillsammans med Sveriges Kommuner och Landsting
            (SKL) tecknat en överenskommelse med syfte att åstadkomma effektiva
            former för hälsofrämjande insatser och en första linjens vård
            och omsorg samt att samordna berörda aktörer. De exemplifieras
            med förskola, skola, mödra- och barnhälsovård, ungdomsmottagningar,
            primärvård m.fl. Det är bra, men det kan komma att ta tid innan
            resultaten av olika försöksverksamheter blir tydliga och kan spridas.
          </p>
          <p xml:id="i-4mt153YqCmTtRP9dJ7oesY">
            Vi vill ha ett nationellt ställningstagande för en sammanhållen
            modell för tidiga insatser till barn och ungdomar, i syfte att
            främja ett integrerat och förebyggande arbetssätt. Den förstärkta
            vårdgaranti i barn- och ungdomspsykiatrin som redovisas i psykiatriskrivelsen
            är givetvis bra men behöver kompletteras med organisatorisk samordning
            och utveckling så att det sammantagna omhändertagandet av barn
            och ungdomar som mår dåligt förbättras och att problem fångas
            upp tidigare än i dag.
          </p>
          <head xml:id="i-RbLZJwqPoqekuUDFR2hgwU" type="h2">
            Skolhälsovården
          </head>
          <p xml:id="i-LeY21NQSQeknqyhXgUb5Jq">
            Ett särskilt viktigt område för att tidigt kunna fånga upp barns
            och ungas svårigheter och problem är en väl fungerande elevhälsovård.
          </p>
          <p xml:id="i-K7JQDitMQHtWEsy4mwG1CM">
            Skolan är den värld där barn och unga befinner sig en stor del
            av sin tid, och det är där det förutom i hemmet finns vuxna som
            har möjlighet att se hur de mår. Att tidigt upptäcka elevers svårigheter
            och problem är ovärderligt för att kunna förebygga problem. Skolan
            behöver ha möjlighet att uppfatta rena hälsoproblem men även psykiska
            och sociala problem som rör den enskilda individen eller hans
            eller hennes familjesituation eller i övrigt. Inte sällan kan
            fysiska problem ha sin grund i psykosociala orsaker. Det kan också
            handla om att arbeta mot mobbing.
          </p>
          <p xml:id="i-3poa41vrtraNymjQQGdSpp">
            Riskerna med en bristande elevhälsa kan vara allt ifrån oupptäckta
            hälsoproblem till andra slags problem. Till exempel att elever
            blir utagerande mot andra elever och lärare, börjar skolka, utvecklar
            anorexi, tappar sin livslust, börjar missbruka, blir kriminella
            och så småningom kanske blir placerade av socialtjänsten.
          </p>
          <p xml:id="i-3FmbR4ihmsH7gQBkUnDzfq">
            Skol- och elevhälsan ser påtagligt olika ut i skolorna över landet.
            Enligt dagens lagstiftning i skollagens 14 kap. ska skolhälsovård
            anordnas. Den har till ändamål att följa elevernas utveckling,
            bevara och förbättra deras själsliga och kroppsliga hälsa och
            verka för sunda levnadsvanor hos dem. Det sägs i lagen att den
            främst ska vara förebyggande, men där sägs också att den ska omfatta
            hälsokontroller och enkla sjukvårdsinsatser. Det anges bara att
            det ska finnas skolläkare och skolsköterska. Socialstyrelsen utfärdar
            riktlinjer, vilka endast till viss del följs.
          </p>
          <p xml:id="i-L4tidLzq2hCfdoJESKgJQi">
            Lagstiftningen specificerar alltså inte att kuratorer eller andra
            yrkesgrupper ska finnas för elevers psykosociala hälsa, vilket
            trots allt anses vara tämligen självklart och vedertaget. Däremot
            skiftar elevunderlaget oerhört mycket, såväl för skolläkare och
            sjuksköterska som för kuratorer.
          </p>
          <p xml:id="i-LixLvp9UUp1DMMhZcLrC8B">
            Skollagskommittén har föreslagit att begreppet elevhälsovården
            ska införas. Regeringen har länge aviserat en ny skollag, men
            den har skjutits fram flera gånger. I skrivelsen sägs att propositionen
            planeras att bli framlagd för riksdagen under 2009 och att frågor
            om skolhälsovård och elevvård kommer att behandlas inom ramen
            för detta arbete. På vilket sätt det kommer att ske är oklart.
            Vi menar dock att lagen måste utformas så att den verkligen ger
            grunden för en bra elevvård. Det är viktigt att man kan garantera
            eleverna att de på ett enkelt sätt ska kunna komma i kontakt med
            rätt person när de har fysiska eller psykiska problem. Det betyder
            samtidigt att tillräckliga resurser måste ges för att elevvårdspersonal
            verkligen har tid för att finnas tillgängliga för eleverna.
          </p>
          <head xml:id="i-U581gD3Ghg7MSjLYuxZpb" type="h2">
            Rätt till stöd och ombud
          </head>
          <p xml:id="i-XiiaMLtjN8P6X4rFTVs9B8">
            Många av de barn och ungdomar som signalerar psykisk ohälsa har
            också problem av social karaktär. Det kan handla om barn vars
            föräldrar sviktar i omsorgen om dem på grund av egen psykisk sjukdom
            eller missbruk, eller om barn som visar upp egna riskbeteenden
            i form av allvarliga uppförande- och koncentrationsstörningar,
            aggressivitet, utagerande beteende, brister i den sociala utvecklingen,
            skolk, missbruk eller kriminalitet. Det här är beteenden som kan
            ge individen stora problem i skolan.
          </p>
          <p xml:id="i-YRXEjjwFiHa2ixq5wKwjqa">
            När denna typ av bekymmer uppstår ska skolan kalla till en elevvårdskonferens
            dit barnet och dess föräldrar bjuds in. På en elevvårdskonferens
            finns många från professionen (lärare, rektor, skolsköterska,
            skolläkare och ofta socialsekreterare). Många föräldrar och barn
            har vittnat om att det kan upplevas som en extremt utsatt och
            pressad situation. Man känner sig utlämnad, misslyckad, skyldig
            och ensam, och man hade så gärna velat ha någon med sig som stod
            på ens sida.
          </p>
          <p xml:id="i-wS8ty16a4UWfzaSeoJ882">
            Förälder eller barn måste i en sådan situation kunna ta med sig
            en person som man har stöd av t.ex. en vän eller stödperson från
            en patientförening eller frivilligorganisation. Föräldrar ska
            också veta att de har rätt att ha med sig en person som kan fungera
            som ombud om man känner behov av det när de t.ex. kallas till
            skolan för samtal eller elevvårdskonferens om sitt barns problem
            eller uppförande. Det kan behövas någon utifrån som vet hur man
            hjälper och stöder föräldrarna med att tackla situationen, vilka
            krav på stöd som man har rätt att ställa på skola och vård helt
            enkelt ett ombud som tydligt står på ens egen sida om man känner
            sig i underläge gentemot skolan. Om barnet t.ex. har en adhd-diagnos
            kan ombudet t.ex. vara en representant för patientföreningen Attention.
            Det finns enligt förvaltningslagen redan en rätt till ombud i
            kontakt med myndighet, men det bör ses över i vilken utsträckning
            denna är känd, i vilka situationer denna gäller i skolvärlden
            och att kommuner är uppmärksamma på att det skrivs in i avtalen
            med friskolor. Det måste kunna fungera i praktiken.
          </p>
          <head xml:id="i-DExLMbU6UYhMdC5JLD4Wou" type="h2">
            Barn- och ungdomspsykiatrins särskilda roll
          </head>
          <p xml:id="i-5G9iNwQMQuDJ6E1yDF3uEz">
            Barn- och ungdomspsykiatrin ska vara en specialistverksamhet.
            Vi delar Psykiatriutredningens syn på barn- och ungdomspsykiatrin
            som en specialistverksamhet som bör koncentrera sina insatser
            till de mest behövande barnen och familjerna. Verksamheten ska
            särskilt prioritera barn och ungdomar med risk för att utveckla
            svåra psykiska problem samt ungdomar som lider av eller är i inledningsfasen
            till att utveckla psykisk sjukdom. För att fullgöra sin specialistroll
            behöver barn- och ungdomspsykiatrin utvecklas och förstärkas.
            Samtidigt behöver övergången mellan barn- och ungdomspsykiatrin
            och vuxenpsykiatrin bli mer smidig och flexibel.
          </p>
          <p xml:id="i-dL7qiJ8HEMtCWc84HzHZL">
            När det gäller utredning och behandling ska barn- och ungdomspsykiatrin
            vara den specialistfunktion som krävs för komplicerade tillstånd
            hos barn och ungdomar med psykisk ohälsa. Ingen annan aktör har
            uppdraget att vara specialist och stå för den högsta expertkunskapen
            inom området. Det är därför viktigt att värna om att barn- och
            ungdomspsykiatrin har möjlighet att fullgöra sin specialistroll.
            Barn- och ungdomspsykiatrin är en liten verksamhet med ett stort
            antal vårdgrannar och samhällsaktörer som använder deras expertkunskap.
            Skolhälsovården behöver ha en nära kontakt med barn- och ungdomspsykiatrin
            för fortbildning, handledning och konsultationer. Om barn- och
            ungdomspsykiatrin får ett alltför brett uppdrag som t.ex. även
            omfattar första linjens insatser är risken stor att de inte kan
            uppfylla sin specialistroll, och då kommer den komponenten att
            saknas i helheten.
          </p>
          <p xml:id="i-VyD2mkCbojxgVc2qqaoYA8">
            Vi anser att det behövs en förstärkt kompetens i primärvården
            för att den ska kunna utgöra första linjens sjukvård, även för
            psykisk ohälsa, och kunna tillgodose barns och ungdomars behov
            av vård för psykiska problem. Genom tidiga insatser i skolhälsovård
            och primärvård skapas ett utrymme för barn- och ungdomspsykiatrin
            att fullgöra sitt uppdrag att utföra specialiserad och högspecialiserad
            vård.
          </p>
          <head xml:id="i-8SApHtw67MomWsmSq9PwGS" type="h2">
            Placerade ungdomars behov av insatser
          </head>
          <p xml:id="i-TAJEhL5pYGfgE67WgyXEmw">
            Under de senaste drygt tio åren har dygnsplaceringar av främst
            tonåringar ökat kraftigt.
          </p>
          <p xml:id="i-9pMyr1BoVE7SxDwHHgAjNF">
            Psykiatrisk vård till ungdomar som är placerade på särskilda
            ungdomshem eller i HVB-hem (hem för vård och boende) är en fråga
            där huvudmännens ansvarsgränser ställts på sin spets under senare
            år. Det är oklart vilket ansvar landstinget har och i praktiken
            också den specialiserade psykiatrin. Detta har fått till följd
            att de barn och ungdomar som har de allra största behoven av psykiatrisk
            vård i vissa fall har sämst förutsättningar att få dem tillgodosedda.
          </p>
          <p xml:id="i-PscGV1YK4jTNWqkG7QnMTB">
            Utvecklingen med ett stort antal ungdomar som är omhändertagna
            är i sig ett misslyckande, efterom tidiga insatser och ett aktivt
            förebyggande arbete ofta kan innebära att placeringar i tonåren
            inte behövs. När samhället väl träder in genom att göra placeringar
            innebär det också ett särskilt ansvar för att erbjuda insatser
            av högsta kvalitet med tillgång till den bästa sociala och psykiatriska
            kompetensen i samhället. Vi anser att detta är ett så allvarligt
            problem som länge skapat konflikter och frustration, att kommuner
            och landsting måste vidta konkreta åtgärder för att finna lämpliga
            lösningar. Rapporter visar att verksamheterna enligt LVU eller
            paragraf 12-hem inte fungerar tillfredsställande. Kvaliteten måste
            förbättras och tillsynen skärpas. Dessutom måste alla ungdomar
            garanteras en individuell bedömning och om det behövs en behandlingsplan
            mot psykisk ohälsa och/eller missbruk.
          </p>
          <head xml:id="i-Q23ZBn3CUXFf4AooV77C8u" type="h2">
            Rätt till inflytande
          </head>
          <p xml:id="i-Dg515kAn9f4iUT2YgBPH4">
            Brukarperspektivet behöver stärkas väsentligt i psykiatrins verksamhet.
            Ett demokratiskt rättssamhälle ska omfatta alla medborgare det
            måste vara en etisk plattform för psykiatrin. För en kvinna eller
            man med psykisk sjukdom eller funktionsnedsättning är samhällets
            attityder något som leder till ett underläge och utanförskap som
            hindrar återhämtning vid svåra psykiska problem. Riksförbundet
            för social och mental hälsa (RSMH) har utifrån bl.a. Socialstyrelsens
            utvärdering av psykiatrireformen visat på att personer med psykisk
            sjukdom eller funktionsnedsättning fortfarande har mycket begränsade
            möjligheter till inflytande.
          </p>
          <p xml:id="i-QGZi87f5zyxaVx4foqwENr">
            Det finns olika möjligheter att skapa inflytande för brukare
            och patienter inom psykiatrin. På generell nivå är brukarråd och
            brukarrevisioner goda exempel på regelbunden uppföljning av verksamheterna
            utifrån ett brukarperspektiv. Viktiga samarbetspartner i skapandet
            av brukarinflytande på generell nivå är brukarorganisationerna.
            En dialog med brukarorganisationerna är väsentlig för utformandet
            av generellt brukarinflytande. Socialstyrelsens redovisningar
            har visat att brukarna är sällsynt förekommande i ansökningarna
            om utvecklingsmedel.
          </p>
          <p xml:id="i-SxWcV9W8jpgyjDFjwkd4Ka">
            I vardagen är inflytandet för den enskilda individen viktigt.
            Det handlar om att skapa förtroende genom individuellt utformade
            insatser. Att det finns brister i detta visas bl.a. i en studie
            som Schizofreniförbundet genomfört bland sina medlemmar och som
            visade att över hälften är missnöjda med sin medicinering på grund
            av svåra biverkningar. RSMH har pekat på möjligheten att personer
            med svåra psykiska problem som ibland har behov av tvångsvård
            ska kunna utforma ett s.k. vårdtestamente eller vårdönskan. Där
            skulle det kunna dokumenteras vilka mediciner som fungerar väl,
            hur patienten vill bli bemött, vilka som ska kontaktas etc. i
            en akut situation då han eller hon saknar förmåga att uttrycka
            sin vilja.
          </p>
          <p xml:id="i-R62jnzQVjt7tGwHGujaGiw">
            På så sätt kan man undvika medicinering som inte fungerar eller
            ger svåra biverkningar och inte minst traumatiska upplevelser
            på grund av felaktigt bemötande. Vi föreslår att Socialstyrelsen
            får i uppdrag att se över möjligheten att komplettera patientjournallagen,
            eller genom föreskrift utveckla ett vårddokument som underlättar
            och förbättrar vården för svårt psykiskt sjuka patienter.
          </p>
          <p xml:id="i-KfVQmmxScoJh6XJDTdmCnn">
            I Psykiatriutredningen (SOU 2006:100) presenteras ett antal förslag
            som förstärker brukarnas, patienternas och anhörigas möjlighet
            till inflytande. Tyvärr har inte regeringen visat något intresse
            för att genomföra förslagen. Vi anser att brukarnas och anhörigas
            erfarenheter och kompetens bör tas till vara, t.ex. med att patient-,
            brukar- och anhörigorganisationerna ges ett större inflytande
            över de centrala beslut som fattas kring psykiatrins utveckling
            och framtid. Vi delar också utredningens förslag att långsiktiga
            strategier och mål utarbetas för att komma till rätta med den
            tilltagande psykiska ohälsan i Sverige och de stora bristerna
            som finns inom psykiatrisk vård, omsorgsverksamhet och rehabilitering.
          </p>
          <head xml:id="i-4M3kNiwdCsPnTqkhgRYhcC" type="h2">
            Personliga ombud
          </head>
          <p xml:id="i-kUvp54pzQQMb4uTy5k2Gr">
            Personliga ombud för psykiskt funktionshindrade är en funktion
            som funnits i ett antal år i Sverige. Tankarna fanns ursprungligen
            i den proposition som låg bakom den s.k. psykiatrireformen 1995.
            Man ansåg att stödet till personer med psykiska funktionshinder
            skulle kunna förbättras genom stöd av personliga ombud, med ett
            klart definierat ansvar för att den enskildes behov uppmärksammas
            och att insatserna samordnas. Tio försöksverksamheter startade
            på olika platser i landet, och följdes upp. Resultaten var påfallande
            goda. Därefter har medel avsatts för att utöka antalet ombud successivt.
            Statsbidrag utgår till kommuner som vill inrätta personliga ombud.
          </p>
          <p xml:id="i-VygNyUWb73XZZXhFnoneL9">
            Ombuden hjälper människor att få tillgång till den hjälp de har
            rätt att få, från kommunen, landstinget och olika stödenheter.
            De arbetar nära den de är ombud för och helt på dennes uppdrag.
            Den personliga kontakten och förståelsen för den psykiskt funktionshindrades
            verkliga situation och sätt att fungera är central. Det skapar
            en viktig grund för att ombuden på ett bra sätt ska kunna sträva
            efter att rätt riktade insatser ges till den enskilde.
          </p>
          <p xml:id="i-WYZFBDTnKnP4yR3uPwdavW">
            Den enskilde kan själv ta kontakt för att få personligt ombud.
            Det kan också vara anhöriga, närstående, brukarorganisationer
            eller myndighetspersoner som tipsar om behov. Viktigt är att de
            personliga ombuden har tillräckligt få kontakter för att ha gott
            om tid för dem som de har kontakt med. De behöver också hinna
            med uppsökande arbete bland dem som behöver, men har svårt att
            söka sig till personliga ombud på egen hand.
          </p>
          <p xml:id="i-3F4ztWHRQWFKbXrMSB9s3h">
            Personliga ombud är en mycket välriktad och viktig reform som
            vi vill stärka och samtidigt se en delvis förändrad konstruktion
            av. Reformen är välriktad genom att den kommer människor med psykisk
            funktionsnedsättning direkt till del. Utvärderingar visar bra
            resultat genom minskat antal vårddagar, och de som får denna hjälp
            har upplevt det mycket konkret.
          </p>
          <p xml:id="i-KfN55M1QU8KweEvFwJAY1P">
            Vi anser att ombud behöver inrättas över hela landet. Man kan
            se de personliga ombuden som en anpassad konstruktion av den samhälleliga
            ombudsmannafunktionen. Det kan ses som en rättssäkerhetsfråga
            för en grupp människor som annars har påtagligt svårt att få sina
            rättigheter tillgodosedda. I dagsläget utgår visserligen statsbidrag
            per heltidsanställt ombud som kommunerna ansöker om hos länsstyrelsen.
            Men bidraget täcker endast tre fjärdedelar av den faktiska kostnaden.
            Reformen har byggts ut successivt till alltfler kommuner under
            de senaste åren. Men det finns kommuner som valt att dra ned på
            verksamheten, och det finns kommuner som inte har några ombud
            alls.
          </p>
          <p xml:id="i-FifeCs4hRLqSno7cwF3UPZ">
            På en del ställen har man lagt ut verksamheten på brukarorganisationer,
            vilket har stora fördelar. Det finns då inte något inbyggt beroendeförhållande
            till den huvudman man eventuellt kommer att rikta kritik mot.
            Om de personliga ombuden kopplas till brukarorganisationerna i
            stället för till kommunerna bygger man bort det indirekta beroendeförhållande
            som i dag är inbyggt i konstruktionen. Det är svårt att stå fri
            i sin kritik gentemot sin egen arbetsgivare. Att stå oberoende
            som personligt ombud ser vi som en viktig förutsättning för att
            ha ett verkligt klientperspektiv och kunna agera utifrån det.
            Om de personliga ombuden kopplas till brukarorganisationerna säkras
            en sådan utveckling. Ett övergripande avtal skulle kunna göras
            mellan Socialstyrelsen och en paraplyorganisation för brukarorganisationerna
            centralt, medan den praktiska hanteringen regionalt skulle utgå
            från länsstyrelsen. Vi föreslår att regeringen får i uppdrag att
            återkomma med förslag på hur denna konstruktion löses på bästa
            sätt.
          </p>
          <p xml:id="i-GhpMT5xZLwP3Lx8qZ87eCh">
            En viktig funktion som de personliga ombuden har är att identifiera
            problem som drabbar flera individer, och kan vara strukturproblem.
            Kontinuerliga träffar med berörda myndigheter ska därför ske på
            lokal, regional och central nivå där dessa frågor lyfts fram.
            Ett stort problem hittills har varit att Arbetsförmedlingen och
            Försäkringskassan uteblivit från dessa träffar. Detta är högst
            problematiskt eftersom uppgiften att lyfta fram strukturfrågor
            är en oerhört viktig del av de personliga ombudens funktion. Det
            är avgörande att man hos berörd myndighet tar till sig problembilden
            och försöker göra något åt den, för att en förändring ska ske.
            I annat fall kommer nya individer att bli utsatta för samma brister
            i systemet gång på gång.
          </p>
          <p xml:id="i-JfXoR8iZJfvybjHjsAFo99">
            Vi anser därför att det bör ingå i Arbetsförmedlingens och Försäkringskassans
            uppgifter centralt att ingå i samarbetsforum för uppföljning av
            reformen, och det bör framgå i deras respektive regleringsbrev.
          </p>
        </div>
        <div type="motSignatures">
          <list>
            <item xml:id="i-JCxvVFSUFrY8H6to99ZDeP" who="i-SZKUTdtCrCo58yNCQsH76">
              Ylva Johansson (s)
            </item>
            <item xml:id="i-7RsRPbek6sMfZv2PSW9xwE" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-J9Qc39oDqwiex6xJ2FSZ52" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-T39ESnxVbNWs8rnioJjSYo" who="i-MMa2PA7yJ45qkfsEkcFqYb">
              Christer Engelhardt (s)
            </item>
            <item xml:id="i-99FnqnDFRfoegBcKirkkAp" who="i-TZHBPDEfPriGgMd5y7LfJG">
              Lars U Granberg (s)
            </item>
            <item xml:id="i-TCf4SGJq1RiQ44Lra56gLE" who="i-6Tm6CkqvW55XWkdqUgBH82">
              Marina Pettersson (s)
            </item>
            <item xml:id="i-SN8gQAkPJ88WYmJkBGVCoh" who="i-2Bind9dyirGQ1UMwS9XjsT">
              Lennart Axelsson (s)
            </item>
            <item xml:id="i-LzqZLQs6nCGTVyTAo9N9n2" who="i-H4Edsjz4cmdv9sJHCLVnfS">
              Catharina Bråkenhielm (s)
            </item>
            <item xml:id="i-21m8igPX77SRoN23YhK6Lp" who="i-LzTEdVdf1xwBggoSshMrHP">
              Per Svedberg (s)
            </item>
            <item xml:id="i-F3M4DV2A7uYvShfmPsDmaA" who="i-YHze8naQ3VfThjRidPfYK7">
              Ann Arleklo (s)
            </item>
            <item xml:id="i-7VXcEW4ZUktcYiPxgxBfQa" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
