<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UbU-03105">
  <teiHeader>
    <fileDesc>
      <titleStmt>
        <title>Förutsättningarna för humaniora vid landets lärosäten</title>
        <author corresp="i-Wg4JiBuxTz9fesArDXiMko i-9nQnnjEYdDqQdpqWHaTczL">av Helena Lindahl och Per Lodenius (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3105 av Helena Lindahl och Per Lodenius (båda C)</title>
          <idno type="rdwebb">H4023105</idno>
          <rs type="number">3105</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H4023105/text</ref>
          <ref type="dokument_url_html">http://data.riksdagen.se/dokument/H4023105</ref>
          <ref type="dokumentstatus_url_xml">http://data.riksdagen.se/dokumentstatus/H4023105</ref>
          <ref type="docx">http://data.riksdagen.se/fil/A19808CA-48C2-4A03-81B9-2ACA737331EC</ref>
          <ref type="pdf">http://data.riksdagen.se/fil/4E9EAAB9-76C9-43B3-AACE-20F6834FC288</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-F9Zy5c9yKD31hzdvZWG9QS" type="signed"/>
        <correspContext corresp="i-F9Zy5c9yKD31hzdvZWG9QS">
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-9nQnnjEYdDqQdpqWHaTczL"/>
        </correspContext>
        <correspAction xml:id="i-869SsbYMavZgYcqMs7PJn2" type="submitted">
          <date when="2016-10-05"/>
          <time when="15:04:11"/>
        </correspAction>
        <correspAction xml:id="i-41zZtRtKsUZ31DtCz6P63L" type="reviewed">
          <date when="2016-10-05"/>
          <time when="20:45:59"/>
        </correspAction>
        <correspAction xml:id="i-9oLHBTS63Qf2bvSyFvd2iT" type="referred">
          <date when="2016-10-14"/>
        </correspAction>
        <correspAction xml:id="i-T6YBkccLWmr7DqqvKDFPHG" type="assigned">
          <date when="2017-06-19"/>
          <time when="09:00:18"/>
        </correspAction>
        <correspContext corresp="i-T6YBkccLWmr7DqqvKDFPHG">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-DmLchcZ1UEVfApZrBvCGnM" type="behandlas_i"/>
        <correspContext corresp="i-DmLchcZ1UEVfApZrBvCGnM">
          <ref type="uppgift">2016/17:UbU12</ref>
          <ref type="ref_dok_id">H401UbU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU12</ref>
          <ref type="ref_dok_titel">Kunskap i samverkan - för samhällets utmaningar och stärkt konkurrenskraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JqYuLvRJdCZJMsTbvKiiZv" type="motHeader">
        <div xml:id="i-XJxgBxWDuK7G9RwFLwiS4n" type="motTitle">
          Motion till riksdagen 2016/17:3105 av Helena Lindahl och Per
          Lodenius (båda C) Förutsättningarna för humaniora vid landets
          lärosäten
        </div>
      </div>
      <div xml:id="i-KTNHuTyQEiopUeW1mypdD8" type="motBody">
        <div xml:id="i-Scyarz46df2YeJ41cb3y2f" type="motProposal" subtype="förslag">
          <head xml:id="i-R9eL6BXVG9qwiZBjBQaMWV">
            Förslag till riksdagsbeslut
          </head>
          <list xml:id="i-3rWAjEg24VNjSnTVty1z7K">
            <item xml:id="i-KCPTMyaTHL3NzZhm3bfhsr" sortKey="Yrkande 1">
              Riksdagen ställer sig bakom det som anförs i motionen om att
              se över förutsättningarna för humaniora vid landets lärosäten
              och tillkännager detta för regeringen.
            </item>
          </list>
        </div>
        <div xml:id="i-7EYvBse4w1XjHLVe8aZH9E" type="motContent">
          <head xml:id="i-5sDNA1NdV1Nn2uExkD7rDf" type="h1">
            Motivering
          </head>
          <p xml:id="i-KbFwcrLzqCg8vUtrtSNu9">
            Humaniora är det vetenskapsområde som kanske tydligast medverkar
            till att skapa förståelse för den värld vi lever i. Utan kunskaper
            i exempelvis historia, språk och religion blir många av de kulturella
            och sociala yttringar vi upplever i vår värld svåra att tolka
            och förstå. Relationer mellan människor skulle därmed bli ännu
            mer komplicerade i en redan komplicerad värld. Det går även att
            hävda att humanistisk kunskap är en viktig del i fostran till
            solidariska och demokratiska samhällsmedborgare. Flera företrädare
            för näringslivet pekar dessutom på humanioras viktiga roll för
            näringslivets framtida utveckling. Det är alltid svårt att sia
            om framtiden, men ett är säkert det kommer inte att krävas mindre
            bildning, kreativitet och nytänkande. Tvärtom så blir humaniora
            förmodligen centralt för att tillsammans med andra kunskapsområden,
            såsom naturvetenskap och medicin, bredda perspektiven beträffande
            framtidens utmaningar gällande sociala, miljömässiga och ekonomiska
            omständigheter.
          </p>
          <p xml:id="i-81B9zYoheL6PuPBxZeACQY">
            Mot bakgrund av det ovanstående är det därför svårbegripligt
            att humaniora ofta är lågt prioriterat bland beslutsfattare, både
            i denna församling och vid landets lärosäten.
          </p>
          <p xml:id="i-VV13BvJ3dWDLHLkXAqYRyr">
            Med 1993 års högskolereform (högskolelagen 1992:1434 samt högskoleförordningen
            1993:100) förändrades finansieringssystemet för högre studier
            från ett centralt reglerat linjesystem till ett friare prestationsbaserat
            system där varje lärosäte erhåller ersättning för helårsstudent
            (hås) och helårsprestation (håp). Nuvarande ersättningsnivåer
            premierar inte humaniora, teologi, juridik eller samhällsvetenskap
            som ligger klart lägst med en total ersättning om 48 917 kr per
            student och år. Detta kan jämföras med ersättningarna för naturvetenskap
            och teknik (95 417 kr) samt media (535 872 kr). Den differentierade
            ersättningen har ofta motiverats av större kostnader för lokaler
            och utrustning inom andra utbildningsområden. Men i dagens allt
            mer IKT-baserade utbildningar krävs även teknik och tillämpade
            lokaler, och inte minst digital humaniora kräver fungerande infrastruktur
            medan det för exempelvis historia och arkeologi behövs medel för
            exkursioner, för att på plats kunna studera olika företeelser.
          </p>
          <p xml:id="i-NqPwH44D3PEB9EsfGifYCp">
            Studerar man siffror för genomströmning för de olika ämnesområdena
            så visar det sig att humaniora ligger klart under genomsnittet,
            vilket innebär att humaniorastudenter i större utsträckning än
            andra väljer att avbryta sina studier. En rask blick på exempelvis
            samhällsvetenskap visar att de med samma studentpeng har större
            genomströmning. En faktor bakom detta kan vara att utbildning
            inom humaniora främst sker via fristående kurser där andelen korta
            kurser har ökat under perioden 1994–2013, inte minst gällande
            de nätbaserade distanskurserna vilka ökat kraftigt (SOU 2015:70).
            Att humaniorastudenter läser fristående kurser, ofta på distans,
            kan innebära att exempelvis den kontinuitet och tillhörighet som
            en programstudent har inom sitt fleråriga program går förlorad
            och att genomströmningen därför kan påverkas negativt.
          </p>
          <p xml:id="i-Poyy3Pam5u4SyTmZsz1UUP">
            En annan faktor som kan vara orsak till lägre genomströmning
            vid humaniorautbildningar kan vara andelen lärarledd undervisning.
            Enligt en rapport från UKÄ (2015:20) så skiljer sig det genomsnittliga
            antalet timmar med lärarledd undervisning per vecka kraftigt åt
            mellan de olika ämnesområdena. Medan en humaniorastudent i snitt
            får 8,5 timmars lärarledd undervisning får en student inom naturvetenskap
            eller teknik 16 timmar. En studentrapport från Lunds universitet
            visar att genomsnittet för humanioraundervisningen där ligger
            mellan 3,5 och 7,8 timmar per vecka (Tomma scheman, 2015/16).
            Då heltidsstudier beräknas ligga mellan 37,5 och 45 timmar/vecka
            innebär detta att humaniorastudenter oftare än andra hänvisas
            till självstudier. Skillnaden blir än större vid jämförelse med
            de övriga nordiska länderna (UKÄ 2015:20). Detta sammantaget leder
            till att många humaniorastudenter lägger 80 % av sin utbildningstid
            på självstudier. Detta står i bjärt kontrast till Bolognaprocessens
            princip om studentcentrerat lärande och som kritiserats av bl.a.
            TCO (TCO 2013-05-29).
          </p>
          <p xml:id="i-497bjESTuXpU4ZRyqApPFX">
            En ny rapport från den humanistiska tankesmedjan Humtank, Humanioras
            pris (2016), visar exempelvis på att utbildningskvalitet, genomströmning
            och andelen lärarledd undervisning står i direkt korrelation till
            ersättningsnivåerna för humaniora. I dagens utbildningssystem
            får de humanistiska ämnena allt som oftast fungera som ekonomisk
            regulator då många lärosäten väljer att dra ner på kursutbud och
            öka andelen distansbaserade utbildningar för att få en ekonomi
            i balans. Många lärare som undervisar inom humaniora får en allt
            för stor arbetsbelastning då deras lärarinsatser inte premieras
            på samma sätt som för andra ämnesområden. Detta är direkt menligt
            på utbildningskvalitén. Inom humaniora är det vetenskapliga samtalet
            och seminariet en bärande tanke som blir alltmer eftersatt på
            grund av lärarnas höga arbetsbelastning. Studenter måste ges möjlighet
            att tillsammans med insatta lärare diskutera, teoretisera och
            argumentera för olika ställningstaganden. Denna samtalsprocess
            tar lång tid att få till stånd och ryms sällan inom de timmar
            som idag står till buds. Dessa möjligheter till samtal är grundläggande
            för demokratin och fostrandet av reflekterande samhällsmedborgare.
          </p>
          <p xml:id="i-2Y3zA6ScQETGmAe9CSxgY4">
            Studenterna efterfrågar ofta mer lärarledd undervisning, och
            det är minst lika viktigt att bedriva kvalitetssäkrad kunskapsproduktion
            i mindre kurser med få studenter jämfört med program med större
            volymer.
          </p>
          <p xml:id="i-WssBjVFzEv6SBKmUv2iwtj">
            Med anledning av det ovan nämnda vill vi att regeringen ser över
            möjligheten att förbättra förutsättningarna för humaniora vid
            landets lärosäten, både gällande ersättningsnivåer och andelen
            lärarledd undervisning.
          </p>
        </div>
        <div xml:id="i-DtLioqf8kXJSx8BgFEEDiK" type="motSignatures">
          <list xml:id="i-57Etn35rTGTAzAnkBqonNH">
            <item xml:id="i-AQgSTMnpyzuFR6n7yEqLdC">
              Helena Lindahl (C)
            </item>
            <item xml:id="i-47rvzJdqy5ZuDzukPsADk6">
              Per Lodenius (C)
            </item>
          </list>
        </div>
      </div>
    </body>
  </text>
</TEI>
