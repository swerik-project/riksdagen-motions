<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-03614">
  <teiHeader>
    <fileDesc>
      <titleStmt>
        <title>Internationellt demokratiarbete</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3614 av Markus Wiechel m.fl. (SD)</title>
          <idno type="rdwebb">H5023614</idno>
          <rs type="number">3614</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5023614/text</ref>
          <ref type="dokument_url_html">http://data.riksdagen.se/dokument/H5023614</ref>
          <ref type="dokumentstatus_url_xml">http://data.riksdagen.se/dokumentstatus/H5023614</ref>
          <ref type="docx">http://data.riksdagen.se/fil/34EC0D5E-E232-4B9D-99DD-034D675B928F</ref>
          <ref type="pdf">http://data.riksdagen.se/fil/17FC2EFA-A1E6-4136-81B5-78992448B715</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QuGhUKGV7HSag4kdw3oLUA" type="signed"/>
        <correspContext corresp="i-QuGhUKGV7HSag4kdw3oLUA">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-4dnqFdd2E3dHMPK1WWi5Tx"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction type="submitted" xml:id="i-RFUJgmA22EcTWahhGrrAaP">
          <date when="2017-10-05"/>
          <time when="15:08:20"/>
        </correspAction>
        <correspAction type="reviewed" xml:id="i-NEb67JoKdnTLXRUDAAfHog">
          <date when="2017-10-05"/>
          <time when="16:11:20"/>
        </correspAction>
        <correspAction type="referred" xml:id="i-3NxizF63DpFf4L1HqGPvY7">
          <date when="2017-10-13"/>
        </correspAction>
        <correspAction type="assigned" xml:id="i-LT1nHxivAScWpUvL1F8wT8">
          <date when="2018-09-24"/>
          <time when="13:18:06"/>
        </correspAction>
        <correspContext corresp="i-LT1nHxivAScWpUvL1F8wT8">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-PamDmQfmBrke8jQaqEryoH"/>
        <correspContext corresp="i-PamDmQfmBrke8jQaqEryoH">
          <ref type="uppgift">2017/18:UU15</ref>
          <ref type="ref_dok_id">H501UU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3614 av Markus Wiechel m.fl. (SD) Internationellt demokratiarbete</div>
      </div>
      <div type="motBody">
        <div type="motProposal" subtype="förslag">
          <head xml:id="i-5ESZqKtkN3UhDommyz2a1u">
            Förslag till riksdagsbeslut
          </head>
          <list style="ol">
            <item xml:id="i-FsGDBvSJ8ATPEBqns5w3tR">
              Riksdagen ställer sig bakom det som anförs i motionen om att
              regeringen ska verka för upprättandet av en checklista med kriterier
              som ska uppfyllas och utgöra grund för om det internationella
              samfundet ska erkänna valet som fullt ut demokratiskt eller inte
              och tillkännager detta för regeringen.
            </item>
            <item xml:id="i-WJdkHHLPUuHFyHg129nh47">
              Riksdagen ställer sig bakom det som anförs i motionen om att
              regeringen, i demokratiseringsarbetet avseende länder som inte
              uppnår kriterierna i checklistan, ska verka för att kriterierna
              uppfylls och tillkännager detta för regeringen.
            </item>
            <item xml:id="i-9JmTyD1HSxe6jduBthsJgz">
              Riksdagen ställer sig bakom det som anförs i motionen om att
              arbeta för bildandet av ett förbund mellan världens alla demokratiska
              länder och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-AP37futvGJ6EeaeDbeMa1X">
            Checklista med kriterier
          </head>
          <p xml:id="i-Mp9ms2Xyaty4xrc4XwAQym">
            Vårt närområde består av världens mest framgångsrika länder,
            varför svensk och europeisk utvecklingspolitik alltid ämnat emulera
            mottagarländerna efter oss själva. Den rådande metoden för att
            minska interna spänningar och bygga legitimitet för regeringsmakten
            är och har alltid varit hållande av allmänna val.
          </p>
          <p xml:id="i-Md6oCNn6appxmh8v347MAY">
            I utvecklade länder och medelinkomstländer ger allmänna val legitimitet,
            de skapar ansvarstagande och rensar ut olämpliga politiska alternativ.
            Tyvärr visar forskning från världens främsta experter på området
            att allmänna val alltför ofta inte har samma effekt i de minst
            utvecklade länderna. Faktum är att i stället för att framtvinga
            bättre policy, orsakar valrörelser i dessa länder försämrad sådan
            (Collier 2009, s. 40).
          </p>
          <p xml:id="i-KfhECDG8f9PTpQGmBnBhM1">
            Det finns flera anledningar till den här effekten. Den absolut
            vanligaste grunden för politiska partier i de minst utvecklade
            länderna är inte politisk ideologi, utan etnisk tillhörighet.
            Detta gör att graden av framgång hos en viss regerings reformpaket
            inte påverkar röstningsmönster, väljarna tenderar att rösta i
            linje med sin etniska tillhörighet; politik så som begreppet är
            bekant för personer i västvärlden är ofta en icke-fråga.
          </p>
          <p xml:id="i-HqJxkrJFJJUEMpPBKPpwJ1">
            Väljarna i de minst utvecklade länderna har också ofta mycket
            dålig tillgång till information, utbildning och bristande kunskaper
            om hur en stat fungerar, och ekonomin i länderna är ofta så skör
            att konjunkturförändringar har lite med ergonomisk policy att
            göra. Dessutom är avregleringar och antikorruptionsåtgärder ofta
            mycket svåra att genomföra eftersom politiska partier måste ge
            den egna etniska gruppen ekonomiska fördelar för att undvika att
            gruppen i stället väljer andra företrädare.
          </p>
          <p xml:id="i-HdayBcrnXX5EgiUGNV26Qp">
            Om ärlighet och reformvilja inte lönar sig politiskt kommer oärliga
            och korrupta personer att ges en systematisk fördel inom den politiska
            sfären. Politik i de minst utvecklade länderna attraherar därför
            skurkar (Beasly, Principal Agent, hela boken).
          </p>
          <p xml:id="i-TMRzETTkTEuiEZfoYwty1P">
            Att regeringar i de minst utvecklade länderna inte hålls till
            ansvar för sina reformer framgår också tydligt av återvalsfrekvensen
            i dessa länder. Det mest använda vetenskapliga måttet på demokrati
            som styrelseskick är ett index som kallas Polity IV, vilket mäter
            hur väl fungerande en demokrati är på en 20-gradig skala från
            –10 till +10. Bland de minst utvecklade länderna som ligger mellan
            –10 och 0 har regeringar en återvalsfrekvens på 88 %, snittet
            i OECD är 45 % (Collier 2009 s. 36).
          </p>
          <p xml:id="i-5waW7uFeL69tAQAQNVRKGy">
            Val i länder som saknar effektiv maktdelning och ett oberoende
            rättssystem och där de ledande deltagarna inte är de bäst lämpade
            blir också en fråga om liv och död eftersom vinnaren efter valet
            de facto har fria händer att straffa den tidigare regimen eller
            andra partier, vilket leder till desperata metoder i valkampanjer.
          </p>
          <p xml:id="i-GTHfH1pRywHaycDRqVauyT">
            I stället för att skapa legitimitet och avspänning, leder därför
            valkampanjer till ökad risk för politiskt våld i de minst utvecklade
            länderna. Brytpunkten för den här effekten låg 2009 på en medelinkomst
            på 2 700 USD/år (Collier 2009 s. 21). Det är viktigt att förstå
            att den siffran inte är en exakt fingervisning som avgör risken
            för länder i det enskilda fallet, men pekar tydligt på att effekten
            finns där.
          </p>
          <p xml:id="i-NFzunKu2hGZwwXh8sdkB3v">
            Sverigedemokraterna ser demokrati som det enda sättet för de
            minst utvecklade länderna att nå utveckling och framgång, men
            fungerande demokrati är mer än allmänna val. Vi ser stora brister
            i hur givarländer och det internationella samfundet hanterar frågan
            om valrörelser i mottagarländer. Afghanistan och Irak är exempel
            på samhällen där allmänna val lett till splittring och försämrad
            fysisk säkerhet för befolkningen och mycket lite i form av förbättrad
            policy.
          </p>
          <p xml:id="i-QCBhERbFp3j6noHk3iHXoq">
            Sverigedemokraterna anser därför att det internationella samfundet
            måste anta ett strikt vetenskapligt förankrat synsätt på frågan
            om val och politiska kampanjer i fattiga och instabila länder,
            i stället för att använda allmänna val som en quick-fix för mycket
            komplicerade problem. Dels för lokalbefolkningens säkerhet, dels
            för att inte urholka förtroendet för demokrati som statsskick.
          </p>
          <p xml:id="i-SqsxcGuJkZ1RtYLgqomZBF">
            Ett steg i rätt riktning är att sammanställa en checklista med
            ett minimum av kriterier som måste uppfyllas. Hur dessa kriterier
            uppfyllts ska utgöra grund för om det internationella samfundet
            ska erkänna valet som fullt ut demokratiskt eller inte. Innan
            dessa kriterier är uppfyllda bör samfundet arbeta för att kriterierna
            uppnås, så att de val som hålls leder till ökad demokratisering
            snarare än oroligheter och splittring. Kriterier som bör tas i
            beaktande vid utformandet av en sådan checklista bör vara öppenhet
            och deltagande i allmänna val, kapacitet att hålla val, rättsväsendets
            oberoende, juridiska begränsningar i statens befogenhet, kapacitet
            att behålla och övervaka säkerheten i landet, storleken på etniskt
            baserade politiska partier och befintliga motsättningar mellan
            dessa.
          </p>
          <head type="h1" xml:id="i-WdVX9Vwzw1bvEmLUA6zyB1">
            Internationellt demokratiförbund
          </head>
          <p xml:id="i-PCo5YC3NHcExi9dTAJFYZu">
            Sverige är en av världens äldsta demokratier och det är vi värda
            att vara stolta över. Vi har genom åren sett hur fler och fler
            länder demokratiserats och hur människor i förtryckarstater kämpat
            för mer frihet och mer demokrati. Att svenskt internationellt
            arbete då också ska främja en demokratisk utveckling bör med andra
            ord också vara naturligt, varför ett internationellt samarbete
            mellan välfungerande demokratier är värt att vårda. Demokrati
            kanske inte bara bör ses som grundläggande för att säkerställa
            mänskliga rättigheter, utan även som en del av arbetet för att
            främja en positiv samhällsutveckling. Det är de demokratiska staterna
            som har den bästa ekonomiska utvecklingen, bästa utbildningarna
            och störst politiskt inflytande. Sist men inte minst är det betydligt
            mindre risk för att två demokratiska länder hamnar i krig med
            varandra.
          </p>
          <p xml:id="i-JZ6jx8X7agyvLGCtaEooNw">
            Världssamfundet vi idag känner till formades i mångt och mycket
            efter andra världskriget, och då inte minst i samband med att
            Förenta nationerna (FN) bildades. Samarbetet genom FN syftade
            främst till att förhindra utvecklingen av ett tredje världskrig,
            varför det var viktigt att såväl demokratier som diktaturer ingick.
            Idag vet vi att de demokratiska staterna inte alls utgör stommen
            i samarbetet, även om utvecklingen för medlemsländerna har gått
            i rätt riktning.
          </p>
          <p xml:id="i-YBzREgwhmxVptFnsQHCuer">
            I Europa finns det idag ett mellanstatligt samarbete genom Europarådet.
            Europarådet skapades under en instabil period i världshistorien
            och arbetar i huvudsak med att främja demokrati, mänskliga rättigheter
            och rättsstatsutveckling. Samarbetet kan i många fall ses som
            ett positivt föredöme där länder tillsammans arbetar för en sund
            värdegrund, och formellt accepteras inte heller diktatur. Sverigedemokraterna
            ser detta som en sund bas för att utveckla något större och mer
            slagkraftigt som kan påverka demokratiarbetet i andra länder:
            nämligen ett internationellt förbund mellan alla världens demokratiska
            länder. Förbundet kan framöver ha en avgörande roll för att hela
            tiden såväl utvärdera som utveckla demokratin, men även sprida
            kunskap om demokrati. Förbundets medlemsländer skulle även, i
            och med detta samarbete, kunna bli en starkare röst inom FN, som
            idag bland annat arbetar med grundläggande mänskliga rättigheter.
            Regeringen bör arbeta för att möjliggöra ett sådant förbund.
          </p>
        </div>
        <div type="motSignatures">
          <list>
            <item xml:id="i-jh13m77cjN9A3vLFjVswb">
              Markus Wiechel (SD)
            </item>
            <item xml:id="i-Dq1RwGD2Ua8i6UjxQQk8cj">
              Björn Söder (SD)
            </item>
            <item xml:id="i-TNKTHKspHCUJM8qdj77njN">
              Julia Kronlid (SD)
            </item>
            <item xml:id="i-92YEuyXbU5jMwMxmEQAhrs">
              Johan Nissinen (SD)
            </item>
            <item xml:id="i-6M5nvMRob1f1XWLknA1WAb">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
