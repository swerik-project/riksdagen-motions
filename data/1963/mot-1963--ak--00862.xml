<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__862/mot_1963__ak__862-001.pdf"/>
      <fw xml:id="i-Ge4RD46LYfNpnpzgdfedzX">
        Motioner i Andra kammaren, nr 862 år 1963 9
      </fw>
      <div type="motHeader" xml:id="i-8G4nXL1eFRmDzDANVTqnmb">
        <div type="motTitle" xml:id="i-Gt9HA5Rq61ujUmNrvtiubs"/>
        <div type="motSubmissionInfo" xml:id="i-EXeNgmgfbZA54a8mk57amb"/>
      </div>
      <div type="motBody" xml:id="i-H5aeB7tXn3cpjumM1psJJR">
        <div xml:id="i-CKDXXcfsSxp1X3Doz3kZzh">
          <p xml:id="i-QRuHwfxgrVTgRL3K6EkZxV">
            Nr 862
          </p>
          <p xml:id="i-AZ9TuWL42KLXVU95GJ1u8H">
            Av herr Börjesson i Falköping m. fl., i anledning av Kungl. Maj:ts
            proposition nr 109, angående anslag till markförvärv för övningsfält
            för budgetåret 1963/64 m. m.
          </p>
          <p xml:id="i-4mLaEJWb9hDVhK4gitwfpn">
            (Lika lydande med motion nr 707 i Första kammaren)
          </p>
          <p xml:id="i-Y88jfjXHTtarMXwYB6evBb">
            I Kungl. Maj:ts proposition nr 109 år 1963 har bl. a. föreslagits
            utvidgning av det militära övningsfältet i trakten av Skövde.
            Behovet av ett väsentligt större övningsfält för de i Skövde förlagda
            förbanden framgår med all tyd- lighet av den utredning som företagits
            av försvarets fastighetsnämnd och som ligger till grund för propositionen.
            De rent militära kraven som kan ställas på övningsfältet torde
            kunna tillgodoses på ett tillfredsställande sätt genom förslaget.
            Dock förefaller det som om man ej helt beaktat de åter- verkningar
            som en utvidgning av övningsfältet i trakten av Skövde skulle
            innebära för bygdens befolkning. Det kan framhållas att både Skövde
            och Skultorp är samhällsbildningar på stark expansion. Befolkningsmässigt
            är Skövde den största staden i Ska- raborgs län och med en befolkning
            av cirka 25 000 innevånare. Stadens inne- vånarantal har under
            den senaste tioårsperioden ökat med i det närmaste 25 procent.
            Av Sveriges 37 städer med mer än 22 000 innevånare visar en- dast
            8 städer snabbare utvecklingstakt än Skövde. Skultorp har för
            närva- rande cirka 2 500 innevånare. Folkmängden har ökat med
            cirka 100 procent under den senaste tioårsperioden, vilket torde
            innebära att kommunen varit en av de snabbast expanderande kommunerna
            i landet. All anledning finnes, såvitt icke några hämmande faktorer
            inträder, att räkna med en fortsatt expansion av såväl Skövde
            som Skultorp. I Skövde planerar ett större in- dustriföretag betydande
            utvidgningar, och vad det gäller Skultorp kan man räkna med att,
            när uranverket i Ranstad är fullt utbyggt, personalen i stor utsträckning
            kommer att bosätta sig i Skultorp. Det aktuella övningsområdet
            i trakten av Skövde är beläget emellan tät- orterna Skövde och
            Skultorp. Man kan icke bortse ifrån att en utvidgning av övningsområdet
            kan komma att hämma befolkningsutvecklingen både i Skövde och
            i Skultorp. Det i propositionen föreslagna alternativet II skulle
            innebära att Skultorps kommuns totala areal, cirka 8700 hektar,
            komme att till 25 procent utgöras av övningsfält. Med hänsyn till
            behovet av en utvidgning av övningsområdet för de i Skövde förlagda
            förbanden vill vi icke motsätta oss en dylik utvidgning. Dock
            kan man icke bortse från de nackdelar som en utvidgning innebär
            för de i bygden bosatta. Med hänsyn därtill, utan att man därmed
            bortser ifrån
          </p>
          <pb facs="riksdagen-motions-pdf/data/1963/mot_1963__ak__862/mot_1963__ak__862-002.pdf"/>
          <fw xml:id="i-J5RHj6wEtcQsmvDbdzwJSf">
            10 Motioner i Andra kammaren, nr 862 år 1963
          </fw>
          <p xml:id="i-6KhfWFbH8HZr7iePArpERp">
            de militära kraven på övningsfältet, synes det motiverat att
            man söker till- mötesgå berättigade intressen från befolkningen
            i orten. Hagelbergs kyrka jämte två begravningsplatser ligger
            inom det aktuella utvidgningsområdet. Det kan inte förnekas att
            det skulle vara störande med militära övningar i samband med gudstjänst
            eller annan kyrklig förrättning. Över huvud bör övningar icke
            få bedrivas i sådan närhet av kyrkan eller begravningsplatserna
            att detta skulle strida mot kyrkobyggnadens och be- gravningsplatsernas
            helgd. Departementschefen har framhållit att kyrkan och begravningsplatserna
            i möjligaste mån skall skyddas. Huruvida detta uttalande inbegriper
            även skydd mot störningar från på nära håll bedrivna militära
            övningar är oklart. Enligt vår mening bör garantier mot sådant
            in- trång vid kyrklig förrättning kunna skapas. Detta synes lämpligen
            kunna ske genom att kyrkan och begravningsplatserna kringgärdas
            med skydds- zoner av tillräcklig storlek. Det bör uppmärksammas
            att omständigheten att det tilltänkta övningsområdet skulle beröra
            kyrkan och begravnings- platserna väckt förstämning bland innevånarna
            i Skultorps kommun och i bygden däromkring. Det synes högst rimligt
            att detta intresse från bygdens sida tillmötesgås genom inrättande
            av speciella skyddszoner. Utvidgningsområdet omfattar även ett
            fritids- och naturområde med ett ur geologisk synpunkt unikt sjö-
            och åslandskap öster om Sjötorpssjön. Starka skäl talar för att
            detta helt undantages från övningsområdet. Då detta ur mi- litär
            synpunkt tydligen inte låter sig göra, bör den i propositionen
            nämnda stridsvagnsvägen framdragas på sådant sätt att intrånget
            blir så litet som möjligt. Övningar som kan skada natur och naturvärden
            bör icke äga rum inom detta speciella område. Området bör även
            utan inskränkningar få nytt- jas av allmänheten som fritids- och
            strövområde. Enligt vår mening bör de frågor som rör allmänhetens
            och bygdens m. fl. intressen vid utvidgningen av övningsområdet
            närmare prövas i samråd mel- lan företrädare för dels kommunala
            och kyrkliga myndigheter samt öv- riga berörda intressen, dels
            militära myndigheter. Det synes lämpligt att en särskild samarbetsnämnd
            inrättas med uppgift att i samband med utvidg- ningen och upprättande
            av instruktion för övningsfältets användning tillse att jämväl
            berättigade civila intressen tillgodoses. De ovan berörda spörsmå-
            len rörande Hagelbergs kyrka och begravningsplatserna och rörande
            natur- området öster om Sjötorpssjön bör därvid beaktas särskilt,
            men även andra spörsmål såsom väganvändning, skötsel av jord och
            skog o. s. v. bör kunna behandlas. Med hänvisning till det ovan
            anförda hemställes, att riksdagen vid sin behandling av proposition
            nr 109 i skrivelse till Kungl. Maj:t måtte anhålla a) att skyddszoner
            måtte upprättas kring Hagelbergs kyr- ka och begravningsplatserna
            i enlighet med vad som anförts i motionen; b) att en samarbetsnämnd,
            i vilken bör ingå företrädare för dels kommunala och kyrkliga
            myndigheter, naturskydds-
          </p>
          <pb facs="riksdagen-motions-pdf/data/1963/mot_1963__ak__862/mot_1963__ak__862-003.pdf"/>
          <fw xml:id="i-CEf8XUeiTPWwJo9R4ABvWc">
            Motioner i Andra kammaren, nr 862 år 1963 11
          </fw>
          <p xml:id="i-7tQfKgjokdnLXQtLtwQucx">
            och andra civila intressen, dels militära myndigheter och in-
            tressen, måtte tillsättas med uppgift att i samband med ut- vidgningen
            av det militära övningsfältet vid Skövde verka för att berörda
            civila intressen så långt möjligt tillgodoses.
          </p>
          <p xml:id="i-Wp4r4PS9WV3x95xdHHJTPU" type="date">
            Stockholm den 17 april 1963
          </p>
          <p xml:id="i-Gd66mAMASF13RFMSun3zC5">
            Bengt Börjesson Gunnar Larsson Gunnar Hyltander i Falköping i
            Luttra Lisa Johansson Rolf Eliasson
          </p>
        </div>
      </div>
    </body>
  </text>
</TEI>
