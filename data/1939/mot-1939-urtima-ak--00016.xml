<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939_urtima_ak__16/mot_1939_urtima_ak__16-001.pdf"/>
      <div type="motHeader" xml:id="i-GqTaVDK6faY3LXCxdZifLY">
        <div type="motTitle" xml:id="i-PMYPr38tWYg7dTUpWRbRVV"/>
        <div type="motSubmissionInfo" xml:id="i-Bao3sdWWHdkVVFotRFyxRE"/>
      </div>
      <div type="motBody" xml:id="i-HVrjiQPHE2CjkwfPMJ6gRC">
        <div xml:id="i-58JwvVHwkd2v1WoRz4Hd5r">
          <p xml:id="i-YsajuiYubh1dEHk2WUjcu">
            Motioner i Andra kammaren, Nr 16. 5
          </p>
          <p xml:id="i-UWymH7ETj9tPKmDVYvRghv">
            Nr 16.
          </p>
          <p xml:id="i-MaWBFhTCw9BqRLGBjm1kSm">
            Av herrar Senander och Hagberg i Luleå, i anledning av Kungl.
            Maj:ts proposition, nr 49, med förslag till förordning om ändrad
            lydelse av 2 $ förordningen den 8 juni 1923 (nr 155) angående
            omsättnings- och utskänk- ningsskatt å spritdrycker, m. m.
          </p>
          <p xml:id="i-MvpeTfTYYiw3Sz1czzfq32">
            I regeringens proposition nr 49 föreslås en kraftig höjning av
            omsätt- ningsskatten på spritdrycker och viner, varjämte en särskild
            accis skall ut- tagas på varje liter spritdrycker utöver den första,
            som under en och sam- ma kalendermånad utminuteras till en och
            samma köpare. Blir förslaget genomfört beräknas statskassans redan
            förut stora inkoms- ter genom spritbeskattningen ökas med det
            ansenliga beloppet av 63 miljo- ner kronor. För konsumenterna
            betyder detta en ökning av priset på sprit- drycker med kr. 2:20
            för den första litern och kr. 4:20 för var och en av de följande.
            Vinpriserna ökas med 50 procent, med en minimiskatt av kr. 2:—
            per butelj. Vid en konsumtion av fyra liter spritdrycker per person
            och månad medför detta en utgiftsstegring av kr. 14:80 eller per
            år kr. 177:60. Därtill kommer givetvis också en betydande merkostnad
            för den som jämväl konsumerar vin. Här är det alltså fråga om
            en ny väldig ökning av den stora indirekta beskattningsbörda som
            påvilar det svenska folket. Det är ett nytt försök till de många
            föregående att vältra över ökade statsutgifter på de mindre bär-
            kraftiga befolkningsskiktens skuldror. I stället för att låta
            de mest bär- kraftiga i samhället, de större inkomsttagarna, få
            bära huvudparten av kris- bördan, så tillgriper regeringen den
            gamla bekväma och raffinerade meto- den att beskatta konsumtionen
            och därmed tvinga de sämst ställda att be- tala. Den indirekta
            beskattningsformen är ingenting annat än ett medel till skydd
            för de förmögnas privilegier och står därför i motsättning till
            de bredare folklagrens intressen. Regeringens förslag blir än
            mera förkastligt, därför att det utgör en spe- kulation i spritbegäret.
            Förutsättningen för att spritbeskattningen skall kunna fylla sin
            budgetära uppgift är att konsumtionen av spritdrycker icke nedbringas.
            Sker detta så uppstår det brist i budgeten. Staten förutsätter
            alltså att superiet skall bestå i obegränsad omfattning, ja, den
            måste t. o. m. vara intresserad av att detsamma ökar. Staten,
            som borde gå i spetsen för en på förnuftiga vägar åstadkommen
            minskning i alkoholförbrukningen, uppträder alltså tvärtom som
            spekulant i spritbruket och grundar sin bud- get på bl. a. förutsättningen,
            att alkoholkonsumtionen skall vara oförändrad. Någon som helst
            nykterhetsfrämjande uppgift har icke spritbeskattningen. Tvärtom
            framgår det av finansministerns uttalande till statsrådsprotokollet,
            att han är synnerligen angelägen om att hindra eventuella försök
            från kon-
          </p>
          <pb facs="riksdagen-motions-pdf/data/1939/mot_1939_urtima_ak__16/mot_1939_urtima_ak__16-002.pdf"/>
          <p xml:id="i-4LwBFE2kV9UgmZxaKiH6Yy">
            6 Motioner i Andra kammaren, Nr 16.
          </p>
          <p xml:id="i-834VwWwJeKxjLBT62K38kE">
            sumenternas sida att övergå från starkare drycker till svagare.
            Det är gi- vetvis krasst finansiella synpunkter och icke nykterhetsskäl
            som komma till synes i följande rader. »Detta synes befogat icke
            allenast för åvägabringande av skälig jämnhet i alkoholbeskattningen
            utan även till förhindrande av att konsumenterna av spritdrycker
            efter skattehöjningen övergå till ökad förbrukning av vin. Vad
            skattesatsens storlek beträffar föreslår jag att densamma fastställes
            till 50 procent av systembolagens inköpspris å vinet. Då de billigare
            starkvinerna kunna tänkas komma att i första hand ersätta spritdryckerna
            vid en höjd beskattning, har jag emellertid ansett erforderligt,
            att för nämnda viner stadgas en minimiskatt av 2 kronor för helbutelj,
            varigenom en alltför ogynnsam utveckling i berörda riktning förhindras.»
            Den föreslagna vinbeskattningen har alltså till huvuduppgift att
            förhindra svenska folket att övergå från brännvins- till vinkonsumtion.
            Intresset av att de beräknade miljonerna skola inflyta i statskassan
            överskuggar helt in- tresset av att främja folknykterheten. Detta
            sker för att bespara landets rika en högre beskattning. Staten
            visar genom åtgärder sådana som den föreslagna, att den är in-
            tresserad av en hög spritkonsumtion. Skälet härtill är, såsom
            påvisats, att man i de bättre situerades och inte minst i bolagens
            intresse inriktat sig på att till övervägande del finansiera statsutgifterna
            på den indirekta be- skattningens väg eller, med andra ord, på
            småfolkets bekostnad. Vi äro prin- cipiellt motståndare till en
            dylik politik. Med hänvisning till vad vi här anfört få vi yrka,
          </p>
          <p xml:id="i-WPPF61N8pJSoKkYkyY2cJw">
            att riksdagen måtte avslå Kungl. Maj:ts proposition nr 49. Stockholm
            den 20 oktober 1939.
          </p>
          <p xml:id="i-4SP6eScgmaDA4sQFHSuuJa">
            K. E. Senander. H. Hagberg.
          </p>
        </div>
      </div>
    </body>
  </text>
</TEI>
