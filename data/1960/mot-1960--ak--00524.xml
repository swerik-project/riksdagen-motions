<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__524/mot_1960__ak__524-001.pdf"/>
      <div type="motHeader" xml:id="i-MGMbLWF3GNVaUg9EmWXDHK">
        <div type="motTitle" xml:id="i-CeeskUA6gMkeJiYpu2SDdH"/>
        <div type="motSubmissionInfo" xml:id="i-N42TeoiGWVe7ygsmLcFpPo"/>
      </div>
      <div type="motBody" xml:id="i-FBpuQGXacXCmsyLRrbn2Yv">
        <div xml:id="i-U9KBswf8vP2PBrWqqUjTUL">
          <p xml:id="i-3VzJpRpCffFn54RLr5iVBM">
            Nr 524—526 Motioner i Andra kammaren, nr 524 år 1960 1
          </p>
          <p xml:id="i-WCEGuvx4rdsnJcLmykKpoE">
            Nr 524
          </p>
          <p xml:id="i-AgaNgKY3ko4tv6tYR7MwKz">
            Av herr Nilsson i Tvärålund m. fl., om utredning rörande det
            tek- niska och administrativa förfarandet vid konsum- tionsutgiftsskatt,
            m. m.
          </p>
          <p xml:id="i-Sn1p7PJvZ4MBzfnruC5yXr">
            Sparandet och kapitalbildningen utgör grunden för de ekonomiska
            fram- stegen. Skall de såväl absolut som relativt ständigt ökade
            investeringsbeho- ven för produktionsapparatens utbyggnad och
            förnyelse kunna tillgodoses, skall de ekonomiska insatser som
            fordras på utbildningens, på forskningens, på energiförsörjningens
            m. fl. områden kunna göras och skall vårt land och dess näringsliv
            genom investerings- och rationaliseringsåtgärder kunna framgångsrikt
            hävda sig på nya, friare marknader måste sparandet ökas. Nödvändigheten
            att spara en allt större del av nationalinkomsten är mera uppenbar
            än någonsin tidigare. Den ekonomiska politik som förts har inte
            kunnat skapa stabilitet i pen- ningvärdet eller i tillräcklig
            utsträckning öka sparandedelen av national- inkomsten, vilka två
            företeelser är ömsesidigt beroende av varandra. Det kan ifrågasättas
            om de medel som traditionellt används i den ekonomiska poli- tiken
            är lämpliga för nutida förhållanden och krav. De enorma tekniska
            framstegen, det mycket rikt utvecklade organisationsväsendet och
            den in- ternationella utvecklingen har redan omändrat och kommer
            än mer i fram- tiden att omändra samhällets struktur. Både målsättning
            och medel för den ekonomiska politiken måste anpassas efter denna
            strukturförändring. De medel, som under 1950-talet använts i den
            ekonomiska politiken, har varit kreditrestriktioner, skatt på
            investeringar, punktskatter på vissa kon- sumtionsvaror m. m.
            Även den direkta statliga skatten har använts i åt- minstone konjunkturdämpande
            syfte. Likaledes har den allmänna varuskat- ten införts med konjunkturpolitisk
            och ekonomisk-politisk motivering. Dessa medel har emellertid
            inte motsvarat sitt syfte — delvis beroende på den snabba statliga
            utgiftsexpansionen. även den ekonomiska politikens klassis- ka
            vapen, räntan, har därför kommit till allt flitigare användning.
            Jämsides med ett hårt skattetryck har vi fått en mycket hög räntenivå.
            Det har t. o. m. ansetts nödvändigt att bibehålla en mycket hög
            räntenivå när kon- junkturnedgång gjort sig gällande. Förutsättningarna
            för användandet av nämnda finans- och penningpoli- tiska medel
            har väsentligt förändrats genom att samhället genomsyrats av organisationsväsendet.
            Praktiskt taget alla arbetstagare och företagare före- träds i
            sina ekonomiska intressen av organisationer. Därjämte finns orga-
            nisationer, som oberoende av yrkestillhörighet och socialgrupper
            söker till- varata sina medlemmars mera speciella intressen. Även
            dessa organisationer
          </p>
          <p xml:id="i-Bno1bLhvcWd9ZxedrwX9NG">
            1 Bihangq till riksdagens protokoll 1960. 4 saml. Nr 524—526
          </p>
          <pb facs="riksdagen-motions-pdf/data/1960/mot_1960__ak__524/mot_1960__ak__524-002.pdf"/>
          <p xml:id="i-HFEfH5oEGLriVqDBoiEvyU">
            2 Motioner i Andra kammaren, nr 524 år 1960
          </p>
          <p xml:id="i-ENZ26mqcWrpnGJWVBRpQLL">
            har ofta prägeln av ekonomiska intresseorganisationer. Användningen
            av de nämnda medlen möts regelmässigt av ett visst motstånd från
            de organisatio- ner, som anser sina medlemmar och intressen bli
            drabbade av åtgärden i fråga! Ett organiserat krav på kompensation
            utlöses. Företagarna söker ta igen sina kostnadsökningar genom
            förhöjda priser, löntagarna söker kompensera sig genom högre löner
            o. s. v. Huruvida det blir möjligt att göra verklighet av dessa
            kompensationskrav beror på ett flertal olika faktorer, som är
            svåra att bedöma på förhand, men att den avsedda effekten med
            en viss åt- gärd blir åtminstone betydligt dämpad kan inte ifrågasättas.
            Vid bedömningen av de nämnda ränte-, kredit- och skattepolitiska
            med- len kommer man alltså i konflikt med såväl sociala målsättningar
            som rätt- vise- och kompensationskrav, för vilket politiska och
            fackliga sammanslut- ningar inte vill lämna berörda medborgare
            i sticket. Den våldsamma ökning av skattetrycket som omsättningsskatten
            medfört har man sålunda sökt kom- pensera genom olika åtgärder.
            För folkpensionärerna utlöses ett indextill- lägg liksom vid vanlig
            inflation, för barnfamiljernas räkning har barnbidra- get förstärkts,
            och för vissa inkomsttagare, företrädesvis i medelskikten, har
            den direkta skatten sänkts i viss grad. De många små inkomsttagare,
            som inte är barnförsörjare eller folkpensionärer, har emellertid
            fått endast obe- tydlig kompensation eller ingen kompensation
            alls. Självfallet måste detta te sig obilligt. En allmän omsättningsskatt
            har — förutom sina ur social synpunkt nega- tiva verkningar och
            den omständliga och fördyrande administrationen — också den olägenheten
            att den direkt resulterar i prisstegringar. Om man sö- ker motverka
            ett inflationstryck genom införande eller höjning av omsätt- ningsskatt
            kan det därför förväntas att inflationspsykosen stegras och bl.
            a. utlöser förstärkta kompensationskrav för prisstegringarna.
            Därjämte drab- bar den allmänna omsättningsskatten investeringarna
            och produktionsmed- len i betydande utsträckning. Den medför vidare
            kostadsfördyringar och ut- giftsökningar för stat och kommun och
            medför alltså förutom sin egen pri- mära effekt en ytterligare
            skärpning av skattetrycket. Omsättningsskatten är således förenad
            med omfattande avigsidor och negativa verkningar. Liknande företeelser
            kan påvisas beträffande räntehöjningar och kredit- restriktioner.
            Det har ansetts erforderligt att göra omfattande undantag från
            dessa. Undantagen har emellertid icke grundat sig på det faktiska
            behovet i så måtto att de ekonomiskt svaga blivit tillgodosedda.
            Vissa svaga men troligtvis ett större antal med goda ekonomiska
            förutsättningar har undan- tagits från kreditrestriktionernas
            och räntehöjningarnas verkningar. Detta har medfört att åtgärderna
            fått sättas in med större kraft och omfattning, vilket gjort att
            övriga drabbats ännu hårdare. Särskilt för de ekonomiskt svaga,
            som inte omfattats av undantagen, måste ett dylik förfarande te
            sig orättvist, särskilt vid jämförelse med de ekonomiskt välställda
            som omfat- tats av undantagen. Påståendet att man numera undantar
            de ekonomiskt svaga från de tyngande åtgärderna inom den ekonomiska
            politiken överens- stämmer inte med verkligheten.
          </p>
          <pb facs="riksdagen-motions-pdf/data/1960/mot_1960__ak__524/mot_1960__ak__524-003.pdf"/>
          <p xml:id="i-Bcddcpki3KyZQsf3HBXte7">
            Motioner i Andra kammaren, nr 524 år 1960 3
          </p>
          <p xml:id="i-CLsHJ26UG1o83E1HKeKE54">
            En hög och jämn sysselsättning är numera ett synnerligen väsentligt
            mål för politiken. Därav följer att ingen vill förorda eller ta
            ansvaret för en rän- tehöjningskonsekvens i form av arbetslöshet.
            Räntepolitikens effekt är där- för inte densamma som den var,
            då man accepterade även ett mycket bety- dande mått av arbetslöshet.
            Räntevapnets ändrade funktion framgår av den senaste tidens utveckling.
            Genom kreditrestriktionerna har den statliga upplåningen och bostadsbyg-
            gandet getts prioritet på kreditmarknaden. Inom den del av kreditmarkna-
            den, där ingen prioritering förekommer, har konkurrensen om krediterna
            därigenom blivit mycket hårdare. Vi har fått en överansträngd
            kreditmarknad, som medfört att diskontot även vid konjunkturnedgång
            hållits på mycket hög nivå. Den nyligen företagna räntehöjningen
            är inte en aktiv åtgärd mot en väntad inflation utan en passiv
            åtgärd, en justeringsåtgärd, en anpassning till vad som redan
            skett genom den omfattande prioriteringen av krediterna. Avsikten
            synes emellertid vara att upprätthålla denna prioritet i obegränsad
            omfattning och också med de mera förmånliga räntesatserna. Därför
            har diskontohöjningen fått slå igenom på utlåningsräntorna men
            inte på inlå- ningsräntorna. Följden blir att småspararna inte
            får sin andel av räntehöj- ningen. De får avstå till den prioriterade
            delen av kreditmarknaden för att utlåningsräntan till den statliga
            upplåningen skall kunna hållas på låg nivå. Den förda kreditpolitiken
            innebär att den s. k. långa marknaden med dess lägre räntor i
            första hand reserveras för den prioriterade delen. Nä- ringslivet
            blir i stor utsträckning hänvisat till den s. k. korta marknaden
            med högre räntor. Räntehöjningen synes ha tillkommit för att bevara
            här påtalade förhållanden. Konsekvensen blir ökade tunga räntebördor
            inom näringslivet och ökade svårigheter att få krediter. Räntehöjningen
            får alltså påtagliga negativa verkningar, högre räntor och kreditsvårigheter
            för nä- ringslivet, men den positiva effekt, som kan följa med
            räntehöjningar i form av sparstimulans, har kraftigt beskurits.
            Diskontot är nu 1 procent högre än 1957, varav småspararna emellertid
            fått endast 0,5 procent. Då det som framhållits är synnerligen
            angeläget att sparandet stimuleras och ka- pital ställes till
            förfogande för produktionsapparatens utbyggnad och för- bättring,
            är denna politik synnerligen beklaglig. Det gällande systemet
            för direkt beskattning är uppbyggt med vägledning av principen
            skatt efter förmåga, vilket tar sig uttryck i bl. a. dess progressi-
            vitet. Beskattningen träffar därigenom arbetsinsatsen och särskilt
            hårt den sista nyskapande arbetsinsatsen. Eftersom de första pengarna
            av inkoms- ten användes till de primära och livsnödvändiga utgifterna
            och pengarna mot slutet av inkomsten förbrukas till de mera sekundära
            behoven blir det de sista pengarna av inkomsten som sparas. Det
            är dessa sista pengar pro- gressionen och marginalskatten drabbar
            hårdast. även den direkta statliga beskattningen drabbar sålunda
            hårt produktionens drivfjädrar — ökad ka- pitalbildning och ökad
            arbetsinsats. Progressiviteten är motiverad mot bakgrunden av
            en solidarisk samhälls-
          </p>
          <pb facs="riksdagen-motions-pdf/data/1960/mot_1960__ak__524/mot_1960__ak__524-004.pdf"/>
          <p xml:id="i-SSsDLkNf9yvxPV3oXG5xYX">
            4 Motioner i Andra kammaren, nr 524 år 1960
          </p>
          <p xml:id="i-MhCcbezqWUQfJRDyFG1Hkj">
            syn att bördorna skall bäras efter ekonomisk bärkraft. Denna
            syn är nu all- mänt omfattad. Dock torde den meningen vara ganska
            utbredd att inkomst- skatten och dess progressivitet nu nått ett
            läge, som inte utan betydande skadeverkningar kan överskridas.
            En sänkning av uttagningsprocenten för den statliga inkomstskatten
            skulle ha en viss betydelse ur sparfrämjande synpunkt. I nuvarande
            statsfinansiella läge och med hänsyn till andra an- gelägna skattesänkningar
            kan emellertid inte en sådan nu åstadkommas i sådan omfattning
            att den får nämnvärd inverkan på sparstimulansen, i var- je fall
            inte om den i och för sig riktiga principen skatt efter förmåga
            skall bibehållas som vägledande. Det nuvarande skattesystemet
            verkar inte spar- främjande utan snarare i motsatt riktning. Då
            man med hittills använda ekonomisk-politiska medel icke lyckats
            er- hålla tillräcklig kapitalbildning, som utgör grunden för en
            balanserad ex- pansion, har det tid efter annan diskuterats tvångsåtgärder
            för att få till stånd ett ökat sparande. Ett direkt tvångssparande
            ansågs av vissa böra införas för några år sedan. Senare har ett
            tvångssparande för ungdom fram- hållits som en möjlighet. Den
            nyligen beslutade obligatoriska allmänna till- läggspensioneringen
            bygger på fördelningssystemet och kräver i och för sig inte någon
            fondbildning av betydelse. Den omfattande fondbildning, som ingår
            i systemet, kan därför till övervägande delen betraktas som ett
            direkt tvångssparande. Det råder allmän enighet om att tidigare
            incitament till sparande numera försvunnit i betydande utsträckning.
            Detta kan emellertid inte ersättas av tvångsåtgärder och tvångssparande.
            Dylika åtgärder ökar marginalskattetänkandet och framkallar kompensationstänkande
            och kom- pensationsåtgärder av den art som tidigare berörts. även
            om kompensations- strävandena temporärt kan undertryckas, leder
            de förr eller senare till en inflationistisk utveckling, som urholkar
            de tvångssparade medlens värde. Tvångssparandet måste därför,
            oavsett i vilken form det sker, avvisas som realistiskt alternativ.
            Detta gäller även den omotiverade fondbildningen i den obligatoriska
            tilläggspensioneringen. Det sagda poängterar behovet av en omläggning
            av skattesystemet. Vi bör skapa ett skattesystem, som är verkligt
            sparfrämjande, som stimulerar den sista arbetsinsatsen och avskräcker
            från den sista konsumtionen, som bibehåller individens rätt och
            möjlighet till fritt konsumtionsval inom ra- men för hans resurser,
            dvs. åstadkomma ett personligt, frivilligt sparande. Skattesystemet
            borde få betydelse för att styra konjunkturen utan att, så- som
            sker särskilt i de rent totalitära staterna, åsidosätta individens
            frihet och personliga integritet. Det demokratiska samhället har
            saknat och saknar alltjämt tillräckligt användbara och för sitt
            ändamål väl lämpade instrument, som tillgodoser dels det från
            demokratisk synpunkt oeftergivliga kravet på individens fri- het
            och dels sociala rättvisehänsyn. Det saknas medel som utan uppslitan-
            de politiska strider kan användas för att reglera fördelningen
            mellan kon- sumtion och sparande. Den ekonomiska politiken i ett
            demokratiskt sam- hälle bör få till sitt förfogande medel, som
            dels rent allmänt stimulerar vil-
          </p>
          <pb facs="riksdagen-motions-pdf/data/1960/mot_1960__ak__524/mot_1960__ak__524-005.pdf"/>
          <p xml:id="i-3mf8Fp2SoNz85YtC1K9z2z">
            Motioner i Andra kammaren, nr 524 år 1960 5
          </p>
          <p xml:id="i-F8LM16z3PYxSkC6XivCyed">
            jan att spara och dels särskilt avskräcker från den »sista» konsumtionen,
            d. v. s. vad man skulle kunna kalla lyxkonsumtion. Enligt vår
            mening bör en beskattning av konsumtionsutgifterna, en konsumtionsutgiftsskatt,
            kun- na bli ett sådant tillbakahållande medel i fråga om lyx-
            eller överkonsum- tion. Detta får emellertid inte leda till en
            ökning av det allmänna skatte- trycket. Syftet med vår tanke om
            en skatt på konsumtionsutgifter är att inverka på den personliga
            konsumtionen för att åstadkomma den nödvändiga kapi- talbildningen
            och samhällsekonomiska balansen. Det förefaller vara en fram-
            komlig väg att i fråga om fysiska personer införa en kombination
            av skatt på inkomster och konsumtionsutgifter. I fråga om juridiska
            personer skulle således såsom nu sker — bortsett från omsättningsskatten
            — endast skatt på inkomster förekomma. Denna kombination av inkomst-
            och konsum- tionsutgiftsskatt får inte leda till en ökning av
            det samlade skattetrycket. Även om vi här diskuterar skattesystemet
            som sådant vill vi kraftigt under- stryka angelägenheten av att
            skattetrycket lättas. Det höga skattetryck som nu följt med den
            allmänna omsättningsskatten kan icke accepteras. Vid konsumtionsutgiftsskatt
            omfördelas skattetrycket så att den som sparar mera också får
            betala lägre skatt, medan den som icke vill avstå från konsumtion
            av icke nödvändigt slag får betala högre skatt. Att spara är ju
            att på annat sätt än skattevägen avstå från konsumtion till fördel
            för helheten. Genom den ökade kapitalbildning som följer av sparandet
            kan räntabla investeringar vidtagas i ökad utsträckning, rationaliseringar
            och förbättringar av produktionsapparaten genomföras snabbare
            och den eko- nomiska framstegstakten hållas på högre nivå, allt
            i helhetens intresse. Skatten på utgifter skulle såsom tidigare
            framhållits endast uttagas på personliga utgifter för konsumtionsändamål.
            Utgifter för investeringar och kostnader i rörelse samt alla kostnader
            för inkomsternas förvärvande skul- le undantagas. Den utgiftssumma,
            som sedan återstår, skulle i princip ut- göra nettoutgiften för
            konsumtionsändamål och upptagas vid taxering till utgiftsskatt.
            Det vore sålunda nödvändigt att skattebetalaren i deklaratio-
            nen redovisade sin förmögenhetsställning vid beskattningsårets
            början och slut. Förmögenheten deklareras även nu men bör vid
            utgiftsbeskattning de- klareras på ett mera ändamålsenligt sätt.
            Förändringarna i förmögenheten skulle ge besked om hur mycket
            av inkomsten som förbrukats för konsum- lion. Nu gällande bestämmelser
            för förmögenhetsbeskattning, inklusive arvs- och gåvoskatt, lämnar
            förbrukning av förmögenhet obeskattad. En person kan emellertid
            förbruka sitt kapital för konsumtionsändamål och därige- nom öka
            trycket på andras sparande och produktion utan att detta medför
            några konsekvenser i beskattningshänseende. Genom den föreslagna
            skat- ten på utgifter skulle en dylik förtäring av kapital komma
            att beskattas. Ett införande av utgiftsskatt torde därför medföra,
            att nu gällande regler för arvs-, gåvo-, vinst- och förmögenhetsbeskattning
            måste överses. Omständigheten att även s. k. kapitalförtäring
            beskattas vid utgiftsbe-
          </p>
          <p xml:id="i-W7Lha9a1hEfJP8zP4qvMsQ">
            1t Bihang till riksdagens protokoll 1960. 1 saml. Nr d24—526
          </p>
          <pb facs="riksdagen-motions-pdf/data/1960/mot_1960__ak__524/mot_1960__ak__524-006.pdf"/>
          <p xml:id="i-REXNaJB9zcoxTsQ2HEbWKs">
            6 Motioner i Andra kammaren, nr 524 år 1960
          </p>
          <p xml:id="i-FkUqb2iLXxXkLo4KMydxEk">
            skattning, vilket hänger samman med att man betalar skatten inte
            när pengarna förvärvas utan när de förbrukas för konsumtion, medför
            omfat- tande utjämningsmöjligheter för den enskilde. Många ungdomar
            har i våra dagar stora inkomster men liten försörjningsbörda.
            De tillägnar sig under denna tid ofta levnadsvanor som icke kan
            bibehållas sedan familjebildning skett, vilket medfört och medför
            omfattande problem. Vid en lämpligt av- vägd utgiftsskatt skulle
            överkonsumtion under ungdomsåren bli hårt be- skattad av utgiftsskatt
            och sparstimulansen sålunda stor. Sedan familje- bildningen skett
            och försörjningsbördan och därmed även det faktiska kon- sumtionsbehovet
            av normal karaktär blivit större, skulle konsumtionen till- låtas
            bli större utan att för den skull bli belagd med samma utgiftsskatt.
            Det kan dessutom övervägas att bosättningsåret medge ett extra
            skattefritt utrymme för att därigenom ytterligare stimulera till
            ungdomssparande och ekonomisk planering inför familjebildningen.
            Redan systemet som sådant erbjuder emellertid stora möjligheter
            härvidlag. Konsumtionsutgiftsbeskattning ger stora möjligheter
            till resultatutjäm- ning mellan olika år. En stor inkomst under
            ett år förfaller till utgiftsskatt endast till den del den förbrukas.
            Den övriga delen förfaller inte till utgifts- skatt förrän den
            tages i anspråk kanske under år då förstärkning av in- komsten
            behövs. Ett sådant utjämningsförfarande är av stort värde för
            så- väl den enskilde som samhället. Även för sparande med sikte
            på ökad ålderdomstrygghet skulle en kon- sumtionsutgiftsbeskattning
            få stor betydelse. I nuvarande skattesystem be- skattas inte premie
            för pensionsförsäkring, utan den utfallande pensionen beskattas
            i sinom tid. Vid konsumtionsutgiftsbeskattning skulle olika for-
            mer av sparande bli jämställda härvidlag. Oavsett om sparandet
            sker i bank, i egnahem eller annan fastighet, i rörelse, genom
            försäkring eller på annat sätt, skulle det inte beläggas med utgiftsskatt
            förrän det förbrukas, t. ex. på ålderdomen o. s. v. Den enskilde
            skulle få ökade val- och frihetsmöjlig- heter i sitt sparande.
            Skatteskalan för en konsumtionsutgiftsskatt kan utformas på olika
            sätt. Den kan göras regressiv, den kan göras proportionell, den
            kan göras pro- gressiv, och man kan tänka sig en kombination av
            dessa olika metoder. Det finns alltså alternativa möjligheter,
            som bör prövas mera ingående. Skatteskalan måste emellertid utformas
            med hänsyn till det skattefria utrymme för grundkonsumtion, som
            kan komma i fråga. Principen om skatt efter bärkraft får icke
            åsidosättas. I nuvarande skattesystem är detta tillgodosett genom
            progressiviteten och genom ortsavdrag samt barnbidrag, vilket
            ju utgör en skatteåterbäring på grund av försörjningsbörda. I
            kon- sumtionsutgiftsbeskattningen borde det för grundkonsumtion
            skattefria ut- rymmet lämpligen grundas på det antal konsumtionsenheter,
            som skall leva på ifrågavarande inkomst. Därigenom blir skattesystemet
            familjevänligt. Med en rent progressiv skatteskala kan emellertid
            ett sådant skattefritt konsumtionsutrymme få olika värde beroende
            på inkomstens storlek liksom fallet skulle vara i nuvarande statliga
            inkomstbeskattning. Om skalan göres
          </p>
          <pb facs="riksdagen-motions-pdf/data/1960/mot_1960__ak__524/mot_1960__ak__524-007.pdf"/>
          <p xml:id="i-VaFtUffbnJAceUB3DpDqoq">
            Motioner i Andra kammaren, nr 524 år 1960 7
          </p>
          <p xml:id="i-KGW7fjEBZi3cEUCPYL37VG">
            proportionell får avdraget icke denna karaktär, men det finns
            också andra möjligheter till teknisk utformning som löser frågan
            om grundkonsumtions- utrymmets lika värde utan att sparstimulansen
            för den skull behöver gå törlorad. I fråga om omsättningsskatten
            har ett avgränsat fritt utrymme åstad- kommits genom att bostadskostnaderna
            undantagits till viss del. För övri- ga delar av grundkonsumtionen
            är omsättningsskatten oundviklig. S. k. överkonsumtion går emellertid
            fri i avsevärd utsträckning främst beroende på att vissa tjänster
            av tekniska skäl undantagits. Sålunda har t. ex. resor och restaurangtjänster,
            vilka ingår som betydande komponenter i den s. k. överkonsumtionen,
            icke belagts med omsättningsskatt. även om de tek- niska skälen
            varit tvingande, framstår detta som mindre tillfredsställande.
            Tanken har framförts att man skulle vidga det från omsättningsskatt
            fria utrymmet för grundkonsumtion genom att undanta livsmedel
            eller genom att belägga relativt umbärliga varor med högre skatt.
            Detta har emellertid av- visats av tekniska skäl. Det är sålunda
            svårt att dra en gräns mellan umbär- liga och oumbärliga varor,
            och det skulle stöta på mycket stora administra- tiva svårigheter
            — inte minst för berörda näringsidkare — att undanta livs- medlen.
            Vidare skulle en hårdare skattebeläggning av umbärliga varor inne-
            bära ett betydande ingrepp i det fria konsumtionsvalet. Det kan
            sålunda konstateras att konsumtionsutgiftsskatten i tekniskt avseende
            är överläg- sen såväl nuvarande statliga inkomstbeskattning som
            omsättningsskatten när det gäller att avväga skatten efter bärkraft
            och försörjningsbörda utan att det fria konsumtionsvalet sättes
            i fara. Såsom redan anförts bör en konsumtionsutgiftsbeskattning
            införas vid si- dan av en statlig inkomstbeskattning av nuvarande
            typ utan att skattetryc- ket tillåtes öka. Tvärtom är en sänkning
            av det totala skattetrycket synnerli- gen angelägen. Vi har påvisat
            att ett sådant skattesystem skulle innebära en kraftig stimulans
            för det personliga sparandet och för kapitalbildningen. Men systemet
            skulle därjämte kunna användas i konjunkturstyrande syfte. Inför
            en befarad överkonjunktur kan utgiftsskatten höjas och inkomstskat-
            ten sänkas. Konsumtionen blir sålunda belagd med relativt stor
            skatt, och sparandet stimuleras kraftigare. Den enskilde ställs
            inför ett val — att visa erforderlig återhållsamhet i konsumtionen
            och spara mera eller att erlägga utgiftsskatt. Om alla regelmässigt
            väljer att erlägga skatten, vilket emeller- tid icke torde bli
            fallet, indrages köpkraft den vägen, och bättre balans ska- pas.
            Väljes konsumtionsåterhållsamhets- och sparandealternativet sjunker
            efterfrågan, medel blir tillgängliga för produktionsökande investeringar,
            och bättre balans skapas. Inför en befarad konjunkturnedgång kan
            skattesyste- met utnyttjas på omvänt sätt. Utgiftsskatten justeras
            nedåt, konsumtionen blir inte belagd med så hög skatt, sparstimulansen
            minskar, vilket allt resul- terar i att efterfrågan stimuleras
            och hålls uppe. En kombinerad konsumtionsutgifts- och inkomstbeskattning
            erbjuder möjligheter, som inte hittills använda finans- och penningpolitiska
            medel kunnat erbjuda. Den utgör elt kraftigt incitament till ökat
            sparande och till
          </p>
          <pb facs="riksdagen-motions-pdf/data/1960/mot_1960__ak__524/mot_1960__ak__524-008.pdf"/>
          <p xml:id="i-NtFrMx9ZNdV7wB2dAqRcMs">
            8 Motioner i Andra kammaren, nr 524 år 1960
          </p>
          <p xml:id="i-Hi1nCErhQTez5p5NF7eT8e">
            ökad kapitalbildning, som är grundläggande förutsättningar för
            det ekono- miska framåtskridandet. Den erbjuder större möjligheter
            till ett rättvist hänsynstagande till försörjningsbördan än nuvarande
            beskattning. Den bör kunna bli ett verksamt medel i konjunkturpolitiken,
            särskilt då dess använd- ning i konjunktursyfte icke kan framkalla
            sådana kompensationskrav som varit de måhända svåraste hindren
            i den ekonomiska politiken. Inte heller är dess användning i konjunktursyfte
            förenad med räntans benägenhet att särskilt utsätta ekonomiskt
            svaga. Systemet stimulerar den sista arbetsin- satsen och till
            ökad arbetsinsats och bör därvid kunna medverka till att re- ducera
            de menliga företeelserna på skattemoralens område. Det skulle
            få en god effekt på ungdomssparandet, underlätta resultatutjämning
            i beskatt- ningen och utgöra en stimulans till frivilligt trygghetssparande.
            Det jämstäl- ler olika sparformer och lägger icke hinder för den
            enskildes fria konsum- tionsval. Framför allt skulle systemet
            medverka till ökat personligt sparande och ökat personligt ägande.
            Till de glädjande företeelserna i den ekonomiska ut- vecklingen
            hör ökat välstånd och en rättvisare inkomstfördelning. Möjlig-
            heterna till ett breddat personligt sparande och ägande har aldrig
            tidigare varit så stora. Jämsides därmed har det materiella trygghetsbehovet
            kunnat tillgodoses på ett allt bättre sätt. Framtiden ställer
            ökade möjligheter i ut- sikt. Samhället bör alltjämt garantera
            den enskilde grundtrygghet. Väl- ståndshöjning bör fördelas till
            alla. Med den fördelningen följer konsekven- sen att alla måste
            bidraga till välståndets skapande. Därvid utgör sparandet en av
            de mest grundläggande förutsättningarna. Ett fördelat reellt sparande
            kan inte åstadkommas utan personligt ansvar. Vårt här diskuterade
            alterna- tiv ger den enskilde den frihet och valmöjlighet, förutan
            vilken inget an- svarstagande kan ske. Det ger helheten garanti
            mot den enskildes missbruk samtidigt som bättre möjligheter öppnas
            för den enskilde att förbättra sin trygghet och sitt oberoende.
            Det är en politik som bygger på grundtrygghet, personlig frihet
            och personligt ansvar. Orsaken till att man hittills tvekat inför
            här föreslagna skattesystem lig- ger i de tekniska svårigheterna,
            vilka ansetts vara mycket stora. Det skall icke förnekas att systemet
            erbjuder tekniska och administrativa svårigheter, liksom det är
            svårt att i förväg utan närmare överväganden och analyser i detalj
            belysa verkningarna av systemet. Det nuvarande skattesystemet
            kan emellertid heller inte sägas vara tekniskt okomplicerat och
            lätt att admini- strera. Den avgörande skillnaden synes till avsevärd
            del ligga däri att man blivit van vid det och lärt att behandla
            det rutinmässigt. Ställdes man inför uppgiften att införa det
            nuvarande systemet skulle det sannolikt te sig minst lika tekniskt
            och administrativt besvärligt som införandet av konsumtions- utgiftsbeskattning
            ansetts vara. Det förtjänar påpekas att man icke tvekat införa
            omsättningsskatt trots den omfattande administration en sådan
            skatt kräver. Den omständigheten att staten undandragit sig kostnaderna
            för den övervägande delen av admi- rnistrationen, den del som
            lagts på företagare och näringsutövare av skilda
          </p>
          <pb facs="riksdagen-motions-pdf/data/1960/mot_1960__ak__524/mot_1960__ak__524-009.pdf"/>
          <p xml:id="i-78oozhzH4BDBMuJgeAawKN">
            Motioner i Andra kammaren, nr 524 år 1960 9
          </p>
          <p xml:id="i-6JtoH5TPnR5A6o4cng9rdc">
            slag, får ingalunda tolkas som ett bevis för att administrationen
            är billig och enkel. Om motsvarande kostnader och arbetsinsatser
            användes att ad- ministrera en konsumtionsutgiftsskatt, skulle
            man övervinna de svårigheter, som nu sägs lägga hinder i vägen.
            En avgörande skillnad skulle dock ligga däri att kostnaden skulle
            bestridas av staten och icke ensidigt av vissa grupper medborgare.
            " De tekniska svårigheterna vid konsumtionsutgiftsbeskattning
            får icke överdrivas. Endast en noggrann utredning kan emellertid
            skapa klarhet be- träffande de påståenden som ställts mot påståenden
            i fråga om detta skatte- systems tekniska förutsättningar. En
            utredning av det tekniska och admi- nistrativa förfarandet liksom
            av vissa alternativa möjligheter vid konsum- tionsutgiftsbeskattning
            är därför synnerligen angelägen. Med stöd av vad ovan anförts
            hemställes, att riksdagen måtte i skrivelse till Kungl. Maj:t
            anhålla om en förutsättningslös utredning av det tekniska och
            ad- ministrativa förfarandet samt vissa alternativa möjligheter
            vid konsumtionsutgiftsskatt i enlighet med vad i motionen anförts.
          </p>
          <p xml:id="i-PtsrvVBLLTgCBfPuKe3p32">
            Stockholm den 27 januari 1960
          </p>
          <p xml:id="i-VZcP4rNnjF69EZU2wXxn2E">
            Jan-Ivan Nilsson Stig F. Hansson Einar Gustafsson i Tvärålund
            i Önnarp i Kårby Thorbjörn Fälldin Emil Elmwall John Eriksson
            i Bäckmora Fritz Börjesson Fridolf Jansson Rune Gustavsson
          </p>
          <p xml:id="i-H99n8gdH3QWc3G9ZvpetAs">
            i Benestad i Alvesta
          </p>
        </div>
      </div>
    </body>
  </text>
</TEI>
