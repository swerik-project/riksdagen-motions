<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-00734">
  <teiHeader>
    <fileDesc>
      <titleStmt>
        <title>Infrastruktur i Västmanland</title>
        <author corresp="i-3Su8RZSRu3defRTgsQprqZ i-ME9KY5TsTMUGSHJP1KEsna">av Mikael Damsgaard och Caroline Högström (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:734 av Mikael Damsgaard och Caroline Högström (båda M)</title>
          <idno type="rdwebb">HB02734</idno>
          <rs type="number">734</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB02734/text</ref>
          <ref type="dokument_url_html">https://data.riksdagen.se/dokument/HB02734</ref>
          <ref type="dokumentstatus_url_xml">https://data.riksdagen.se/dokumentstatus/HB02734</ref>
          <ref type="pdf">https://data.riksdagen.se/fil/EAF27129-8094-4DE9-9E68-9E4666D50957</ref>
          <ref type="docx">https://data.riksdagen.se/fil/B5B86AD7-4F65-4B3D-AA0A-743BC2BDCE69</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-ME9KY5TsTMUGSHJP1KEsna</idno>
            <name>Caroline Högström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-CTJqPUZZ8RVthhwwgzhjYe" type="signed"/>
        <correspContext corresp="i-CTJqPUZZ8RVthhwwgzhjYe">
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-ME9KY5TsTMUGSHJP1KEsna"/>
        </correspContext>
        <correspAction type="submitted" xml:id="i-AQEQHqKtEfjKDPiutoqTFk">
          <date when="2023-10-02"/>
          <time when="17:56:08"/>
        </correspAction>
        <correspAction type="reviewed" xml:id="i-DfnQpjZZXbkWD48RdpdQa8">
          <date when="2023-10-02"/>
          <time when="18:35:00"/>
        </correspAction>
        <correspAction type="referred" xml:id="i-TrbHTWZTyg2CzBN6J7nVJN">
          <date when="2023-10-17"/>
        </correspAction>
        <correspAction type="assigned" xml:id="i-8h2ub7gQ6dR7Wq2o2niRcv">
          <date when="2024-02-02"/>
          <time when="15:26:38"/>
        </correspAction>
        <correspContext corresp="i-8h2ub7gQ6dR7Wq2o2niRcv">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-V47fVS4nadpxNa2wfDvrBs"/>
        <correspContext corresp="i-V47fVS4nadpxNa2wfDvrBs">
          <ref type="uppgift">2023/24:TU14</ref>
          <ref type="ref_dok_id">HB01TU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU14</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LDQ3n3oQT1xnNwBtus4Mrm"/>
        <correspContext corresp="i-LDQ3n3oQT1xnNwBtus4Mrm">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:734 av Mikael Damsgaard och Caroline Högström (båda M) Infrastruktur i Västmanland</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-JsAcMQGfMzv5WqG1gstkBs">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-UzKgSXLHsPKfmkkhVdCdjQ">
              Riksdagen ställer sig bakom det som anförs i motionen om Mälarbanan
              och snabbare förbindelse mellan Stockholm och Oslo och tillkännager
              detta för regeringen.
            </item>
            <item sortKey="Yrkande 2" xml:id="i-3qi7Ezsw1brWWkmaMpSVCe">
              Riksdagen ställer sig bakom det som anförs i motionen om förstärkningar
              av Bergslagspendeln och tillkännager detta för regeringen.
            </item>
            <item sortKey="Yrkande 3" xml:id="i-9R4UiMpf94BbnDRfGAgsGc">
              Riksdagen ställer sig bakom det som anförs i motionen om att
              anpassa Hjulstabron för att större fartyg ska kunna trafikera
              Mälararleden och tillkännager detta för regeringen.
            </item>
            <item sortKey="Yrkande 4" xml:id="i-5WNjb2HstbCZKRtyhaMnx7">
              Riksdagen ställer sig bakom det som anförs i motionen om vägunderhållet
              i Västmanland och tillkännager detta för regeringen.
            </item>
            <item sortKey="Yrkande 5" xml:id="i-91LcxqkGLj6HJ5wHa4SMCg">
              Riksdagen ställer sig bakom det som anförs i motionen om att
              Västerås flygplats pekas ut som en permanent beredskapsflygplats
              samt att det statliga driftsstödet till flygplatsen förstärks
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-LU1scnc9QaE2Ms6wzFZ625">
            Motivering
          </head>
          <p xml:id="i-FgRvnSk2dE5PW9WtSHDC1h">
            Västmanlands län har ett bra läge i den växande Stockholm-Mälardalsregionen.
            I Västmanland finns världsledande tillverkningsindustri och en
            växande kunskapsintensiv tjänstesektor. Näringslivet i Västmanland
            bidrar på olika sätt med att leda världen i klimatomställningen.
            Samtidigt är arbetslösheten högre och utbildningsnivån lägre i
            Västmanland än för riket i genomsnitt.
          </p>
          <p xml:id="i-LXLzYFK3gL844BX1aL5UA2">
            Goda kommunikationer är av avgörande betydelse för länets invånare
            att ta sig till jobb, utbildning och fritidsintressen men också
            för näringslivets möjligheter att klara kompetensförsörjningen.
            För att fullt ut kunna dra nytta av Västmanlands goda geogra­fiska
            läge och näringslivets styrkor krävs därför satsningar på den
            statliga transport­infrastrukturen.
          </p>
          <head type="h2" xml:id="i-Vx15peMoU2XJnKtfPB1Gdz">
            Mälarbanan och snabbare förbindelse Stockholm–Oslo
          </head>
          <p xml:id="i-Wk9aTurJoTUsJSgRER6XzL">
            Mälarbanan är en del av en framtida snabb järnvägsförbindelse
            mellan Stockholm och Oslo. Med förbättringar av befintlig infrastruktur
            och några nya länkar skulle det vara möjligt att binda samman
            Stockholm och Oslo med en restid på under tre timmar via Västerås.
            Mälarbanan har också mycket stor betydelse för pendling och transporter
            inom Stockholm-Mälardalsregionen. För att stärka den regionala
            pendlingen i Mälardalen behöver kapaciteten på Mälarbanan förstärkas.
            Planerna med fyrspår hela sträckan Kallhäll till Stockholms central
            behöver förverkligas. Spårkapaciteten behöver också utökas västerut
            mot Örebro med dubbelspår mellan Kolbäck och Hovsta. Med satsningar
            på spår- och kapacitetsförstärkningar på Mälarbanan förbättras
            inte bara pendlingsmöjligheterna inom Mälardalen och mellan viktiga
            regionstäder i Svealand. De bidrar också till att förverkliga
            en snabb järnvägsförbindelse mellan Stockholm och Oslo.
          </p>
          <head type="h2" xml:id="i-4BeBiFisf3zKf31eHJXAku">
            Bergslagspendeln
          </head>
          <p xml:id="i-96Vr4VwzCajeLpGdmb9Spa">
            Järnvägen mellan Västerås och Ludvika via Fagersta, den så kallade
            Bergslagspendeln, utgör en viktig pulsåder för de som bor eller
            verkar i norra Västmanland och sydvästra Dalarna. För den som
            bor i exempelvis Fagersta, Ludvika eller någon av de övriga orterna
            längs banan är pendlingen till Västerås och vidare mot Stockholm
            viktig för att nå såväl en större arbetsmarknad som kunder och
            leverantörer. För industrin betyder dessutom goda pendlingsmöjligheter
            mycket för möjligheten att rekrytera den kvali­ficerade kompetens
            som behövs. Inte minst har Ludvika genom Hitachi (tidigare ASEA
            och ABB) av tradition mycket starka band till Västerås.
          </p>
          <p xml:id="i-MQnZU2B94exSFeCtxdy8dC">
            Dessvärre är restiderna för långa och förseningar vanliga på
            Bergslagspendeln. En av orsakerna är bristande spårkvalitet. Längs
            banan finns starka pendlarstråk där många i dagsläget upplever
            att de inte kan lita på tågföringen och därför istället väljer
            bil. Pendlingen har också potential att öka kraftigt med ökat
            antal avgångar och kortare restid. Men för det krävs åtgärder
            i banans kapacitet. Region Västmanland har som målbild att öka
            från timmestrafik ända upp till kvartstrafik i delar av stråket.
          </p>
          <p xml:id="i-WL2DzsbonBDRTgPLJPouGC">
            Trafikverket tog 2015 fram en åtgärdsvalsstudie som visar på
            att en mängd olika åtgärder krävs för att möjliggöra kortare restider
            och ökad turtäthet. Sammantaget innebär det åtgärder som i sammanhanget
            är mindre kostsamma men ändå skulle inne­bära en stor skillnad.
            För att underlätta pendlingen i Västmanland bör regeringen över­väga
            hur nödvändiga förstärkningar av Bergslagspendeln kan komma på
            plats.
          </p>
          <head type="h2" xml:id="i-CmmPF7Vgiaain7Y5W7jUie">
            Mälarsjöfarten
          </head>
          <p xml:id="i-2HakMrdt6bPFNkfcnCPLJF">
            Genom att flytta gods från landtransporter till sjöfart kan stora
            vinster uppnås. Det minskar transporternas klimatavtryck väsentligt
            liksom att ett hårt belastat väg- och järnvägsnät avlastas.
          </p>
          <p xml:id="i-Lq9rg6SiPJGiDZZnDB6MTN">
            Nu pågår Mälarprojektet som syftar till att kunna ta in större
            fartyg till hamnarna i Västerås och Köping. Projektet innefattar
            bland annat ombyggnation av slussen i Södertälje samt muddring
            av Mälarfarleden och de två mälarhamnarna. Dessvärre finns inget
            beslut om anpassning av Hjulstabron där väg 55 korsar Mälarfarleden.
            Om Hjulsta­bron inte byggs om alternativt ersätts med en ny bro
            kommer de stora investeringar som görs i slussen, farled och hamnar
            inte fullt ut kunna nyttogöras. Regeringen bör därför överväga
            hur Hjulstabron så snart som möjligt kan anpassas för att större
            fartyg ska kunna passera bron.
          </p>
          <head type="h2" xml:id="i-8JHCiFYawqGZC4AJGJUZRT">
            Vägunderhållet i Västmanland
          </head>
          <p xml:id="i-Gh4W5k4wumU7WUNjD4SgM4">
            Ett fungerande vägnät är avgörande för att samhället ska fungera.
            Många privatpersoner är beroende av bilen för att ta sig till
            arbete och att få vardagen att fungera. Många företag är beroende
            av lastbilstransporter för sin verksamhet. Inte minst är bra vägar
            en förutsättning för de företag som ligger utanför de stora pendlingsstråken
            att kunna rekrytera rätt kompetens. Vägunderhållet brister i hela
            landet. Ett resultat av detta är att Trafikverket har sänkt hastighetsbegränsningarna
            på 130 mil statlig väg. Riksförbundet M (Motormännen) presenterade
            förra året en kartläggning av hur ytojämnheten ser ut på Sveriges
            vägnät. Undersökningen visar att det är stora skillnader mellan
            länen. Undersök­ningen visar också att vägarna i Västmanland är
            landets tredje sämsta.
          </p>
          <p xml:id="i-TpAXeXksRig9cuaUSqJcyN">
            Det finns ett starkt samband mellan vägsträckors ytojämnhet och
            försämrad trafik­säkerhet. Utöver sämre trafiksäkerhet leder en
            ojämn vägyta till ökat buller, minskad komfort, förslitningar
            på fordon, sämre avrinning samt försämrad vinterväghållning. Det
            är därför välkommet att regeringen i budgetpropositionen har aviserat
            ökade anslag till vägunderhåll för de kommande åren. Med tanke
            på det bristande underhållet på vägarna i Västmanlands län bör
            regeringen särskilt överväga hur underhållet av de västmanländska
            vägarna kan förbättras.
          </p>
          <head type="h2" xml:id="i-VFGj1Dxop9yyp8pB1Zqc2C">
            Långsiktigt statligt driftsstöd till Västerås flygplats
          </head>
          <p xml:id="i-5Fdz15BkQti5ts9TLvoFq9">
            För att långsiktigt säkerställa att viktig infrastruktur och
            samhällsviktig verksamhet fungerar förslår regeringen i budgetpropositionen
            att det statliga driftsstödet till de regionala icke-statliga
            flygplatserna ska fördubblas till 210 miljoner kronor årligen.
            Det är ett välkommet besked att staten tar ett större ansvar för
            flygplatsinfrastrukturen i Sverige.
          </p>
          <p xml:id="i-GgDwmtnKpPWB6gHaUrTeZ8">
            I ett försämrat säkerhetspolitiskt läge där Sverige i händelse
            av krig förväntas ta stöd av andra stater inom ramen för Nato
            finns det anledning att värna en fullt fungerande flygplats i
            huvudstadens närhet. Västerås flygplats har också möjlighet att
            fungera som reservflygplats för Arlanda. Flygplatsens infrastruktur
            är god och kapaciteten är större än vad som nyttjas idag. Även
            i fredstid har flygplatsen stor betydelse till exempel för ambulansflyg
            till och från Västmanlands sjukhus i Västerås. Vidare spelade
            Västerås flygplats en betydelsefull roll under skogsbranden i
            Västmanland 2014 där närheten till sjöar och vattendrag bidrog
            till släckningsarbetet. Västerås flygplats med dess långa banlängd
            och bärighet har därför sammantaget stor betydelse för totalförsvaret.
          </p>
          <p xml:id="i-FgPfy3F5wDisRmvQgE8hLv">
            Under våren 2022 beslutade den tidigare socialdemokratiska regeringen
            att peka ut ytterligare 17 flygplatser i landet till beredskapsflygplatser.
            Det innebar att det skulle finnas beredskapsflygplatser i samtliga
            län förutom Västmanlands, Gävleborgs och Kalmars län.
          </p>
          <p xml:id="i-6R3kvV941p913xboNTxjF4">
            Att Västerås flygplats inte pekades beredskapsflygplats kunde
            sannolikt till dels härledas till att Västerås stad under 2020
            beslutade att avveckla flygplatsen. Efter en lokal folkomröstning
            våren 2021, där en överväldigande majoritet av de röstande förordade
            att flygplatsen ska finnas kvar, revs avvecklingsbeslutet upp.
          </p>
          <p xml:id="i-Nhc7nmCQ2gtQE4w4gBwYZ7">
            Västerås flygplats samägs från den 1 april 2022 av Västerås stad
            och Region Västmanland och befinner sig nu i en utvecklingsfas.
            Det var därför naturligt att sittande regering hösten 2022 pekade
            ut även Västerås flygplats som beredskapsflygplats.
          </p>
          <p xml:id="i-SXHXJx6rrdDJSaf3AUPKA2">
            Att upprätthålla fungerande flygplatser kräver emellertid långsiktighet.
            Det är därför viktigt beslut om beredskapsflygplatser och statligt
            stöd är stabilt över tid. Regeringens ökade satsning på de regionala
            flygplatserna möjliggör det. I det sammanhanget bör Västerås flygplats
            pekas ut som en permanent beredskapsflygplats och i samband med
            det bör också det statliga driftsstödet till flygplatsen förstärkas.
          </p>
        </div>
        <div type="motSignatures">
          <list>
            <item xml:id="i-Ms7dc622PZhDG9LooBvYeG">
              Mikael Damsgaard (M)
            </item>
            <item xml:id="i-NzZpqL1rzb3p8Vw9hCyxUR">
              Caroline Högström (M)
            </item>
          </list>
        </div>
      </div>
    </body>
  </text>
</TEI>
