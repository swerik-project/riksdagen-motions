<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0303/mot_200203_MJ_0303-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ303 pnr: kd655
          </p>
          <p>
            Motion till riksdagen 2002/03:MJ303
          </p>
          <p>
            av Gunilla Tjernberg och Erling Wälivaara (kd)
          </p>
          <p>
            Produktionsmål för jordbruket i norra Sverige
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av produktionsmål för jordbruket i
            norra Sverige. 2. Riksdagen begär att regeringen fullföljer det
            uppdrag riksdagen i december 1998 gav regeringen om att utforma
            ett särskilt stöd till fjällnära område.
          </p>
          <p>
            Produktionsmål för jordbruket i norra Sverige
          </p>
          <p>
            ”Hela Sverige ska leva” är en vision och en målsättning för många.
            För att vi skall nå dit så krävs det att alla politikens instrument
            används. För att nå visionen så måste det också finnas arbetstillfällen
            över hela landet. Hela Sverige kan inte leva enbart genom att
            människorna skall pendla till sina arbeten som kan ligga många
            mil bort, särskilt i norra Sverige. Arbetstillfällena måste i
            betydligt högre grad än idag finnas där människorna finns. Under
            en lång följd av år har vi kunnat se att landsbygden på många
            områden i vårt land har utarmats både vad gäller antal människor
            och service. För att kunna bryta den negativa utvecklingen så
            behöver landsbygden arbetstillfällen där människorna bor. Som
            grund för ett starkt lokalt näringsliv behövs det någon eller
            några basnäringar. Till dessa hör jord- och skogsbruket i norra
            Sverige. Landsbygdens negativa utveckling kan i hög grad också
            kopplas ihop med att antalet arbetstillfällen inom jord- och skogsbruk
            har minskat. Förutom att
          </p>
          <p>
            arbetsillfällen har försvunnit så förbuskas landsbygden med följd
            att miljö- och kulturvärden försvinner. I det här perspektivet
            så framstår jord- och skogsbruket som den naturliga basnäringen.
            Så länge det finns människor i vårt avlånga land så kommer vi
            att behöva mat som produceras i deras närhet. Det handlar också
            om att ta
          </p>
          <pb facs="riksdagen-motions-pdf/data/200203/mot_200203_MJ_0303/mot_200203_MJ_0303-0002.pdf"/>
          <p>
            2002/03:MJ303
          </p>
          <p>
            vara på de affärsmöjligheter som har sitt ursprung i jord, skog
            och landsbygdens miljö. Med andra ord så krävs det att det finns
            ett levande lantbruk som producerar något. Idag vi se hur livsmedelsproduktionen
            minskar i norra Sverige, detta gäller alla produktionsgrenar.
            Särskilt påtaglig är minskningen i de mest glesa delarna av vårt
            land. Aktuell statistik visar på att särskilt stödområdena 1—3
            haft en mer negativ utveckling än övriga Sverige. Som exempel
            kan nämnas att mjölkproduktionens förändring i ton 1995— 2001
            visar på —6,4 96 medan hela riket visar +1,5 96. Jordbruksproduktionen
            börjar nå en så låg nivå inom många områden att den är svår att
            överhuvudtaget upprätthålla. Underlaget för livsmedelsindustri,
            transporter, service m.m. börjar nå en nivå där det inte är ekonomiskt
          </p>
          <p>
            försvarbart att bedriva dessa verksamheter. Samtidigt står jordbruket
            för många positiva värderingar, och det finns en betydande utvecklingspotential,
            men den negativa trenden måste brytas omedelbart annars kommer
            det inte att gå att ta tillvara den utvecklingspotential som finns.
            Även om man inom EU totalt sett har en ambition att minska produktionen
            och ersättningar riktade direkt till produktionen, så bör en annan
            målsättning gälla för jordbruket i norra Sverige. Såväl Sverige
            som EU har som övergripande politisk målsättning att det ska finnas
            ett jordbruk i hela landet respektive i hela unionen. För att
            klara av den målsättningen är det nödvändigt med speciella regelverk
            för jordbruket i perifera områden. Och i vårt nordliga och glesa
            område handlar det helt enkelt om att stimulera produktionen i
            syfte att den ej ska vika ytterligare. Det viktigaste incitamentet
            för att bibehålla produktionen på dagens nivå är att ersättningarna
            till jordbruket i norra Sverige även fortsättningsvis är direkt
            kopplade till produktionen. För jordbruket i norra Sverige skulle
            det innebära förödande konsekvenser om dagens ersättningar med
            knytning till produktion skulle omvandlas till ersättningar som
            skulle stimulera former av passivt brukande. Vad som således är
            viktigt är att fastlägga ett produktionsmål för jordbruket i norra
            Sverige. Detta produktionsmål bör ej understiga dagens produktionsvolymer,
            eftersom detta innebär en risk för total utslagning av näringen
            i glesare områden. Situationen i norra Sverige börjar nu vara
            så allvarlig att ett sådant kan behövas. Ett sådant mål löser
            naturligtvis inte
          </p>
          <p>
            problemen i området men det sänder en signal om vad samhället
            vill, till näringen och andra aktörer. Därigenom kan det skapas
            en grund för att dessa aktörer är beredda att satsa på en utveckling
            av produktionen. Ett
          </p>
          <p>
            produktionsmål skulle också kunna utgöra en bra grund för att
            vidareutveckla dagens regionalpolitiska instrument på jordbrukets
            område. Alla samhällets instrument behöver användas för att ta
            vara på de utvecklingsmöjligheter som jordbruket och livsmedelsindustrin
            utgör i norra Sverige.
          </p>
          <pb facs="riksdagen-motions-pdf/data/200203/mot_200203_MJ_0303/mot_200203_MJ_0303-0003.pdf"/>
          <p>
            Fjällnära jordbruk
          </p>
          <p>
            Riksdagen gav i december 1998 regeringen i uppdrag att utforma
            ett särskilt stöd till jordbruket i fjällnära område för att kompensera
            det sämre utfallet efter EU-inträdet i stödområde 1. Trots detta
            så har det ännu inte införts någon särskild ersättning riktad
            till jordbruket i detta område. Frågan har vid ett antal tillfällen
            varit föremål för frågor och interpellationer i riksdagen till
            ansvarig minister, så också av undertecknare av denna motion.
            Västerbottens länsstyrelse har även gjort en uppvaktning i denna
            fråga med förslag till lösning till jordbruksministern. Tyvärr
            händer ingenting. Regeringens ovilja att leva upp till riksdagens
            beslut är häpnadsväckande. Värst är det för de jordbrukare i dessa
            områden som får det allt svårare att klara sin försörjning. Under
            tiden tvingas de få som är kvar överväga om de kan fortsätta sin
            verksamhet. Många har också lagt ner sina gårdar. Vi kräver att
            regeringen skyndsamt vidtar de åtgärder som krävs för att leva
            upp till riksdagens beslut.
          </p>
          <p>
            Stockholm den 21 oktober 2002 Gunilla Tjernberg (kd) Erling Wälivaara
            (kd)
          </p>
          <p>
            2002/03:MJ303
          </p>
        </div>
      </div>
    </body>
  </text>
</TEI>
