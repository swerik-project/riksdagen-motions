<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-01200">
  <teiHeader>
    <fileDesc>
      <titleStmt>
        <title>En mänsklig och välkomnande flyktingpolitik</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1200 av Christina Höj Larsen m.fl. (V)</title>
          <idno type="rdwebb">H4021200</idno>
          <rs type="number">1200</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4021200/text</ref>
          <ref type="dokument_url_html">http://data.riksdagen.se/dokument/H4021200</ref>
          <ref type="dokumentstatus_url_xml">http://data.riksdagen.se/dokumentstatus/H4021200</ref>
          <ref type="docx">http://data.riksdagen.se/fil/2393AF5C-ACF7-45BB-A379-1BE25F10CD77</ref>
          <ref type="pdf">http://data.riksdagen.se/fil/47A71825-A1CF-4F71-A951-B1ABD02D764B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-U2mwd3fTsuRVSVHDfc5xJs" type="signed"/>
        <correspContext corresp="i-U2mwd3fTsuRVSVHDfc5xJs">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction type="submitted" xml:id="i-5axHo8s6945yb4TcBW5o89">
          <date when="2016-10-04"/>
          <time when="09:56:01"/>
        </correspAction>
        <correspAction type="reviewed" xml:id="i-FgHKqPrjJ1GWH74WM1qY6F">
          <date when="2016-10-04"/>
          <time when="11:12:43"/>
        </correspAction>
        <correspAction type="referred" xml:id="i-27imMUUr9biZjpvBF7r9Sd">
          <date when="2016-10-14"/>
        </correspAction>
        <correspAction type="assigned" xml:id="i-PamuxeHX8ErAPWiphy5kQD">
          <date when="2018-04-26"/>
          <time when="16:35:38"/>
        </correspAction>
        <correspContext corresp="i-PamuxeHX8ErAPWiphy5kQD">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-BascGXZ94ZiuDM7MXcujKK"/>
        <correspContext corresp="i-BascGXZ94ZiuDM7MXcujKK">
          <ref type="uppgift">2016/17:SfU4</ref>
          <ref type="ref_dok_id">H401SfU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FqA5r39rtT6ZidmEsKLU8s"/>
        <correspContext corresp="i-FqA5r39rtT6ZidmEsKLU8s">
          <ref type="uppgift">2016/17:SfU15</ref>
          <ref type="ref_dok_id">H401SfU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU15</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Nq31uJfvkVqDXTkLV4ieS2"/>
        <correspContext corresp="i-Nq31uJfvkVqDXTkLV4ieS2">
          <ref type="uppgift">2016/17:SfU16</ref>
          <ref type="ref_dok_id">H401SfU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU16</ref>
          <ref type="ref_dok_titel">Anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9H43gS5rtj47Xmp35HETTC"/>
        <correspContext corresp="i-9H43gS5rtj47Xmp35HETTC">
          <ref type="uppgift">2016/17:JuU18</ref>
          <ref type="ref_dok_id">H401JuU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU18</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JcmH2sA2uuBXPXAcuzegKW"/>
        <correspContext corresp="i-JcmH2sA2uuBXPXAcuzegKW">
          <ref type="uppgift">2016/17:UU10</ref>
          <ref type="ref_dok_id">H401UU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2016</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-488jATgAPvMKFApjT3fc1m"/>
        <correspContext corresp="i-488jATgAPvMKFApjT3fc1m">
          <ref type="uppgift">2016/17:UU2</ref>
          <ref type="ref_dok_id">H401UU2</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Be4KfXCrRPEYHepQBXDtVw"/>
        <correspContext corresp="i-Be4KfXCrRPEYHepQBXDtVw">
          <ref type="uppgift">2017/18:UU14</ref>
          <ref type="ref_dok_id">H501UU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU14</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:1200 av Christina Höj Larsen m.fl. (V) En mänsklig och välkomnande flyktingpolitik</div>
      </div>
      <div type="motBody">
        <div type="TOC" xml:id="i-ApjugAMEu3D4P5SDf5CBse">
          <head xml:id="i-8q3B1EhXMt4HapBzLSr7A6">
            Innehåll
          </head>
          <list>
            <item style="indent-level: 1">
              1Innehåll
            </item>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3Inledning
            </item>
            <item style="indent-level: 2">
              3.1Varför drivs människor på flykt?
            </item>
            <item style="indent-level: 2">
              3.2Flyktingkonventionen
            </item>
            <item style="indent-level: 2">
              3.3Feministisk migrationspolitik
            </item>
            <item style="indent-level: 1">
              4Dra tillbaka den tillfälliga lagen
            </item>
            <item style="indent-level: 2">
              4.1Hösten 2015
            </item>
            <item style="indent-level: 2">
              4.2Kraftigt ifrågasatt lag
            </item>
            <item style="indent-level: 2">
              4.3Tillfällig lag
            </item>
            <item style="indent-level: 2">
              4.4Hbtq-flyktingar
            </item>
            <item style="indent-level: 2">
              4.5Retroaktiv lag
            </item>
            <item style="indent-level: 1">
              5EU:s flyktingpolitik
            </item>
            <item style="indent-level: 2">
              5.1Dublin IV
            </item>
            <item style="indent-level: 2">
              5.2Den tillfälliga lagen blir permanent
            </item>
            <item style="indent-level: 2">
              5.3Avtal för att stoppa människor på flykt
            </item>
            <item style="indent-level: 2">
              5.4Avveckla Frontex
            </item>
            <item style="indent-level: 1">
              6Lagliga vägar till Europa
            </item>
            <item style="indent-level: 2">
              6.1Avskaffa visumkrav
            </item>
            <item style="indent-level: 2">
              6.2Inför asylvisum
            </item>
            <item style="indent-level: 2">
              6.3Avskaffa flygbolagens transportörsansvar
            </item>
            <item style="indent-level: 2">
              6.4Öka antalet kvotflyktingar
            </item>
            <item style="indent-level: 2">
              6.5Legalisera smuggling utan vinstsyfte
            </item>
            <item style="indent-level: 1">
              7Utvidga rätten till familjeåterförening
            </item>
            <item style="indent-level: 2">
              7.1Familjeåterförening i praktiken
            </item>
            <item style="indent-level: 2">
              7.2Ta bort 18-årsgränsen för familjeåterförening
            </item>
            <item style="indent-level: 2">
              7.3Återinför sista-länken-bestämmelsen
            </item>
            <item style="indent-level: 1">
              8Ändra femårsregeln för kärleksinvandring
            </item>
            <item style="indent-level: 1">
              9Rätten till biträde
            </item>
            <item style="indent-level: 1">
              10Hbtq-personers rättigheter i asylprocessen
            </item>
          </list>
        </div>
        <div type="motProposal" subtype="förslag">
          <head xml:id="i-Mnyg7aL4pA79T27anGuJPX">
            Förslag till riksdagsbeslut
          </head>
          <list style="ol">
            <item xml:id="i-MjCcGQgC16uhe55C19eZob">
              Riksdagen ställer sig bakom det som anförs i motionen om att
              regeringen bör dra tillbaka lagen om tillfälliga begränsningar
              av möjligheten att få uppehållstillstånd i Sverige och tillkännager
              detta för regeringen.
            </item>
            <item xml:id="i-Q5K4BAqoZ1qjcZGs3pMS1u">
              Riksdagen ställer sig bakom det som anförs i motionen om att
              regeringen bör återkomma med förslag om att lagen om tillfälliga
              begränsningar av rätten att få uppehållstillstånd i Sverige inte
              ska tillämpas vid prövning av en ansökan om uppehållstillstånd
              som registrerats innan lagen trätt i kraft och tillkännager detta
              för regeringen.
            </item>
            <item xml:id="i-Y8KuPkrw7R7UkLaMLREsjA">
              Riksdagen ställer sig bakom det som anförs i motionen om att
              regeringen bör verka för att bromsa den negativa utvecklingen
              inom EU:s asylpolitik och rösta emot dessa förslag och tillkännager
              detta för regeringen.
            </item>
            <item xml:id="i-DTYuzEAZwkatXKrcoksqHR">
              Riksdagen ställer sig bakom det som anförs i motionen om att
              Sverige som enskilt land och som medlem i EU ska verka för att
              Turkiet lever upp till sina internationella åtaganden om att skydda
              pressfriheten och påskynda en förändring av det turkiska rättssystemet
              till ett system baserat på rättssäkerhet och mänskliga rättigheter
              och tillkännager detta för regeringen.
            </item>
            <item xml:id="i-SiXJosxkyRCbo4piM7kNbo">
              Riksdagen ställer sig bakom det som anförs i motionen om att
              regeringen bör verka för att avtalet mellan EU och Turkiet sägs
              upp och tillkännager detta för regeringen.
            </item>
            <item xml:id="i-WwN8dBSrhVr34Rp3EW6mkx">
              Riksdagen ställer sig bakom det som anförs i motionen om att
              regeringen bör verka för att överenskommelser liknande EU:s avtal
              med Turkiet inte sluts med andra stater och tillkännager detta
              för regeringen.
            </item>
            <item xml:id="i-XW29cVLFnMuJRhV62uFeBJ">
              Riksdagen ställer sig bakom det som anförs i motionen om att
              regeringen bör slå fast att bistånd aldrig ska användas som påtryckningsmedel
              för att hindra människor från att fly och tillkännager detta för
              regeringen.
            </item>
            <item xml:id="i-H4AWyng3Kk67SMYjQLQiCQ">
              Riksdagen ställer sig bakom det som anförs i motionen om att
              regeringen bör verka för att den europeiska gräns- och kustbevakningsbyrån
              avvecklas och tillkännager detta för regeringen.
            </item>
            <item xml:id="i-KEYqqXDFfi5Q1CUvq5GGuh">
              Riksdagen ställer sig bakom det som anförs i motionen om att
              regeringen skyndsamt bör verka för att inriktningen av den europeiska
              gräns- och kustbevakningsbyråns verksamhet ändras på ett djupgående
              sätt så att både asylrätten och skyldigheten att bistå skeppsbrutna
              respekteras, och detta tillkännager riksdagen för regeringen.
            </item>
            <item xml:id="i-4xGT9TnVAMZs7BhrQStg7V">
              Riksdagen ställer sig bakom det som anförs i motionen om att
              regeringen inom EU bör verka för att korta ned listan över visumpliktiga
              länder och för att visumkrav inte ska användas för att stänga
              ute flyktingar och tillkännager detta för regeringen.
            </item>
            <item xml:id="i-GrvrjPkaQ24a6UiJHQ2g2F">
              Riksdagen ställer sig bakom det som anförs i motionen om att
              regeringen bör tillsätta en utredning med uppgift att lägga fram
              förslag om en procedur för utfärdande av asylvisum och tillkännager
              detta för regeringen.
            </item>
            <item xml:id="i-QnRHDUzYLgzn8snfoTkzan">
              Riksdagen ställer sig bakom det som anförs i motionen om att
              regeringen inom EU bör verka för att transportörsansvaret avskaffas
              och tillkännager detta för regeringen.
            </item>
            <item xml:id="i-KRqoG6Lxnvtx9RRvJYa3ks">
              Riksdagen ställer sig bakom det som anförs i motionen om att
              regeringen bör återkomma med förslag på lagändring som gör det
              lagligt att transportera flyktingar i Sverige och till Sverige
              om det görs utan vinstsyfte och tillkännager detta för regeringen.
            </item>
            <item xml:id="i-Ga2ymU8FD4eqx1mtaXToYe">
              Riksdagen ställer sig bakom det som anförs i motionen om att
              regeringen bör återkomma med förslag på hur rätten till familjeåterförening
              kan stärkas och tillkännager detta för regeringen.
            </item>
            <item xml:id="i-2QMtb8smkBPHcVFHYuQ2a5">
              Riksdagen ställer sig bakom det som anförs i motionen om att
              regeringen bör verka för att rätten till familjeåterförening i
              enlighet med Dublinförordningen efterlevs och tillkännager detta
              för regeringen.
            </item>
            <item xml:id="i-MQznZ3SSE32mE7vwbssDw">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag om ett borttagande
              av 18-årsregeln i utlänningslagen och tillkännager detta för regeringen.
            </item>
            <item xml:id="i-Fy2owWyzgKuQB4rokKUS5h">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag om ett återinförande
              av sista-länken-bestämmelsen i utlänningslagen och tillkännager
              detta för regeringen.
            </item>
            <item xml:id="i-MzuFdhe5ceZEjrSgRr2rFQ">
              Riksdagen ställer sig bakom det som anförs i motionen om att
              regeringen bör återkomma med förslag på förändringar i bestämmelserna
              om anhöriginvandring i syfte att värna utsatta kvinnors situation,
              både i den tillfälliga lagen och i utlänningslagen, och tillkännager
              detta för regeringen.
            </item>
            <item xml:id="i-MuMDhLc7cZEubcXmE3zUht">
              Riksdagen ställer sig bakom det som anförs i motionen om att
              en bestämmelse om att asylsökande som väntas få uppehållstillstånd
              som alternativt skyddsbehövande bör ges rätt till biträde bör
              införas i utlänningslagen och tillkännager detta för regeringen.
            </item>
            <item xml:id="i-S54SUEurLCj6CAeXYCASrm">
              Riksdagen ställer sig bakom det som anförs i motionen om att
              en översyn av utlänningslagen bör göras i syfte att tydliggöra
              vad som gäller i de fall en person åberopar sexuell läggning som
              asylskäl men exempelvis dolt sin läggning i ursprungslandet och
              tillkännager detta för regeringen.
            </item>
            <item xml:id="i-HYCvorZV1VpaVAQbRptVdZ">
              Riksdagen ställer sig bakom det som anförs i motionen om att
              regeringen bör ge Migrationsverket i uppdrag att se över hanteringen
              av hbtq-frågor och genomföra kompetenshöjande insatser för att
              åtgärda eventuella brister och tillkännager detta för regeringen.
            </item>
            <item xml:id="i-AHPDX94d6pAcQxDndctWGq">
              Riksdagen ställer sig bakom det som anförs i motionen om att
              regeringen bör säkerställa att Migrationsverket kan erbjuda tolkar
              med hbtq-kompetens och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-PUUnMqDajAosZexCPSj8ru">
            Inledning
          </head>
          <p xml:id="i-HA6HeDWUmHVhsSue8YqAJY">
            Vänsterpartiet vill skapa en mänsklig, värdig och välkomnande
            flyktingpolitik i Sverige och Europa. Alla ska ha möjlighet att
            söka skydd undan förföljelse och förtryck. Alla ska kunna få sina
            asylskäl prövade på ett rättssäkert sätt. För att det ska bli
            verklighet måste EU släppa in dem som söker skydd så att de kan
            få sina asylskäl prövade. Så ser det inte ut i dag. I stället
            byggs murarna runt EU ständigt allt högre och nästan alla legala
            möjligheter att ta sig till EU har täppts till. De som ändå lyckas
            ta sig hit får inte själva bestämma vilket land de ska söka asyl
            i. Sverige och övriga EU-länder kränker i dag systematiskt asylsökandes
            och flyktingars mänskliga rättigheter. För att ändra på det vill
            vi riva murarna runt EU och låta de asylsökande själva bestämma
            vilket land de vill söka asyl i. Dessutom krävs en rad ändringar
            i utlänningslagen för att säkerställa att skyddsbehövande och
            migranter får sina mänskliga rättigheter tillgodosedda och att
            de ges en rättvis och rättssäker prövning av skyddsskäl eller
            andra skäl för uppehållstillstånd.
          </p>
          <p xml:id="i-HaGwrrhpWqw213XZf5pSXU">
            I Vänsterpartiets Sverige är migration naturligt och självklart.
            Här kan människor på flykt hitta en fristad, andra kan återförenas
            med sin släkt, studera eller påbörja ett liv med den de älskar.
            Vårt Sverige sätter mänskliga rättigheter i främsta rummet.
          </p>
          <head type="h2" xml:id="i-54DSoR2syz61JNCL7qfjZN">
            Varför drivs människor på flykt?
          </head>
          <p xml:id="i-YJYZyocPoGyL7zhbaZted7">
            I år, 2016, befinner sig över 65 miljoner människor på flykt
            runt om i världen, enligt FN:s flyktingorgan UNHCR. Det är fler
            än någonsin tidigare. 125 miljoner människor är i akut behov av
            humanitär hjälp. Majoriteten av världens flyktingar har flytt
            från politiskt förtryck, krig och våld. Den direkta orsaken till
            att nio av tio fördrivna människor tvingats fly är politiskt förtryck
            och väpnade konflikter. Dessa konflikter utkämpas till största
            delen med vapen som tillverkats i de rika industriländerna. Vapenhandeln
            har genererat stora vinster för vapenindustrin samtidigt som den
            orsakar död, förstörelse och massflykt. Även Sverige bidrar aktivt
            till att människor tvingas fly genom att exportera vapen till
            länder som kränker grundläggande mänskliga rättigheter och till
            länder som för krig. Samtidigt växer gruppen klimatflyktingar
            p.g.a. att klimatet förändras och slår sönder människors möjligheter
            att leva i sin hembygd. Ökad konkurrens om minskande naturresurser
            skapar och förstärker väpnade konflikter. Även när det kommer
            till klimatflyktingar har vi i Sverige ett stort medansvar genom
            våra utsläpp av växthusgaser.
          </p>
          <p xml:id="i-9MvHUz7RfYSbnb1S5JdyhT">
            När behoven av hjälp är stora måste vi i den rika delen av världen
            ta vårt ansvar och hjälpa dem som är mest utsatta. Vi får aldrig
            använda de 65 miljoner människorna på flykt som ett argument för
            att stänga gränser och förvägra människor skydd. Ändå är det precis
            så Sverige och Europa agerat den senaste tiden. Denna politik
            måste svängas om, mot en human och värdig behandling av människor
            på flykt.
          </p>
          <head type="h2" xml:id="i-14JSEGHowgvz7wmj1htrGQ">
            Flyktingkonventionen
          </head>
          <p xml:id="i-vadcRnmtv3o2TwwZy547X">
            FN:s flyktingkonvention, som utgör grunden till asylrätten och
            människors möjligheter att få skydd undan krig och förtryck, kom
            till 1951. Delvis som konsekvens av lärdomarna från andra världskrigets
            grymheter och för att möta de uppenbara behoven av en politik
            som värnar dem som utsätts för förföljelse, krig och förtryck.
            Men också för att praktiskt hantera det faktum att stora folkgrupper
            hade tvångsförflyttats p.g.a. kriget och nu levde i ett annat
            land än det de var medborgare i. De behövde få en fristad, asyl
            i det nya landet.
          </p>
          <p xml:id="i-85Tfag2cqawgXwg7u5JJvh">
            Flyktingkonventionen har uppdaterats med tilläggsprotokoll för
            att anpassas efter nya verkligheter. Den har varit och är viktig
            för att garantera skyddet för människor på flykt, men både ursprungskonventionen
            och tilläggen innehåller flera begränsningar som i grunden beror
            på när de tillkommit. Den mest påtagliga utifrån dagens situation
            är att den förutsätter att den människa som flyr befinner sig
            i landet där hen ska söka asyl, eftersom det var så situationen
            såg ut efter andra världskriget. Det finns inga bestämmelser i
            konventionerna som reglerar rättigheterna under själva flykten.
          </p>
          <p xml:id="i-BsFM5bT9VRLhrM7gSNpF4P">
            I dag är situationen en annan än när konventionen och tilläggen
            skrevs. Människor flyr sina hemländer, där de utsätts för förtryck,
            förföljelse eller hotas av pågående krig. Ofta är situationen
            i grannländerna inte mycket säkrare. Välbevakade gränser och visumkrav
            förhindrar i många fall människor från att röra sig över nationsgränser.
            Resorna, särskilt i de fall då smugglare krävs för att ta sig
            fram, är ofta dyra, vilket innebär att många människor inte har
            möjligheten att fly.
          </p>
          <p xml:id="i-GyYzDzHdNkWWsG2P7AEKgd">
            Flyktingkonventionen utgör också grunden för vilka som har rätt
            till asyl. I konventionen slås fast att rätt till asyl har ”en
            person som känner en välgrundad fruktan för att utsättas för förföljelse
            i sitt hemland på grund av ras, nationalitet, tillhörighet till
            en viss samhällsgrupp eller på grund av sin religiösa eller politiska
            uppfattning.” Många länder, däribland Sverige, har mer långtgående
            bestämmelser. Utgångspunkten är dock densamma: att förföljelse,
            förtryck och krig utgör anledningar till att kunna få asyl. I
            svensk lagstiftning finns en bestämmelse om att särskilt och synnerligen
            ömmande skäl kan ge rätt till asyl. Det kan handla om svåra sjukdomstillstånd
            eller levnadsvillkor som gör det direkt stötande att avvisa eller
            utvisa de människor som är drabbade. Bestämmelsen har tillkommit
            efter starka folkopinioner som inte accepterat en lagstiftning
            som behandlar utsatta människor så inhumant. Den bestämmelsen
            är nu tillfälligt borttagen genom den lag som riksdagen röstade
            igenom i juni 2016. Att vara utsatt p.g.a. fattigdom, svält eller
            sjukdom ger enligt flyktingkonventionen inte rätt till asyl, trots
            att behoven av skydd inte nödvändigtvis är mindre för de drabbade.
            I debatten har begreppet ekonomiska migranter kommit att användas,
            ofta godtyckligt, för att beskriva människor på flykt som inte
            har rätt till skydd enligt flyktingkonventionen. Den rika världen
            har under senare år också blivit alltmer stängd för dessa grupper.
            På så vis används flyktingkonventionen för att begränsa möjligheterna
            att komma till den rikare delen av världen, snarare än att ses
            som en garanterad miniminivå för skydd.
          </p>
          <p xml:id="i-B37uokAYxq58yddzMFAw5t">
            Flyktingkonventionen behöver revideras för att bättre motsvara
            dagens förhållanden. Under det rådande politiska klimatet är det
            dock svårt att se hur en sådan revision skulle förbättra verkligheten
            för människor på flykt. Mänskliga rättigheter och frågor om kvinnors
            rättigheter och hälsa är starkt ifrågasatta globalt i dag. Det
            finns en stor risk att inte ens nuvarande nivåer för mänskliga
            rättigheter skulle kunna upprätthållas vid en revision. Därför
            vill Vänsterpartiet i dag inte se så någon översyn av flyktingkonventionen
            men ser att behovet finns för en revision längre fram i tiden.
          </p>
          <head type="h2" xml:id="i-9G7s3DY2ecFxt7s1qubgmx">
            Feministisk migrationspolitik
          </head>
          <p xml:id="i-E3iApzTKBu9NCYTp3Yv9AY">
            Vänsterpartiet är ett feministiskt parti. För oss innebär det
            att all vår politik präglas av en feministisk analys och ger samma
            möjligheter och rättigheter till alla människor. Vi för en feministisk
            migrationspolitik. Den svenska migrationspolitiken präglas av
            patriarkala strukturer. Möjligheterna att få asyl, mottagandet
            och vägarna till etablering i Sverige är anpassade för män. Den
            stora andelen män bland de asylsökande i Sverige är en konsekvens
            av EU:s och Sveriges politik. Flyktvägen till Europa och Sverige
            är farlig och kantad av stor utsatthet. Resan över Medelhavet
            sker med livet som insats. Livet på flykt medför stora hot mot
            den egna säkerheten, särskilt för kvinnor. Rapporterna om sexuella
            trakasserier, övergrepp och hur kvinnor erbjuds tjänster i utbyte
            mot sex från lägervakter, poliser och smugglare är många. Lagen
            om tillfälliga begränsningar i möjligheterna att få uppehållstillstånd
            i Sverige gör det ännu svårare för kvinnor att ta sig till Sverige
            genom att avsevärt inskränka möjligheterna till familjeåterförening.
            Kvinnor och barn tvingas nu ut i osäkra båtar på Medelhavet. Den
            enda vägen till permanent uppehållstillstånd blir att få ett fast
            arbete, samtidigt som vi vet att nyanlända kvinnor har svårare
            att få jobb än män. Vänsterpartiet tar patriarkala strukturer
            och bristande jämställdhet på allvar. När de används som slagträ
            i debatten för att misstänkliggöra flyktingar skadar det både
            jämställdheten och spär på rasistiska strömningar. Med en feministisk
            migrationspolitik kan vi säkerställa ett värdigt och inkluderande
            mottagande där alla människor har samma möjligheter att ta sig
            till Sverige och samma möjligheter att etablera sig i samhället.
            Det är så vi har byggt ett av världens mest jämställda länder
            och det är så vi fortsätter bygga ett mer rättvist och jämlikt
            Sverige. Förslag på feministiskt mottagande lägger vi fram i motion
            2016/17:2471, Rättighetsbaserat flyktingmottagande byggt på välfärd.
          </p>
          <head type="h1" xml:id="i-XaDYJk1v1hFHbXc56F9v9Z">
            Dra tillbaka den tillfälliga lagen
          </head>
          <p xml:id="i-2NJauBWBY4mxXXC8vUkptD">
            Vänsterpartiet har länge riktat kritik mot den svenska migrationspolitiken.
            Det finns många och stora brister i det svenska asylsystemet,
            och vi har genom åren fått vänja oss vid uppmärksammade fall om
            hur systemet får orimliga konsekvenser för enskilda människors
            liv. Den 21 juni antog riksdagen lagen om tillfälliga begränsningar
            av rätten att få uppehållstillstånd i Sverige. Lagen innebär omfattande
            försämringar i asylsystemet, som får svåra konsekvenser för människor
            som flytt krig och förtryck.
          </p>
          <head type="h2" xml:id="i-GvoaGURFsVw5BY2qDGG1B9">
            Hösten 2015
          </head>
          <p xml:id="i-2VrVAPuaTRbx3UJyQvH27y">
            Under hösten 2015 sökte sig många människor till Sverige undan
            krig och förtryck, fler än någonsin tidigare. Det innebar givetvis
            en ökad belastning på de myndigheter som ansvarar för mottagandet
            av människor på flykt samt för flera kommuner runt om i landet.
            Arbetsbördan för myndigheter och kommuner kommer att fortsätta
            att vara hög under en längre tid framöver. Flera reformer görs
            nu för att förbättra mottagningssystemen. Hade de gjorts tidigare
            hade ett ökat mottagande varit lättare att hantera. De människor
            som sökt sig hit bör ses som en enorm tillgång för det svenska
            samhället. Stora insatser har gjorts och görs av frivilligorganisationer
            och enskilda individer.
          </p>
          <p xml:id="i-CZAoT5vPWbXTy42Tvx4z1P">
            Möjligheten att få skydd undan krig och förtryck måste vara konstant
            och konsekvent, och inte endast gälla när behoven är små. Det
            är under svåra tider som solidariteten verkligen sätts på prov.
            Detta är också syftet med och andemeningen i de internationella
            konventioner som reglerar rätten till asyl som tillkom efter andra
            världskrigets fasor. Regeringen visade under hösten 2015 att den
            inte klarade av att stå fast när solidariteten prövades. Tillsammans
            med de borgerliga partierna slöt den en överenskommelse om att
            begränsa möjligheterna att få asyl i Sverige. Den 24 november
            2015 gick regeringen ännu längre och aviserade på egen hand att
            den ville anpassa de svenska asylreglerna till miniminivån enligt
            EU-rätten och internationella konventioner.
          </p>
          <p xml:id="i-BJMivgSjrNmkesVGVERBQJ">
            Vänsterpartiet står varken bakom migrationsöverenskommelsen eller
            lagen om tillfälliga begränsningar i möjligheterna att söka asyl
            i Sverige, eftersom vi anser att de bygger på en felaktig verklighetsbeskrivning
            och skapar stort lidande för enskilda människor. Under oktober
            månad 2015 sökte 39 196 personer asyl i Sverige. Sedan dess har
            antalet människor som söker sig hit minskat avsevärt, med största
            sannolikhet p.g.a. ett alltmer stängt Europa. EU:s avtal med Turkiet,
            som beskrivs mer ingående nedan, är den främsta anledningen till
            att färre människor lyckas ta sig till EU. Under de åtta första
            månaderna 2016 har 19 930 människor sökt asyl i Sverige. Den tillfälliga
            lagen motiverades med att den skulle minska antalet asylsökande
            i Sverige. Ett antal som under hela 2016 varit på en väsentligt
            lägre nivå än 2015. Vänsterpartiet ifrågasätter både motivet bakom
            lagen, att minska antalet människor som söker sig till Sverige,
            och att den kommer att leda till att det målet uppnås. Det är
            inte den tillfälliga lagen som hindrar människor från att söka
            skydd i Sverige. Det är EU:s avtal med Turkiet och de stängda
            gränserna mellan EU:s stater som gör att människor på flykt fastnar
            i grekiska flyktingläger, i Turkiet eller tvingas göra den livsfarliga
            resan mellan Libyen och Italien. Konsekvenserna av lagen, mätt
            i mänskligt lidande och försämrad integration måste kunna motiveras.
            Några sådana motiveringar har regeringen alltjämt inte kunnat
            ge.
          </p>
          <head type="h2" xml:id="i-MS8NmtqkgSmeSS5H541wNK">
            Kraftigt ifrågasatt lag
          </head>
          <p xml:id="i-8LhQMD9gWBTByFQuh9ee6y">
            Merparten av remissinstanserna och Lagrådet påtalade att lagen
            saknar tillräcklig analys och innehåller många oklarheter. Flera
            remissinstanser ifrågasatte om beredningskravet var uppfyllt.
            Regeringen valde att inte lyssna på remissinstanserna eller Lagrådet
            i tillräcklig utsträckning. Att göra så pass omfattande lagändringar,
            med så långtgående konsekvenser för enskilda människors liv utan
            att grunda dem i en ordentlig analys är inte rimligt.
          </p>
          <p xml:id="i-8gm5MSTAfe65E7x5VB8yrr">
            I propositionen anfördes ambitionen att få människor på flykt
            att söka sig till andra länder än Sverige genom att anpassa de
            svenska asylreglerna till miniminivån enligt EU-rätten och internationella
            konventioner som det främsta motivet bakom lagförslaget. Det saknades
            en utförlig förklaring till varför förändringarna skulle få folk
            att söka skydd i andra stater. I stället gjordes antagandet att
            hårdare regler skulle få fler att välja att söka asyl i andra
            länder, trots att regeringen nämner andra skäl till att människor
            söker sig till just Sverige. Det fanns inte heller någon utförlig
            analys av andra konsekvenser som lagförslaget får, varken för
            de människor som är på flykt eller för det svenska samhället.
          </p>
          <p xml:id="i-L9Y9m7XC1cZ9nZFm5HejGc">
            Regeringen hoppas att lagförändringen ska få övriga stater inom
            EU att ta ett större ansvar för mottagandet av människor på flykt.
            Att visa vägen genom att stänga gränserna är knappast en framgångsrik
            metod för att uppmana andra att öppna dem. Regeringens beslut
            att införa gräns- och id-kontroller ledde till att andra länder
            följde efter och införde liknande åtgärder, med ett alltmer stängt
            Europa som konsekvens. Den tillfälliga lagen kommer med största
            sannolikhet att få liknande följder.
          </p>
          <p xml:id="i-QZabuwFEbdmVaG1YLNuTcv">
            I propositionen finns inte heller någon tydlig beskrivning av
            vad den miniminivå enligt EU-rätten och internationella konventioner
            som man hänvisar till genom hela lagförslaget baseras på. Enligt
            bl.a. Lagrådet är denna miniminivå mycket svår att fastslå, varför
            det förefaller märkligt att regeringen binder sig så kategoriskt
            till den. Lagförslagets otydliga utformning riskerar leda till
            en svår rättstillämpning, bristande rättssäkerhet och förutsägbarhet.
            Det rättsläge som Lagrådet finner otydligt ska tolkas av Migrationsverket
            och migrationsdomstolarna. Det kommer att innebära en maktförskjutning
            i deras riktning och leda till ett regelsystem som är svåröverskådligt
            för de asylsökande.
          </p>
          <head type="h2" xml:id="i-S71RrN6xmU9XLV5thN3pBk">
            Tillfällig lag
          </head>
          <p xml:id="i-REAJwqL5PKiQAkMXXKg2R4">
            Lagen ska gälla under tre års tid, mellan den 20 juli 2016 och
            den 19 juli 2019. När lagen varit i kraft i två år, den 19 juli
            2018 kommer regeringen bedöma behovet av att lagen gäller även
            under ett tredje år. En stor del av argumentationen i propositionen
            för att lagen inte får så långtgående konsekvenser som många remissinstanser
            befarar vilar på just den tidsbegränsning som finns i lagen. De
            kraftiga inskränkningarna i möjligheten till familjeåterförening
            och de tidsbegränsade uppehållstillstånden drabbar asylsökande
            under en begränsad period vilket gör dessa konsekvenser mindre
            allvarliga, argumenterar regeringen. De menar vidare att det med
            hänsyn till de stora påfrestningar som det svenska asylsystemet
            och andra centrala samhällsfunktioner har utsatts för till följd
            av det stora antalet asylsökande är förenligt med Europakonventionen
            att låta familjeåterförening anstå under de tre år lagen gäller.
            Möjligheterna att göra undantag från rätten till familjeåterförening
            enligt Europakonventionen är mycket begränsade. Vänsterpartiet
            delar inte regeringens bedömning att rätten till familjeåterförening
            kan inskränkas under en tidsperiod och ifrågasätter att det skulle
            vara förenligt med Europakonventionen. Om lagen förlängs innebär
            det ett tydligt och medvetet brott mot svenska konventionsåtaganden
            och att argumentationen för lagförslaget är direkt vilseledande.
            Det finns också en uppenbar risk att personer som inte anses ha
            skyddsskäl enligt den tidsbegränsade lagen, men enligt i dag gällande
            rätt, kommer att gömma sig under tiden den tillfälliga lagen är
            tillämplig för att sedan söka asyl när den upphört.
          </p>
          <p xml:id="i-Hgf1Ttez55mDoc5JZXsHKy">
            Sammantaget har denna lag så många brister, är så dåligt underbyggd
            och analyserad, kommer att skapa så mycket lidande och innebära
            så stora avsteg från grundtanken med asylrätten att den borde
            rivas upp omedelbart. Regeringen bör dra tillbaka lagen om tillfälliga
            begränsningar av möjligheten att få uppehållstillstånd i Sverige.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-WNSuZNnjLwSeLNigLNBu5o">
            Hbtq-flyktingar
          </head>
          <p xml:id="i-4HSHshhkwrM57dQ9xevbJC">
            En grupp som är extra utsatt som konsekvens av den tillfälliga
            lagen är de hbtq-flyktingar som sökt sig till Sverige. Redan innan
            den tillfälliga lagen trädde i kraft mötte många hbtq-flyktingar
            stora svårigheter i att få en fristad i Sverige. Hbtq-flyktingar
            misstros och ifrågasätts alltför ofta under asylprocessen och
            riskerar att avvisas till länder som Nigeria, Iran och Uganda,
            där de löper risk att hamna i fängelse, utsättas för övergrepp
            och t.o.m. att dödas. Genom den nya lagen avskaffas dessutom möjligheten
            att få asyl som ”övrigt skyddsbehövande”. Det är relativt få flyktingar
            som fått asyl på denna grund, första halvåret 2015 fick sammanlagt
            743 personer asyl som övrigt skyddsbehövande. Hbtq-flyktingar
            har varit tydligt överrepresenterade i denna grupp. RFSL uppmärksammade
            i sitt remissvar att hbtq-flyktingar skulle drabbas särskilt hårt
            av denna lagändring men en majoritet i riksdagen valde att inte
            lyssna.
          </p>
          <head type="h2" xml:id="i-ThakQ8qpzgnxTSXjFjftPx">
            Retroaktiv lag
          </head>
          <p xml:id="i-4Cy7uJifAQuXeHrVewjBNS">
            Den tillfälliga lagen innehåller vissa undantag för ansökningar
            som lämnats in före den 24 november 2015, det datum då dessa förändringar
            aviserades genom en presskonferens. Barn och barnfamiljer som
            ansökt om asyl före det datumet undantas från lagen och begränsningarna
            i rätten till familjeåterförening gäller inte för dem. I övriga
            fall gäller den tillfälliga lagen, trots att den trädde i kraft
            först den 20 juli 2016. I migrationsärenden tillämpas vanligtvis
            den lag som gäller när beslutet fattas. Denna bestämmelse i den
            tillfälliga lagen kan alltså ses som en lättnad. Den tillfälliga
            lagen kommer att få omfattande och svåra konsekvenser för enskilda
            individer, inte minst för barn. Flera av åtgärderna får anses
            oförenliga med svenska konventionsåtaganden. Lagstiftningen kommer
            med största sannolikhet att leda till mindre förutsebarhet och
            försämrad rättssäkerhet. Inom straffrätten är det en grundläggande
            princip att inte godta retroaktiv lagstiftning eftersom besluten
            är livsavgörande för en enskild. De förändringar i möjligheten
            att få asyl i Sverige som denna lag innebär måste ses som så omfattande
            att de straffrättsliga principerna bör gälla. Det finns också
            anledning att ifrågasätta om retroaktiv lagstiftning i detta fall
            inte skulle strida mot Europarätten. Regeringen bör återkomma
            med förslag om att lagen om tillfälliga begränsningar av rätten
            att få uppehållstillstånd i Sverige inte ska tillämpas vid prövning
            av en ansökan om uppehållstillstånd som registrerats innan lagen
            trätt i kraft. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-RuegwMyEWBFURctTGk2c5t">
            EU:s flyktingpolitik
          </head>
          <p xml:id="i-57bokRR3AkaK2cXtGvvcgF">
            EU:s flyktingpolitik påverkar och styr i stor utsträckning den
            svenska flyktingpolitiken dels för att EU-lagstiftning i vissa
            fall är tvingande, dels för att den fria rörligheten inom unionen
            har drivit fram ett starkare fokus på unionens yttre gränser och
            bevakningen av dem. Detta är en utveckling som Vänsterpartiet
            är mycket kritiskt till. Vänsterpartiet har varit kritiskt mot
            harmoniseringen av EU:s flyktingpolitik sedan den inleddes i och
            med antagandet av Amsterdamfördraget. I dag kan vi tydligt se
            resultatet av harmoniseringen. EU har byggt murarna runt ”Fästning
            Europa” allt högre i stället för att genom mellanstatligt samarbete
            ta ansvar för de flyktingar som söker skydd undan förföljelse.
            Sverige har medverkat till att sätta Genèvekonventionen ur spel,
            t.ex. genom transportörsansvaret och genom att acceptera att asylansökningar
            från EU-medborgare ska anses uppenbart ogrundade. Systemet med
            minimiregler har inneburit en harmonisering nedåt i riktning mot
            den sämsta tillåtna nivån på rättssäkerhet och behandling.
          </p>
          <p xml:id="i-L7VYP6emQ61Yvts2EEF2ZQ">
            Under hösten 2015 sökte över 1,3 miljoner människor asyl i ett
            EU-land. EU:s befolkning uppgick år 2015 till över 508 miljoner
            människor. Om alla som sökte asyl i EU stannar i unionen skulle
            det innebära en befolkningsökning på 0,25 procent. Om ansvaret
            för asylmottagandet hade fördelats jämnt mellan EU:s stater, utifrån
            nuvarande befolkning skulle Sverige ha tagit emot drygt 25 000
            människor. 1,3 miljoner är onekligen många människor. Särskilt
            om vi tänker på alla dessa 1,3 miljoner individuella människoöden
            och hur allvarlig situationen är på de platser som dessa människor
            flyr ifrån. Det är dock långt ifrån ett ohanterligt antal människor
            och EU:s oförmåga att hantera höstens situation visar snarare
            med all önskvärd tydlighet att EU:s asylsystem inte fungerar och
            att den politiska viljan att möta utmaningarna saknades.
          </p>
          <p xml:id="i-DrRF3KX31KoSYEvF8kZoa">
            De initiativ som tagits inom unionen ger ingen större anledning
            till tillförsikt. I september 2015 åtog sig EU:s stater att omplacera
            och vidarebosätta 160 000 människor med klart behov av internationellt
            skydd från länder som var extra belastade, framför allt Grekland
            och Italien. I skrivande stund har färre än 4 000 av dessa människor
            omplacerats, vilket tydligt visar på att viljan att agera saknas
            hos unionens medlemsstater.
          </p>
          <p xml:id="i-9aDeoi88x4aWtijGpJoRge">
            Som svar på att ett stort antal människor sökte sig till Europa
            under 2015 har EU-kommissionen producerat flera lagförslag under
            våren och sommaren 2016. Alla syftar de till att försämra möjligheterna
            för flyktingar att ta sig till Europa. Dublinförordningen har
            uppdateras, förordningen om Eurodac har omarbetas och en ny förordning
            om den Europeiska unionens byrå för asylfrågor har lagts fram.
            Dessutom har förslag på förordningar om vidarebosättning, asylförfarande
            och normer för internationellt skydd samt ett direktiv om mottagande
            tagits fram. I de lagförslag som kommissionen producerat under
            2016 uttrycks ambitionen att motverka asylshopping och sekundära
            förflyttningar genomgående. Att kommissionen använder ett sådant
            språk för att beskriva situationen för människor på flykt är ett
            tydligt tecken på normaliseringen av rasismen i Europa.
          </p>
          <p xml:id="i-9Fq3QacdTiCeUwR6iUaviC">
            EU:s flyktingpolitik är i stort behov av reformer men i stället
            för de förslag som kommissionen nu lägger fram bör de införa lagliga
            vägar att söka sig till Europa. Att öka de lagliga vägarna skulle
            både göra resan mycket säkrare och billigare för de människor
            som tvingas fly, samtidigt som migrationen skulle bli mycket mer
            ordnad. Vänsterpartiets förslag på hur lagliga vägar till Europa
            skulle kunna garanteras presenteras längre fram i denna motion.
          </p>
          <head type="h2" xml:id="i-HV2jyiRiJcPmyxN8Jp1egx">
            Dublin IV
          </head>
          <p xml:id="i-Utwr1q8MdDhSCnMegHmvxY">
            Dublinförordningen styr vilket land som är ansvarigt för att
            behandla en asylsökandes ansökan. Dublinsystemet kollapsade när
            antalet människor som sökte sig till Europa ökade under 2015.
            Principen att de länder som har gräns mot de delar av världen
            som människor flyr ifrån ska ta hela ansvaret för människor på
            flykt visade sig ohållbar. Detta var för de allra flesta uppenbart
            långt tidigare efter rapporter om brister i de grekiska asylprocesserna,
            belastade lokalsamhällen i den grekiska övärlden och i södra Italien.
            Nu ska Dublinsystemet reformeras genom förslaget till ny förordning
            under namnet Dublin IV. En reform behövs, men i en tid där rasism
            och populism växer i Europa råder stora tvivel på om reformerna
            kommer att gå i rätt riktning. Förslaget till ny Dublinförordning
            innebär bl.a. att asylansökan ska prövas i det första asylland
            eller säkra tredje land som den asylsökande passerat på vägen
            till det land där hen lämnar in sin asylansökan. I kombination
            med EU:s ambitioner att ta fram en tvingande lista på säkra länder
            och där inkludera bl.a. Turkiet innebär detta att väldigt få människor
            kommer att kunna få sin asylansökan prövad i ett EU-land. Förslaget
            innehåller också en mekanism för vidarebosättning som ser till
            att de stater som tar emot ett stor antal asylsökande, i första
            hand Grekland och Italien, ska kunna avlastas när mottagandet
            har nått en viss gräns. Att ansvaret fördelas jämnare är bra men
            hur det ska gå till i praktiken mot bakgrund av oförmågan att
            hantera vidarebosättningen hittills är oklart.
          </p>
          <head type="h2" xml:id="i-SCpCKycFgG9NX3TDRhqRsW">
            Den tillfälliga lagen blir permanent
          </head>
          <p xml:id="i-MZQBS6RC8vLScfoN3hP7pC">
            Den 13 juli presenterade kommissionen fyra lagförslag. Bland
            dessa förslag finns tre förordningar och ett direktiv. Syftet
            med förslagen är att harmonisera asylsystemen i unionen. En harmonisering
            behövs men det är tydligt att den föreslagna harmoniseringen går
            i helt fel riktning. Förordningar är tvingande EU-lagstiftning
            och genom förordningen om normer för internationellt skydd, som
            kommissionen lagt fram, kommer den miniminivå som regeringen anpassat
            de svenska asylreglerna till genom lagen om tillfälliga begränsningar
            av möjligheterna att få uppehållstillstånd i Sverige att bli en
            tvingande nivå. Det är att likställa med att den tillfälliga lagen
            blir permanent.
          </p>
          <p xml:id="i-2J5TUShMxUfdMecbBCrAYp">
            Asylförfarandet ska bli enhetligt med snabbare asylprocesser
            och påskyndade förfaranden i vissa fall, när ansökan anses uppenbart
            ogrundad. Åldersbedömningar ska bli obligatoriska och en tvingande
            lista på säkra länder ska tas fram.
          </p>
          <p xml:id="i-5od1q3qVeSND7B5vpMsRvw">
            En ny förordning om vidarebosättning finns också med bland förslagen.
            Att öka möjligheterna till vidarebosättning är bra, fler lagliga
            vägar behövs. Det finns dock öppningar i detta förslag för att
            vidarebosättningsmekanismerna kan användas i förhandlingar kring
            avtal likt det som EU ingått med Turkiet, dvs. att EU erbjuder
            sig att ta emot ett visst antal personer genom vidarebosättning
            i utbyte mot att ett land ser till att inga andra flyktingar tar
            sig till Europa. Regeringen bör verka för att bromsa den negativa
            utvecklingen inom EU:s asylpolitik och rösta emot dessa förslag.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-NPGKS2RobWsmGxgEU8AAtH">
            Avtal för att stoppa människor på flykt
          </head>
          <p xml:id="i-TXTSD3x3veVqeVTo7Mzj1v">
            I mars 2016 ingick EU ett avtal med Turkiet om hur de människor
            som flyr via Turkiet och tar sig till Grekland ska hanteras. Från
            den 20 mars 2016 ska de få möjlighet att söka asyl men endast
            i Grekland. De som inte söker asyl skickas tillbaka till Turkiet,
            så även de som får avslag på sin ansökan eller saknar ID-handlingar.
            För varje syrier som sänds tillbaka till Turkiet ska en annan
            syrier föras vidare till ett EU-land. EU har satt en gräns för
            hur många som kan föras vidare in i unionen, 72 000 syriska flyktingar.
            Gränsen kan komma att ses över. Flyktingar av övriga nationaliteter
            kommer inte att föras vidare till EU.
          </p>
          <p xml:id="i-MPAjb5Z3LukWjTkq8ULsbB">
            Uppgörelsen innebär även att turkiska medborgare ska undantas
            från EU:s visumkrav, samt en nystart för Turkiets ansökan om EU-medlemskap.
            Dessutom kommer EU att bidra ekonomiskt till mottagandet av flyktingar
            i Turkiet.
          </p>
          <p xml:id="i-EGPGdx59maiuncQPw6H42Y">
            Vänsterpartiet är mycket kritiskt till avtalet. Turkiet är inget
            säkert tredjeland. Man ger inte flyktingstatus åt icke-europeiska
            flyktingar och flera rapporter vittnar om undermåliga asylprocesser
            samt att man skickat tillbaka flyktingar till krigets Syrien och
            andra länder. Det har även kommit rapporter om att turkiska gränsvakter
            beskjutit syrier som försökt ta sig in i landet. Som konsekvens
            av att vägen mellan Turkiet och Grekland har stängts har allt
            fler människor på flykt tvingats göra den ännu längre och farligare
            resan mellan Libyen och Italien.
          </p>
          <p xml:id="i-5q9fbP5UYambbt5KCcVCJ4">
            Erdoğans Turkiet har under senare år tagit flera betydande steg
            i auktoritär riktning. Rapporterna om grova kränkningar av mänskliga
            rättigheter, inskränkt yttrandefrihet och ett växande förtryck
            av landets kurder avlöser varandra. Efter det misslyckade kuppförsöket
            i juli 2016 har förtrycket av oppositionella ökat. Regimen har
            massarresterat över 40 000 människor, däribland flera journalister,
            jurister och lärare. Inskränkningarna av yttrande- och tryckfriheten
            har ökat. Sverige ska som enskilt land och som medlem i EU verka
            för att Turkiet lever upp till sina internationella åtaganden
            om att skydda pressfriheten och påskynda en förändring av det
            turkiska rättssystemet till ett system baserat på rättssäkerhet
            och mänskliga rättigheter. Detta bör riksdagen ställa sig bakom
            och ge regeringen till känna.
          </p>
          <p xml:id="i-GGahBficm8FiCdrhWjMWdT">
            Vänsterpartiet är starkt kritiskt till uppgörelsen mellan EU
            och Turkiet. Vi menar att den bryter mot asylrätten och legitimerar
            president Erdoğans kamp mot pressfrihet och övergrepp på den kurdiska
            befolkningen. Rapporterna från gränsen mellan Turkiet och Syrien
            visar också att när Europa stänger sin gräns får det ytterligare
            konsekvenser. Nu har även Turkiet börjat stänga sin. Regeringen
            bör verka för att avtalet mellan EU och Turkiet sägs upp. Detta
            bör riksdagen ställa sig bakom och ge regeringen till känna.
          </p>
          <p xml:id="i-FBUHsgYDTTDxvxwdJBCAff">
            Nu höjs flera röster för att EU bör teckna ett liknande avtal
            med Libyen, ett land i konflikt som saknar en legitim regering
            och där olika områden kontrolleras av olika väpnade grupper, bl.a.
            Daish. Amnesty har larmat om hur landets kustbevakning slagit,
            skjutit och övergivit flyktingar i båtar vid sina ”räddningsaktioner”.
            Tidigare rapporter vittnar även om hur tortyr, sexuellt våld och
            rättsövergrepp är vanligt förekommande i de häkten där Libyen
            förvarar asylsökande som försökt ta sig till Europa. Regeringen
            bör verka för att överenskommelser liknande EU:s avtal med Turkiet
            inte sluts med andra stater. Detta bör riksdagen ställa sig bakom
            och ge regeringen till känna.
          </p>
          <p xml:id="i-LdSyVEsKSDj3gpGvQywCiW">
            EU-kommissionen har dessutom föreslagit att EU borde villkora
            sitt bistånd till Afghanistan med att de tar emot de flyktingar
            som inte beviljas asyl i Europa, trots att Afghanistan på inget
            sätt kan beskrivas som ett säkert land. Det går dessutom helt
            emot principerna om hur bistånd ska bedrivas. Kommissionen har
            också föreslagit en blandning av främjande och tvingande åtgärder
            för att få andra stater, framför allt i Afrika, att hindra migranter
            från att ta sig mot Europa. Även om ambitionerna att färre människor
            ska tvingas fly kan anses välkomna får det helt fel effekter om
            fokus läggs på att hindra människor att röra sig. Regeringen bör
            slå fast att bistånd aldrig ska användas som påtryckningsmedel
            för att hindra människor från att fly. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-3hZ7tyoXkb96RA2YPjct3t">
            Avveckla Frontex
          </head>
          <p xml:id="i-2uGEiFi5VG1UamF5Vq3imc">
            I syfte att hantera den migration som når EU:s yttre gränser
            har EU skapat Frontex, en byrå för yttre gränskontroll, som bl.a.
            organiserar patrullering och övervakning av den afrikanska västkusten
            och centrala Medelhavet. De alltmer avancerade övervakningssystem
            som används har fått till följd att fler väljer längre och farligare
            vägar. Tusentals människor har omkommit under flykten till Europa.
          </p>
          <p xml:id="i-Jwa8X3ifSHoYwAJCdUGLDa">
            Frontex mandat har i allt väsentligt varit inriktat på att skydda
            EU:s gränser och saknat en explicit mekanism för att tillförsäkra
            skydd för asylsökande eller andra utsatta grupper. Frontex har
            därför haft ödesdigra effekter för EU:s politik för mottagande
            av flyktingar och andra skyddsbehövande.
          </p>
          <p xml:id="i-DT1itf7LShYKzvknrfr9sP">
            Den fria rörligheten i EU utvecklas på bekostnad av den fria
            rörligheten i EU:s grannstater. Afrikanska länder pressas att
            införa en hårdare politik för att bekämpa migration, baserad på
            den europeiska modellen med gränskontroller, kriminalisering,
            frihetsberövande och utvisning. EU:s gränskontroll förläggs på
            detta sätt på tredje länders sjöterritorium. I praktiken stämplar
            EU en individ som ”irreguljär migrant” redan innan hen lämnar
            sitt land och kommer in på EU-territorium. Dessa ”förebyggande
            aktioner” tar ingen hänsyn till att personen kan vara potentiell
            asylsökande eller flykting. Detta förhandsantagande om ”illegalitet”
            och förebyggande gränskontroll omöjliggör ett fullständigt respekterande
            av mänskliga rättigheter och tillträde till en reguljär asylprocess
            med en individuell bedömning av asylärendet som föreskrivs i flyktingkonventionen.
          </p>
          <p xml:id="i-HAhPLR1awLn66jRxkwUG2T">
            Enligt Frontexförordningen ska grundläggande mänskliga rättigheter
            och asylrätten respekteras i verksamheten liksom skyldigheten
            att bistå dem som befinner sig i sjönöd. Tyvärr saknas effektiva
            övervakningsmekanismer beträffande Frontex iakttagande av dessa
            skyldigheter. En rapport till Europarådet från april 2013 påpekar
            att Frontex måste respektera och skydda de mänskliga rättigheterna,
            en skyldighet som blir än viktigare i och med Frontex nya gränsbevakningssystem
            Eurosur från 2013. Bland de problem rapporten pekar på finns avsaknaden
            av system som gör det möjligt för Europaparlamentet att granska
            Frontex och för migranter som anser sig ha blivit felaktigt behandlade
            att framföra sina klagomål.
          </p>
          <p xml:id="i-5jZdyM8kqYcKECV7nQGtxb">
            Under sommaren 2016 tog EU-parlamentet beslut om en ny förordning
            om europeiskt gräns- och kustbevakningssystem. Nu har förordningen
            även godkänts av ministerrådet. Förordningen innebär delvis att
            Frontex ersätts av den europeiska gräns- och kustbevakningsbyrån,
            som kommer att ha långt större befogenheter, mer resurser samt
            tre gånger så stor personalstyrka som Frontex. Den europeiska
            gräns- och kustbevakningsbyrån ska sättas in när ett EU-land utsätts
            för ett stort migrationstryck eller annan påfrestning. I en tidigare
            version av förslaget skulle detta kunna göras mot landets uttryckliga
            vilja. Nu har skrivningen lättats upp en del. Om det finns kvalificerad
            majoritet bland medlemsländerna att låta den europeiska gräns-
            och kustbevakningsbyrån gå in i ett EU-land och landet inte samtycker,
            har medlemsländerna rätt att stänga sina inre gränser mot landet.
            Detta inne gräns- och kustbevakningsbyrån kommer också att kunna
            gå in i EU-länder om övriga länder anser att återvändandet av
            flyktingar inte fungerar tillräckligt bra. Den europeiska gräns-
            och kustbevakningsbyrån kommer också att finnas på plats i tredjeland,
            exempelvis i Turkiet, för att hjälpa landet att stänga sina gränser.
          </p>
          <p xml:id="i-RBZSPCzYid8z9M75BLbvRx">
            Vänsterpartiet är djupt kritiskt mot utvecklingen av den europeiska
            gräns- och kustbevakningen, att EU bygger ännu högre murar, militariserar
            och externaliserar gränserna. Som konsekvens kommer vi snart att
            ha en överstatlig gränspolis som finns till för att stoppa människor
            från att ta sig till Europa, för att vi ska rädda den inre rörligheten.
            Detta sker på bekostnad av att människor som flyr från krig och
            konflikt inte kan ta sig hit. Regeringen bör verka för att den
            europeiska gräns- och kustbevakningsbyrån avvecklas. Detta bör
            riksdagen ställa sig bakom och ge regeringen till känna.
          </p>
          <p xml:id="i-NjDdb73uhrxGTtecQjDWta">
            Fram till att den europeiska gräns- och kustbevakningsbyrån är
            avvecklad bör regeringen skyndsamt verka för att inriktningen
            av dess verksamhet ändras på ett djupgående sätt så att både asylrätten
            och skyldigheten att bistå skeppsbrutna respekteras. Detta bör
            riksdagen ställa sig bakom och ge regeringen till känna.
          </p>
          <head type="h1" xml:id="i-BeLc1y8QSDFtoCS6tNRha8">
            Lagliga vägar till Europa
          </head>
          <p xml:id="i-YBTeSnkFPo7G2SCcu1PA8o">
            Konflikter, förtryck och oroshärdar i Europas närområde resulterar
            i att människor söker sig till Europa för ett liv i säkerhet och
            trygghet. I stället för att välkomna de människor som söker vårt
            skydd har Sverige och EU tagit flera steg för att göra det svårare
            för människor på flykt att komma till kontinenten. Resultaten
            av EU:s politik syns på Medelhavets botten, i de överfulla grekiska
            lägren där flyktingar låses in och på gränsen mellan Turkiet och
            Syrien, där turkiska gränsvakter skjuter ned syriska flyktingbarn.
            Det är så flykten slutar när alternativen står mellan att stanna
            kvar i kriget och förtrycket eller att ta sig förbi ”Fästning
            Europas” hinder och murar. Därför behövs lagliga vägar in i Europa,
            för att människor på flykt ska kunna få en trygg och säker resa
            till ett nytt liv i trygghet på världens rikaste och mest välmående
            kontinent.
          </p>
          <p xml:id="i-9CaSrbYUr4pYwaQipn6PTa">
            Att regeringen har tillsatt en utredning för att analysera förutsättningarna
            för att skapa lagliga vägar för att söka asyl i EU är välkommet.
            Uppdraget ska redovisas i december 2017. Under tiden kommer miljontals
            människor tvingas på flykt och tusentals att drunkna i Medelhavet.
            Lagliga vägar måste införas nu.
          </p>
          <head type="h2" xml:id="i-9XhK5FXm51Kz2ehmTxPibP">
            Avskaffa visumkrav
          </head>
          <p xml:id="i-EMxXX43YKDGRftoXpBdwmk">
            Visumkrav riktade mot länder där det pågår krig eller omfattande
            kränkningar av mänskliga rättigheter är en viktig del av EU:s
            utestängningspolitik mot flyktingar och andra skyddsbehövande.
            Detta är ett allvarligt hot mot asylrätten. Regeringen bör därför
            inom EU verka för att korta ner listan över visumpliktiga länder
            och för att visumkrav inte ska användas för att stänga ute flyktingar.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-RE972jAddwJqk8n9ioVxvT">
            Inför asylvisum
          </head>
          <p xml:id="i-MfzYuXEQmbdr1fa3eadQRJ">
            I dag går det inte att söka asyl i Sverige från utlandet. Ett
            exempel som belyst detta är de tolkar som arbetat för den svenska
            styrkan i Afghanistan och som sökt asyl i Sverige. De fick avslag
            på sina ansökningar eftersom de inte befann sig i Sverige. Det
            är också i det närmaste omöjligt att ta sig till Sverige för att
            söka asyl för den som inte kan betala betydande penningsummor
            till människosmugglare. För att möjliggöra asylansökningar från
            utlandet bör svenska beskickningar få utfärda visum till skyddsbehövande
            antingen när dessa befinner sig i hemlandet eller i tredjeland.
            Det finns dock flera svåra praktiska problem med asylvisum. Avsaknad
            av en svensk ambassad i flyktingens hemland är ett problem som
            delvis skulle kunna åtgärdas genom ett samarbete med andra länders
            ambassader, exempelvis våra nordiska grannländers. Ett sådant
            samarbete skulle också kunna omfatta möjligheterna att ansöka
            om familjeåterförening. Andra problem är risker för den asylsökande
            att besöka ambassaden som ofta kan stå under bevakning, problem
            med sekretessen gentemot lokalanställd personal vid ambassaden,
            rädsla att berätta om sina asylskäl medan man finns kvar i sitt
            hemland, svårigheter att skaffa medicinsk bevisning om eventuella
            tortyrskador, frånvaro av möjlighet till advokathjälp, osv. Vänsterpartiet
            menar att utfärdande av asylvisum, som komplement till det traditionella
            sättet att söka asyl, bör ses som en viktig möjlighet att skapa
            lagliga vägar att söka skydd undan förföljelse. Hur proceduren
            för dessa viseringar bör utformas för att undanröja de risker
            och problem som ovan angivits bör ses över. Regeringen bör med
            hänvisning till ovanstående tillsätta en utredning med uppgift
            att lägga fram förslag om en procedur för utfärdande av asylvisum.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-SjkjZQdk6WBZ8HpdE8zEgU">
            Avskaffa flygbolagens transportörsansvar
          </head>
          <p xml:id="i-UEncPbF87TVk14kPMNKn26">
            Transportörsansvaret innebär att exempelvis flygbolag är skyldiga
            att betala återresan och eventuellt uppehälle för en person som
            saknar pass eller tillstånd, och som kommit till destinationslandet
            med hjälp av flygbolaget. Det kan leda till böter för flygbolaget.
            Artikel 26 i Schengenkonventionen och direktiv 2001/51/EG innebär
            ett transportörsansvar vid alla resor till Schengenområdet. Genom
            transportörsansvaret tvingas flygbolagen att vägra transportera
            alla personer som saknar giltiga identitetshandlingar och/eller
            visum, i de fall det krävs för inresa, eftersom de får stå för
            alla kostnader i de fall deras passagerare ansöker om asyl och
            får avslag. I praktiken hindrar transportörsansvaret således asylsökande
            från att ta sig in till Schengenområdet med t.ex. flyg. Konsekvensen
            av transportörsansvaret är att flyktingar tvingas vända sig till
            smugglare med sjöovärdiga båtar över Medelhavet, med livet som
            insats. Regeringen bör inom EU verka för att transportörsansvaret
            avskaffas. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-UCVa8fuf9KsYmpEU15oY3p">
            Öka antalet kvotflyktingar
          </head>
          <p xml:id="i-FhnfCdPyYFfYKtpUb4toXA">
            Kvotflyktingar är flyktingar som via FN:s flyktingorgan UNHCR
            får vidarebosätta sig i något av de 27 länder i världen, varav
            Sverige är ett, som tar emot kvotflyktingar. Flyktingarna väljs
            ut av UNHCR och varje land väljer självt hur många det vill ta
            emot. Kvotflyktingar bedöms vara särskilt utsatta för förföljelse
            p.g.a. ras, nationalitet eller annan utsatt samhällsgrupp och
            flygs ofta direkt från krisområdenas närhet till vidarebosättningslandet.
            Sverige tar emot mellan 1 700 och 1 900 kvotflyktingar varje år.
            Kvotflyktingar är den enda grupp som får permanent uppehållstillstånd
            enligt den tillfälliga lagen och en av få lagliga vägar till Sverige.
            Regeringen har nu aviserat att antalet kvotflyktingar som Sverige
            tar emot kommer att öka till 3 400 år 2017 och till 5 000 fr.o.m.
            2018. Detta välkomnar Vänsterpartiet.
          </p>
          <head type="h2" xml:id="i-Fw1ug9pK3FG3qV8hEdnaqe">
            Legalisera smuggling utan vinstsyfte
          </head>
          <p xml:id="i-FurtZA11KByKdxzwusuhZN">
            Som en följd av att det blivit allt svårare för människor på
            flykt att ta sig in i Sverige, efter införandet av gräns- och
            id-kontroller har allt fler fall av flyktingsmuggling uppmärksammats.
            Hittills har över 50 ärenden lett till åtal under 2016. Det är
            mer än det totala antalet under 2015, trots att endast halva året
            nu har gått. Det går också att jämföra med 14 ärenden under 2013.
            År 2016 är också unikt för att endast en liten andel av ärendena
            handlar om människosmuggling i vinstsyfte. I stället rör det sig
            om släktingar som hjälper varandra, eller någon som bor i Sverige
            och hjälper en familjemedlem att komma hit för att söka asyl.
            Flera av dem som misstänks för smuggling har uppgett humanitära
            skäl bakom sina ageranden.
          </p>
          <p xml:id="i-8jpm6zFiBSz42qKewbg2jw">
            Människosmuggling är straffbart och regleras i utlänningslagen
            20 kap. 8 § och omfattar bl.a. situationer där någon hjälper en
            flykting att komma in i eller passera genom Sverige. Lagstiftningen
            skiljer sig åt när det gäller att gömma flyktingar och att hjälpa
            någon att söka asyl. Att gömma en flykting utan vinstsyfte är
            inte straffbart men att hjälpa en flykting att åtnjuta sin rätt
            att söka asyl kan leda till straff mellan böter och fängelse i
            6 år, detta oavsett om det funnits ett vinstsyfte eller ej. Rättsläget
            är dock oklart och olika domstolar hanterar dessa fall på olika
            sätt. Två snarlika fall där personer hjälpt familjemedlemmar över
            gränsen fick olika utslag i Malmö respektive Ystads tingsrätter.
            I Malmö ledde åtalet till fällande dom men i Ystad friades den
            tilltalade med hänvisning till Europakonventionens skrivningar
            om rätten till familjeliv. I EU-rätten finns en möjlighet till
            ett s.k. humanitärt undantag som medger straffrihet för personer
            som hjälper flyktingar av ren medmänsklighet. Ett undantag som
            Sverige valt att inte använda. Vänsterpartiet anser det märkligt
            att det är straffbart att hjälpa en människa att söka asyl och
            få sina rättigheter tillgodosedda. Regeringen bör återkomma med
            förslag på lagändring som gör det lagligt att transportera flyktingar
            i Sverige och till Sverige om det görs utan vinstsyfte. Detta
            bör riksdagen ställa sig bakom och ge regeringen till känna.
          </p>
          <head type="h1" xml:id="i-MjkQv4fwBYX9s12U6RszzP">
            Utvidga rätten till familjeåterförening
          </head>
          <p xml:id="i-Fx49AtoeUBFj5bDyg5iYZv">
            En av få lagliga vägar till Sverige går genom familjeåterförening.
            Genom lagen om tillfälliga begränsningar av möjligheten att få
            uppehållstillstånd i Sverige har den vägen begränsats avsevärt.
            Om fler familjer på flykt skulle tillåtas att återförenas, skulle
            det innebära att många människor slapp ta den livsfarliga vägen
            över Medelhavet. Att få bo ihop med sin familj är en mänsklig
            rättighet som har starkt skydd i internationella konventioner.
            Vänsterpartiet vill se en utvidgning av rätten till familjeåterförening.
          </p>
          <head type="h2" xml:id="i-ESks4F4MPkFHp7GERJ8bKg">
            Familjeåterförening i praktiken
          </head>
          <p xml:id="i-LwQ6V9F2Z7KyYsTi1GyBV4">
            Principen om familjens enhet fastslogs första gången 1948, i
            FN:s allmänna förklaring om mänskliga rättigheter. Att familjen
            har rätt till samhällets och statens skydd har sedan dess fastslagits
            i flera konventioner om mänskliga rättigheter. Enligt FN:s konvention
            om barnets rättigheter ska ett barns ansökan om familjeåterförening
            behandlas på ett positivt, humant och snabbt sätt, dessutom ska
            barnets bästa komma i främsta rummet vid alla åtgärder som rör
            barnet. Detta har införlivats i EU:s familjeåterföreningsdirektiv
            (2003/86/EG) som Sverige har implementerat i sin lagstiftning.
          </p>
          <p xml:id="i-DziD3CsbQALJmTBNeH8Did">
            Den del av lagen om tillfälliga begränsningar av möjligheten
            att få uppehållstillstånd i Sverige som får störst konsekvenser
            för människor på flykt, asylsökande och nyanlända är inskränkningarna
            i rätten till familjeåterförening. Endast de som beviljas asyl
            som flyktingar får denna rätt enligt lagen. Sverige är mest restriktivt
            i EU när det gäller beviljande av asyl som flykting. Endast 10
            procent av de syrier och 50 procent av de irakier som beviljats
            asyl i Sverige har fått flyktingstatus. Det går att jämföra med
            EU-snittet på 80 procent respektive 90 procent. De föreslagna
            förändringarna kommer alltså att innebära omfattande inskränkningar
            i rätten till familjeåterförening.
          </p>
          <p xml:id="i-44aPXy2bw7F1kbyefQ4mMD">
            Sedan tidigare finns stora brister i hur denna rättighet efterlevs.
            För att få rätt att återförenas med en familjemedlem som har fått
            uppehållstillstånd i Sverige måste den som är kvar i sitt hemland
            intervjuas vid en svensk ambassad. Den svenska ambassaden i Damaskus
            har sedan den 29 mars 2012 reducerad verksamhet och viserings-
            och migrationsfrågor hanteras av ambassaderna i grannländerna.
            Tidigare kunde syrier resa till Turkiet utan visum, men den 8
            januari införde Turkiet visumkrav för syrier. Handläggningstiderna
            är långa och i många fall avslås ansökan. Resan till Turkiet är
            dyr och farlig. Flera rapporter om hur syrier har beskjutits vid
            gränsen till Turkiet har kommit den senaste tiden. Andra länder
            som syrier kan ta sig till för att ansöka om familjeåterförening
            är Saudiarabien, Egypten, Jordanien eller Förenade Arabemiraten.
            Det är nästintill omöjligt att få inresevisum som syrier till
            dessa länder, vilket i praktiken innebär att rätten till familjeåterförening
            inskränks för många syrier. Att ge syrier möjlighet att ansöka
            om familjeåterförening vid ambassader i länder de kan ta sig till
            eller att göra ansökan helt elektronisk är två sätt att säkerställa
            att rätten till familjeåterförening respekteras. Dessa alternativ
            och ytterligare sätt bör undersökas. Regeringen bör återkomma
            med förslag på hur rätten till familjeåterförening kan stärkas.
            Detta bör riksdagen ställa sig bakom och ge regeringen till känna.
          </p>
          <p xml:id="i-VLN6MbcpeCyrofuGcQaxA7">
            Dublinförordningen fastslår vilken stat som ska pröva en asylansökan
            från en person som befinner sig i en Dublinstat (EU-stat eller
            Norge, Schweiz, Island eller Liechtenstein). Om den sökande har
            familj (make/maka och/eller minderåriga barn) som beviljats skydd
            eller befinner sig i asylprocessen i en annan Dublinstat ska det
            landet även pröva den sökandes asylansökan. Omkring 60 000 flyktingar
            är fast i grekiska flyktingläger efter att grannländerna och stora
            delar av övriga Europa stängt sina gränser. Många av dem har familj
            i Sverige som beviljats skydd eller befinner sig i asylprocessen,
            och har därmed rätt att återförenas med dem. På grund av bristande
            kunskaper hos asylsökande och handläggare, samt otillräcklig rätt
            till juridisk rådgivning och en undermålig hantering av asylärenden
            i Grekland sker detta inte i dag. Regeringen bör verka för att
            rätten till familjeåterförening i enlighet med Dublinförordningen
            efterlevs. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-HzuAiPU4kA6Bfwry1RP2nd">
            Ta bort 18-årsgränsen för familjeåterförening
          </head>
          <p xml:id="i-GS1B8QsKuCa3tqFw9GkWss">
            Utlänningslagen innehåller en 18-årsregel som innebär att uppehållstillstånd
            p.g.a. familjeanknytning mellan föräldrar och barn endast beviljas
            om barnet är under 18 år. Vänsterpartiet anser att denna bestämmelse
            är onödigt snäv. Om en person i familjen (begreppet familj avser
            i gällande lagstiftning en kärnfamilj bestående av föräldrar och
            barn (biologiska eller adopterade)) har skyddsbehov är det sannolikt
            att samma sak gäller även för övriga familjen. För de flesta av
            oss är relationen mellan föräldrar och barn livslång, och det
            är orimligt att kräva att den ska avslutas just för att barnet
            hunnit fylla 18 år. I en situation där det som nu finns mycket
            få lagliga vägar för att få skydd i EU ger en vidgning av denna
            bestämmelse dessutom möjlighet att ge fler människor skydd utan
            att de ska behöva riskera livet. Regeringen bör återkomma till
            riksdagen med förslag om ett borttagande av 18-årsregeln i utlänningslagen.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-9zjrKRfuxiKuDGmM3pFAhQ">
            Återinför sista-länken-bestämmelsen
          </head>
          <p xml:id="i-DrgcJtsTWb8HiRBYJD8Hq">
            Tidigare fanns en s.k. sista-länken-bestämmelse i utlänningslagen
            som innebar att om en enda familjemedlem var kvar i hemlandet
            kunde denna beviljas uppehållstillstånd för att komma till Sverige
            och leva med övrig familj här. När bestämmelsen togs bort stängdes
            dörren för många av dessa människor. Det finns åtskilliga exempel
            på kvarvarande, åldriga föräldrar som har separerats från sina
            vuxna barn p.g.a. att den typen av familjeåterförening har omöjliggjorts.
            Vänsterpartiet anser att sista-länken-bestämmelsen måste återinföras.
            Regeringen bör återkomma till riksdagen med förslag om ett återinförande
            av sista-länken-bestämmelsen i utlänningslagen. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-NnAdjRnhbzRqoDPvfp26Kt">
            Ändra femårsregeln för kärleksinvandring
          </head>
          <p xml:id="i-SMJY3zYZkJSQBGAiZGXEhz">
            Debatten om tvåårsregeln för kärleksinvandring har pågått under
            en lång tid. Att utlandsfödda kvinnor, som misshandlats av sina
            män under den tvååriga prövotiden för permanent uppehållstillstånd,
            regelmässigt blivit utvisade från Sverige om de brutit upp från
            förhållandet har upprört många. Denna rättstillämpning har alltför
            länge tillåtits få oacceptabla konsekvenser, t.ex. att många kvinnor
            sett sig tvingade att stanna kvar i förhållanden trots misshandel
            från mannens sida eftersom en utvisning till hemlandet skulle
            kunna medföra ännu värre konsekvenser för dem. Den starka kritiken,
            bl.a. i riksdagsmotioner från Vänsterpartiet, ledde till att den
            dåvarande regeringen i januari 2000 lade fram en proposition för
            riksdagen. Tyvärr begränsade propositionen skyddet för kvinnan
            till fall där det varit fråga om våld eller handlingar som inneburit
            allvarlig kränkning.
          </p>
          <p xml:id="i-Ec64PTYyAPjzBWysw8SWAL">
            Vänsterpartiet påpekade i en reservation till utskottsbetänkandet
            att formuleringen kunde få till följd att visst våld och kränkning
            kunde komma att accepteras och att myndigheterna medgavs ett för
            stort tolkningsutrymme. Det är nu alldeles uppenbart, vilket bl.a.
            visats genom rapporter från Riksorganisationen för kvinnojourer
            och tjejjourer i Sverige (Roks) både 2009 och 2010, att detta
            försök att genom en lagändring rätta till den stötande rättstillämpningen
            har misslyckats fullständigt.
          </p>
          <p xml:id="i-Dp4mthH3mqkPMf1gPaj9kx">
            I juni 2012 publicerades utredningsbetänkandet Kvinnor och barn
            i rättens gränsland, SOU 2012:45. I betänkandet riktas förödande
            kritik mot den gällande lagstiftningen, dess tillämpning och konsekvenser
            för offren. De krav på förändringar av utlänningslagen för att
            skydda utsatta kvinnor och barn som Vänsterpartiet drivit i många
            år får ett starkt stöd av utredningen.
          </p>
          <p xml:id="i-Db4NR51UuDFmuFUmigLpQp">
            Den tillfälliga lagen om begränsade möjligheter att få uppehållstillstånd
            i Sverige innebär stora steg i helt fel riktning. Relationen måste
            numera bestå under fem års tid, utan undantag, för att den som
            anlänt genom anhöriginvandring ska kunna få förlängt uppehållstillstånd.
            Det innebär alltså att en person som misshandlas av sin partner
            kan stå inför valet att skickas tillbaka till det land hen flytt
            från, eller leva med misshandeln tills de fem åren har passerat.
            Det är en obegriplig ordning, som Vänsterpartiet ifrågasätter
            skarpt. Det finns inte heller någon motivering för den i propositionen.
            Att en regering som kallar sig feministisk driver en politik med
            dessa konsekvenser är oförsvarbart. Regeringen bör återkomma med
            förslag på förändringar i bestämmelserna om anhöriginvandring
            i syfte att värna utsatta kvinnors situation, både i den tillfälliga
            lagen och i utlänningslagen. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-RZdD8gL926wCsFDpy3iSCa">
            Rätten till biträde
          </head>
          <p xml:id="i-TeCitpk4JwnEmonApLcNcM">
            Enligt 18 kap. 1 § i utlänningslagen har asylsökande rätt till
            offentligt biträde om det inte måste antas att behov av biträde
            saknas. Paragrafen har tolkats av Migrationsverket som att asylsökande
            med bifallspresumtion inte ska ha rätt till biträde under asylprocessen.
            Det har i praktiken inneburit att syrier inte har rätt till biträde,
            eftersom de p.g.a. situationen i landet väntas få bifall på en
            asylansökan. Med tanke på de stora osäkerheter som den tillfälliga
            lagen om begränsade möjligheter att få uppehållstillstånd i Sverige
            innebär och den otydliga rättstillämpning den kommer att resultera
            i bör rätten till biträde utvidgas till att även omfatta denna
            grupp. Inte minst i ljuset av den stora betydelse skyddsgrunden
            har för den asylsökandes framtid och möjlighet att återförenas
            med sin familj, och vetskapen om hur få syrier som beviljas flyktingstatus.
            Att ge asylsökande som antas få uppehållstillstånd som alternativt
            skyddsbehövande rätt till biträde skulle till viss del kunna lindra
            den bristande rättssäkerhet som lagen innebär. En bestämmelse
            om att asylsökande som väntas få uppehållstillstånd som alternativt
            skyddsbehövande bör ges rätt till biträde bör införas i utlänningslagen.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-RA5Wbr3S9oWdUMxBuyG9j5">
            Hbtq-personers rättigheter i asylprocessen
          </head>
          <p xml:id="i-Wv4tDWPwzXogV6VRBg4mEc">
            Enligt utlänningslagen 4 kap. 1 § räknas den som känner välgrundad
            fruktan för förföljelse p.g.a. kön eller sexuell läggning som
            flykting. Trots detta är det vanligt att personer som riskerar
            att bli förföljda om de återvänder till sitt hemland får avslag
            på sin asylansökan. Migrationsöverdomstolen har inte heller tagit
            upp tillräckligt många fall där den asylsökande angett förföljelser
            p.g.a. kön eller sexuell läggning som asylskäl för att det ska
            ha hunnit utformas någon rättspraxis på området. Även när det
            kommer till förföljelse p.g.a. könsuttryck och könsidentitet är
            rättsläget osäkert.
          </p>
          <p xml:id="i-9XtHm6DBnEv88QRsqCdSrk">
            En konsekvens av denna brist på praxis är att migrationsmyndigheterna
            kan fortsätta att utvisa hbtq-personer till länder som exempelvis
            Iran. Eftersom det är klarlagt att människor avrättas p.g.a. sin
            sexuella läggning i Iran bör asylsökande homosexuella och bisexuella
            iraniers fruktan anses välgrundad så länge paragrafen om dödsstraff
            och kroppsbestraffning finns kvar i den iranska strafflagen. Detsamma
            gäller alla andra länder som avrättar och bestraffar homosexuella
            och bisexuella p.g.a. deras sexuella läggning samt transpersoner
            p.g.a. deras könsidentitet och könsuttryck. Tillämpningen av utlänningslagen
            avviker i praktiken från riksdagens intentioner med lagen. För
            att komma till rätta med det här vill Vänsterpartiet att lagstiftningen
            förtydligas.
          </p>
          <p xml:id="i-2Di5k3AkZqhw8RC9CX2aGU">
            År 2012 presenterade RFSL rapporten ”Asylprövningen vid flyktingskap
            på grund av sexuell läggning – En analys av riskprövningen och
            möjligheten till skydd i hemlandet”, där det konstateras att förarbetena
            av utlänningslagen innehåller motstridiga formuleringar gällande
            asyl p.g.a. sexuell läggning om den sökande dolt sin sexuella
            läggning i ursprungslandet. I förarbetena framgår att det kan
            ha betydelse för riskprövningen om någon i hemlandet har dolt
            sin sexuella läggning och därigenom minskat förföljelserisken.
            Samtidigt framhålls att ingen ska behöva dölja en så grundläggande
            egenskap som sexuell läggning. Detta leder till motstridiga bedömningar
            och tillämpningar rakt motsatta lagstiftarens intention att sexuell
            läggning är en grundläggande egenskap som ingen ska behöva dölja.
            För att säkerställa att asylsökande hbtq-personer får en rättssäker
            asylprövning kan vi dock inte vänta på att en tydlig praxis etableras.
            En översyn av utlänningslagen bör göras i syfte att tydliggöra
            vad som gäller i de fall en person åberopar sexuell läggning som
            asylskäl men exempelvis dolt sin läggning i ursprungslandet. Detta
            bör riksdagen ställa sig bakom och ge regeringen till känna.
          </p>
          <p xml:id="i-HDGKUGbHrcKk7ftEa6iY8V">
            Rättstillämpningen hos Migrationsverket behöver bli mer enhetlig,
            och brister i hanteringen av hbtq-personer bör kartläggas och
            åtgärdas. Regeringen bör ge Migrationsverket i uppdrag att se
            över hanteringen av hbtq-frågor och genomföra kompetenshöjande
            insatser för att åtgärda eventuella brister. Detta bör riksdagen
            ställa sig bakom och ge regeringen till känna.
          </p>
          <p xml:id="i-F2yiAfu9ntYvDekZqaK3Ez">
            Tolkar och tolkning är ett viktigt inslag i asylprocessen och
            det är därför viktigt att den tolk som anlitas av Migrationsverket
            i förekommande fall har sådan kompetens om hbtq-frågor att tolken
            kan bemöta den asylsökande på ett respektfullt sätt samt behärskar
            hbtq-relevanta ord. Regeringen bör säkerställa att Migrationsverket
            kan erbjuda tolkar med hbtq-kompetens. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-QyC29K1NYaqbLaXroK9GKx">
              Christina Höj Larsen (V)
            </item>
            <item xml:id="i-8dWGHJiPPGXEPTb6xyuScp">
              Ulla Andersson (V)
            </item>
            <item xml:id="i-81x85ksUoRNr8F1PkRTvDV">
              Ali Esbati (V)
            </item>
            <item xml:id="i-WiV3Hemmhha1ec3vax5rNU">
              Wiwi-Anne Johansson (V)
            </item>
            <item xml:id="i-QVEFqnLquQ2vb3sp2w2pdh">
              Daniel Riazat (V)
            </item>
            <item xml:id="i-BKYJR9fdPcbdJHXRGVLDrq">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
