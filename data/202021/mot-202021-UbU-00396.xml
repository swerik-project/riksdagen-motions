<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-00396">
  <teiHeader>
    <fileDesc>
      <titleStmt>
        <title>En demokratisk och trygg skola</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:396 av Jonas Sjöstedt m.fl. (V)</title>
          <idno type="rdwebb">H802396</idno>
          <rs type="number">396</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H802396/text</ref>
          <ref type="dokument_url_html">http://data.riksdagen.se/dokument/H802396</ref>
          <ref type="dokumentstatus_url_xml">http://data.riksdagen.se/dokumentstatus/H802396</ref>
          <ref type="docx">http://data.riksdagen.se/fil/9B069E98-1443-4E29-92DC-039F640B4F30</ref>
          <ref type="pdf">http://data.riksdagen.se/fil/02DD7DB7-C55A-4F00-AD3F-926EB274E057</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9sefo4BFdYpd3oVD8EySC1" type="signed"/>
        <correspContext corresp="i-9sefo4BFdYpd3oVD8EySC1">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-3YXCipudYA4N8ZNFk2PrxQ"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction xml:id="i-V6Jr8EUYU1W8ANsymYjP54" type="submitted">
          <date when="2020-09-24"/>
          <time when="15:42:15"/>
        </correspAction>
        <correspAction xml:id="i-APt27cHGNix5wTxdVjUWUE" type="reviewed">
          <date when="2020-09-25"/>
          <time when="09:59:57"/>
        </correspAction>
        <correspAction xml:id="i-2brmQrHzjpo8MLPnT2Ed7T" type="referred">
          <date when="2020-10-14"/>
        </correspAction>
        <correspAction xml:id="i-Bn6K8rUYJa6EU1fJ3f1qJo" type="assigned">
          <date when="2021-05-19"/>
          <time when="16:51:32"/>
        </correspAction>
        <correspContext corresp="i-Bn6K8rUYJa6EU1fJ3f1qJo">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-HitPPkN3QBuG34jHjwQHUY" type="behandlas_i"/>
        <correspContext corresp="i-HitPPkN3QBuG34jHjwQHUY">
          <ref type="uppgift">2020/21:UbU10</ref>
          <ref type="ref_dok_id">H801UbU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CKCMnSxQe5PvVwZLzXmKDi" type="behandlas_i"/>
        <correspContext corresp="i-CKCMnSxQe5PvVwZLzXmKDi">
          <ref type="uppgift">2020/21:UbU11</ref>
          <ref type="ref_dok_id">H801UbU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RUedx6f43c4yFy2pyuKMQM" type="behandlas_i"/>
        <correspContext corresp="i-RUedx6f43c4yFy2pyuKMQM">
          <ref type="uppgift">2020/21:UbU12</ref>
          <ref type="ref_dok_id">H801UbU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU12</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9GeWoTkRYH6TuYx9orB9Cz" type="behandlas_i"/>
        <correspContext corresp="i-9GeWoTkRYH6TuYx9orB9Cz">
          <ref type="uppgift">2020/21:JuU25</ref>
          <ref type="ref_dok_id">H801JuU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU25</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:396 av Jonas Sjöstedt m.fl. (V)
          En demokratisk och trygg skola
        </div>
      </div>
      <div type="motBody">
        <div xml:id="i-HNTC8i8C2zR2gGhosz8gFS" type="TOC">
          <head xml:id="i-GYkUZcutfGxKb5ccotU4SD">
            1 Innehållsförteckning
          </head>
          <list>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Skolans roll under nationella kriser
            </item>
            <item style="indent-level: 1">
              5 Barn som far illa
            </item>
            <item style="indent-level: 1">
              6 Likabehandling
            </item>
            <item style="indent-level: 2">
              6.1 Sexuella trakasserier
            </item>
            <item style="indent-level: 2">
              6.2 Afrofobi
            </item>
            <item style="indent-level: 2">
              6.3 Ansvaret för diskriminering i skolan
            </item>
            <item style="indent-level: 1">
              7 Elevdemokrati
            </item>
            <item style="indent-level: 1">
              8 Elevskyddsombud
            </item>
            <item style="indent-level: 1">
              9 Politisk information i skolan
            </item>
            <item style="indent-level: 1">
              10 Rätt till frukost
            </item>
            <item style="indent-level: 1">
              11 Kameraövervakning
            </item>
            <item style="indent-level: 1">
              12 Våld i skolan
            </item>
          </list>
        </div>
        <div type="motProposal" subtype="förslag">
          <head xml:id="i-Wwp1r51sHiPCU7FoM1ZAsd">
            2 Förslag till riksdagsbeslut
          </head>
          <list style="ol">
            <item xml:id="i-HzPd7q9fCdvTVdA7znC6XG">
              Riksdagen ställer sig bakom det som anförs i motionen om att
              regeringen bör utreda hur skolan kan bli bättre på att möta och
              upptäcka barn som far illa, och detta tillkännager riksdagen för
              regeringen.
            </item>
            <item xml:id="i-Qh7TxUqwHJQfVwBH2VMRkH">
              Riksdagen ställer sig bakom det som anförs i motionen om att
              Skolinspektionen bör få i uppdrag att regelbundet följa upp skolornas
              arbete mot sexuella trakasserier och tillkännager detta för regeringen.
            </item>
            <item xml:id="i-XUCS1nnzQWFegB3rnk2fzA">
              Riksdagen ställer sig bakom det som anförs i motionen om att
              Skolinspektionen bör få i uppdrag att följa upp skolornas arbete
              mot afrofobi och andra former av rasism och tillkännager detta
              för regeringen.
            </item>
            <item xml:id="i-JiFvHkqhpgdNM1S2LM3YdK">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att ansvaret
              för diskriminering i skolan flyttas från Diskrimineringsombudsmannen
              till Skolinspektionen och tillkännager detta för regeringen.
            </item>
            <item xml:id="i-6RxQsf2RTjVfDWVfG5niDs">
              Riksdagen ställer sig bakom det som anförs i motionen om att
              elevers individuella inflytande och elevers rätt till inflytande
              genom sammanslutning bör särskiljas i skollagen och tillkännager
              detta för regeringen.
            </item>
            <item xml:id="i-3aN1Rn4sMSEyVVyLMmoFGg">
              Riksdagen ställer sig bakom det som anförs i motionen om att
              elevers rätt att själva avgöra vilka organisationsformer som ska
              användas för att få inflytande bör tydliggöras i skollagen och
              tillkännager detta för regeringen.
            </item>
            <item xml:id="i-MYV7oPZFGdPMecvLjJ1gYw">
              Riksdagen ställer sig bakom det som anförs i motionen om att
              möjligheten att organisera sig i elevkårer bör tydliggöras i skollagen
              och tillkännager detta för regeringen.
            </item>
            <item xml:id="i-5RviRYD5mEKnN5xFyL3doZ">
              Riksdagen ställer sig bakom det som anförs i motionen om att
              elevernas rätt till reellt inflytande över sin utbildning och
              arbetsmiljö bör förtydligas i skollagen och tillkännager detta
              för regeringen.
            </item>
            <item xml:id="i-GXj6MAp54GCWfeBUepp19s">
              Riksdagen ställer sig bakom det som anförs i motionen om att
              regeringen i god tid före nästa val bör utvärdera och utreda den
              senaste lagstiftningens effekter och vid behov lägga fram förslag
              som stärker elevers rätt till politisk information och samtidigt
              skyddar elever från att utsättas för diskriminering, och detta
              tillkännager riksdagen för regeringen.
            </item>
            <item xml:id="i-P76YByErpWPhq5dkLC9q8A">
              Riksdagen ställer sig bakom det som anförs i motionen om att
              regeringen bör tillsätta en utredning om att ålägga grundskolor
              att erbjuda kostnadsfri frukost för sina elever och tillkännager
              detta för regeringen.
            </item>
            <item xml:id="i-RGQsiJhESXtgZrsLCZbztM">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att kameraövervakning
              på skolor förbjuds under dagtid och tillkännager detta för regeringen.
            </item>
            <item xml:id="i-9yYXqmRAu81xtmT4sPHMBj">
              Riksdagen ställer sig bakom det som anförs i motionen om att
              regeringen bör utreda hur lagstiftningen kan utvecklas när det
              gäller mobbning, våld och kränkande behandling i syfte att stärka
              tryggheten och studieron i skolan och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-SZicYwS9LKsQPnok6YG1Qh" type="h1">
            3 Inledning
          </head>
          <p xml:id="i-MvyW47NXcDKt89hgtyVEVW">
            Vänsterpartiets ideal kring demokrati bygger på upplysta samhällsmedborgare.
            Det kräver både ett sammanhållet utbildningssystem och en hög
            nivå av kunskap hos hela befolkningen. Vi vill skapa en jämlik
            och sammanhållen skola. Förskolan och skolan ska lägga grunden
            för ett liv med möjligheter – inte ett förstelnat klassamhälle,
            som i sin tur leder till otrygghet och splittring.
          </p>
          <p xml:id="i-M52iFaDAhgdPge6D65r3FF">
            En jämlik skola och förskola är bra för alla. När elever med
            olika bakgrund och livs­åskådning möts förbättras inte bara resultaten
            utan också sammanhållningen. Skolan kan inte avskaffa klassamhället
            och lösa alla samhällets orättvisor men jämna ut skillna­der så
            att alla barn får en bra start i livet. Därför bör den tillföras
            mer resurser som för­delas efter behov, så att de barn som behöver
            stöd kan få det direkt och inte halkar efter.
          </p>
          <p xml:id="i-2wAGXwxNg1EJZvcdT8GQ9R">
            I en demokratisk skola möts alla elever av positiva förväntningar
            inte minst eftersom det finns stark evidens för att det är så
            det bästa lärandet sker. I en demokratisk skola arbetar man också
            utifrån premissen att det är skolans och undervisningens kvalitet
            som avgör hur det går för eleverna och eftersträvar aktivt att
            motverka de skillnader i förut­sättningar som följer med elevernas
            bakgrund. Det innebär att skolan måste bli mycket bättre på att
            erbjuda elever särskilda stödinsatser, något som har stor betydelse
            för det förebyggande trygghetsarbetet. Dessa insatser måste ständigt
            följas upp och omprövas så att de hela tiden är anpassade till
            elevens behov. Våldsyttringar och mobbning ska aldrig accepteras,
            samtidigt som mest fokus bör ligga på att motverka grundorsakerna.
          </p>
          <head xml:id="i-FdCCPSZLxB4SmhQbLvcnRh" type="h1">
            4 Skolans roll under nationella kriser
          </head>
          <p xml:id="i-5raTRXJd2FijWpJca2mgao">
            Det är när samhället möts av kriser som skolan blir extra viktig.
            För många barn är skolan den enda trygga punkten i vardagen. För
            Vänsterpartiet har skolan alltid varit det band som håller samhället
            samman. Det är bl.a. därför vi länge krävt en mer samman­hållen
            skola där barn från olika bakgrunder möts. Under våren har vi
            sett lärare och elever kämpa för att få skolan att fungera trots
            den pågående pandemin. Skolmatsalar där all personal fått rycka
            ut för att få serveringen att fungera. Lärare och förskollärare
            som fått ägna raster åt att tvätta dörrhandtag, bänkar och bord.
            För Vänsterpartiet är erfarenheten av coronapandemin att vårt
            arbete för mer pengar till välfärden är viktigare än någonsin.
            Skolan är en av de viktigaste delarna för att hela vårt samhälle
            ska fungera.
          </p>
          <head xml:id="i-2mYpvNvZTy7yzt3DFzDKH5" type="h1">
            5 Barn som far illa
          </head>
          <p xml:id="i-Fg21qZnZVVB5gUvtEWzAbT">
            Barn med föräldrar som har ett missbruk, mår psykiskt dåligt
            eller som utsätter dem för våld utgör ca en fjärdedel av alla
            barn. Att komma från ett hem där det finns problem är en riskfaktor
            för att inte gå ut skolan med fullständiga betyg. Organisationen
            Maskros­barn har genom sitt projekt Skolkurage tagit fram rapporten
            ”Fråga hur vi mår, inte hur det går”. Rapporten pekar på att skolan
            står dåligt rustad för att fånga upp och möta barn som kommer
            från hem med problem. Ett av de största problemen som lyfts är
            att lärare i dag möter väldigt många barn och inte alltid hinner
            med att se alla barns individuella behov. Rapporten lyfter också
            att skolpersonal är dåligt utbildad i att upptäcka tidiga tecken
            på barn som far illa. Därför bör regeringen utreda hur skolan
            kan bli bättre på att möta och upptäcka barn som far illa. Detta
            bör riksdagen ställa sig bakom och ge regeringen till känna.
          </p>
          <head xml:id="i-Nrn8HN5EwtJaGYrk6igjsn" type="h1">
            6 Likabehandling
          </head>
          <p xml:id="i-HTpdTdeo3wyZmThdeBkEWK">
            Att skolmiljön präglas av trygghet och arbetsro är en förutsättning
            för att eleverna ska kunna tillägna sig kunskap och utvecklas
            socialt. Den kränkande behandling som alltför ofta förekommer
            i skolan måste motarbetas med kraft, och alla vuxna i skolan bär
            ett ansvar för detta. Ofta betraktas eleverna som en del av problemet
            – inte som en del av lösningen. Elevernas delaktighet är viktig
            för ett välfungerande likabehandlingsarbete. En politik som i
            grunden betraktar elever som potentiella hot mot ordningen i skolan
            hamnar fel.
          </p>
          <p xml:id="i-HyuDAgGDzzecWXoTDZ5NfF">
            Förebyggande åtgärder är generellt av betydligt större vikt för
            att verkligen förhindra kränkningar än vad disciplinära åtgärder
            är. En välfungerande elevhälsa, liksom ett nära samarbete mellan
            hem, skola, fritidshem och föreningsliv, är exempel på förebyggande
            arbete som behöver tillmätas större vikt.
          </p>
          <p xml:id="i-HjaTibfaCsAtuboMCVTFSz">
            Vänsterpartiet vill se en skola där elevernas mångfald och olikheter
            ses som en till­gång och inte som något negativt. Fördomar kring
            funktionsnedsättningar ska bekämpas och skolan ska vara tillgänglig
            i både fysiskt och kognitivt hänseende. Många elever blir utsatta
            för rasism i skolan och vittnar om att skolorna ofta saknar förmågan
            att bemöta och motverka det. Lärare och annan skolpersonal behöver
            få kompetensutveckling i att arbeta mot rasism.
          </p>
          <head xml:id="i-GwGgpbgJVUhGW5kDDK5jJH" type="h2">
            6.1 Sexuella trakasserier
          </head>
          <p xml:id="i-XywVJnqEwSLDtNHcHntwFX">
            Sedan metoo-revolutionen startade och berättelser började spridas
            i mitten av oktober 2017 har många fler upprop gjorts från olika
            branscher. I skolans värld startades #tystiklassen, #räckupphanden
            och #ickegodkänt. Tyvärr är skolan i dag en av de vanligaste platserna
            där unga tjejer utsätts för sexuella trakasserier. Tusentals tjejer
            och kvinnor – unga som gamla – har vittnat om sexuella trakasserier
            och övergrepp inom skolan. Förövarna har en sak gemensamt: De
            är män. Klasskompisar, lärare eller annan skolpersonal.
          </p>
          <p xml:id="i-UD32yBx6HNjygUNtquepxe">
            Det är inte överraskande. Vi behöver lägga ansvaret där det hör
            hemma. När män är skyldiga till nästan allt våld och alla sexuella
            övergrepp kan det inte ligga på kvinnor att ändra på sitt beteende.
          </p>
          <p xml:id="i-EzHQBYu89PnjCE1WWpfPuq">
            Alla måste gå i skolan och därför är det viktigt att skolorna
            tar tag i det förebyggande och åtgärdande arbetet mot sexuella
            trakasserier och sexuellt våld.
          </p>
          <p xml:id="i-WLAR5RHfetXNeVo6W3ukEz">
            Uppropen som gjordes hösten 2017 visar på bristerna i dagens
            arbete. Många olika personer som är verksamma inom skolområdet
            vittnar om att sexuella trakasserier är normaliserade. Vänsterpartiet
            ser ett behov av att prioritera det arbetet och inte inkludera
            det enbart i värdegrundsarbetet som en kränkning bland många.
          </p>
          <p xml:id="i-LrjLtcQic1dh19VfmgyuJN">
            I organisationen Friends årliga rapport Friendsrapporten från
            2017 beskrivs hur flera elever och lärare är så vana vid sexuella
            trakasserier att de ser det som en del av vardag­en och att det
            är så tjejer och killar beter sig mot varandra. Det handlar om
            hur flickor får lära sig att när en pojke jagar eller slår en
            så betyder det att pojken tycker om en. Ni vet: ”Kärlek börjar
            alltid med bråk.” Ett sexuellt ofredande där en kille tar en tjej
            mellan benen eller på brösten förklaras bort med att killen är
            barnslig eller omogen eller inte har förstått sin handling. När
            övergrepp når rättssalen vet vi alldeles för många fall där män
            behandlas på samma sätt – som om de inte förstod och var medvetna
            om sin hand­ling.
          </p>
          <p xml:id="i-DdxrXpZSSkF9xe6AG7mLXw">
            Skolan, och även förskolan, har en viktig uppgift i att bryta
            dessa destruktiva köns­normer, något som också ligger i deras
            uppdrag. Dessvärre visar det sig att förskolan och skolan snarare
            konserverar gamla könsrollsmönster.
          </p>
          <p xml:id="i-Fm8rUKpWcNVdMgEeMoHw1d">
            Vänsterpartiet drev i förhandlingarna med regeringen om vårändringsbudgeten
            2018 igenom en satsning för att utveckla sex- och samlevnadsundervisningen
            och arbetet mot kränkande behandling i skolan genom kompetensutvecklingsinsatser.
            Dessa insatser bör följas upp regelbundet.
          </p>
          <p xml:id="i-CqS632CVNUvMs9teGhL6Fy">
            Skolinspektionen bör få i uppdrag att regelbundet följa upp skolornas
            arbete mot sexuella trakasserier. Detta bör riksdagen ställa sig
            bakom och ge regeringen till känna.
          </p>
          <head xml:id="i-5dDL96aSSXH1TPaVWz32Su" type="h2">
            6.2 Afrofobi
          </head>
          <p xml:id="i-Lj8e6D7g8K8LwDC2pKRnJr">
            För afrosvenskar och svarta över hela världen har mordet på George
            Floyd i USA och allt som följde därefter upprört och påmint om
            egna upplevelser av rasism och afrofobi.
          </p>
          <p xml:id="i-9Hm89UcMQVLNHj2AdKWvc2">
            Afrofobi kallas det när rasism och andra kränkningar riktas mot
            människor med afrikanskt ursprung baserat på hudfärg. Afrofobin
            förekommer i hela världen och ser inga gränser när det gäller
            ålder. Som synlig minoritet i Sverige möts svarta barn av afrofobi
            från väldigt tidig ålder.
          </p>
          <p xml:id="i-2wkxobg3M3ZZqmGx1Pzcrb">
            Stiftelsen Friends senaste rapport visar att etnicitet är den
            vanligaste grunden för trakasserier i skolan. Trots detta samt
            det faktum att forskningsstudier från bl.a. Harvard University
            visar hur rasism och dess konsekvenser skadar barns psykiska och
            fysiska hälsa så saknar många skolor fortfarande konkreta verktyg
            för att medvetet arbeta före­byggande och hantera kränkningar,
            trakasserier och ojämlik behandling som har sin grund i afrofobi
            eller annan diskriminering p.g.a. hudfärg. Detta bidrar till att
            tusentals barns upplevelser av rasism i skola och förskola inte
            erkänns.
          </p>
          <p xml:id="i-syNJKUsHiMYe9Cssibj5K">
            Med anledning av detta har Forum för föräldrar till afrosvenska
            barn, Afrosvenskarnas Forum för Rättvisa, Fokus afrofobi, Black
            Lives Matter Sweden och Afrosvenskarnas Riksorganisation hittills
            samlat in över 45 000 namnunderskrifter där de kräver en föränd­ring.
            Vänsterpartiet instämmer i att en förändring måste ske. Skolinspektionen
            bör få i uppdrag att följa upp skolornas arbete mot afrofobi och
            andra former av rasism. Detta bör riksdagen ställa sig bakom och
            ge regeringen till känna.
          </p>
          <head xml:id="i-CmUCUcxQcga83bQTbcyjzd" type="h2">
            6.3 Ansvaret för diskriminering i skolan
          </head>
          <p xml:id="i-QqcyVvkf5UuCCiqTtQM9v8">
            Under många år har det uppmärksammats att elever som utsätts
            för rasism eller sexuella kränkningar inte får det stöd som behövs.
            En del av detta är det systemfel som gör att den typen av kränkningar
            ska anmälas till Diskrimineringsombudsmannen (DO) som sällan utreder
            och inte heller har några sanktionsmöjligheter mot skolorna. En
            elev som blir mobbad kan få hjälp av Skolinspektionen, men är
            kränkningarna av sexuell eller rasistisk karaktär händer oftast
            ingenting eftersom DO inte vidtar några åtgärder med hänvisning
            till att de inblandade är minderåriga. Två av varandra oberoende
            utredningar har föreslagit att ansvaret för diskriminering i skolan
            ska flyttas från DO till Skolinspek­tionen men trots det har ännu
            ingenting hänt. Redan i samband med #metoo sade dåvar­ande utbildningsministern
            till Dagens Nyheter att ett lagförslag fanns färdigt att läggas
            fram på bordet. Snart tre år senare finns fortfarande inget lagförslag
            och elever fortsätter att hamna i kläm. Regeringen bör därför
            återkomma med ett förslag som innebär att ansvaret för diskriminering
            i skolan flyttas från Diskrimineringsombudsmannen till Skolinspektionen.
            Detta bör riksdagen ställa sig bakom och ge regeringen till känna.
          </p>
          <head xml:id="i-GwtkQbuYvGsMaK8bpuDV7" type="h1">
            7 Elevdemokrati
          </head>
          <p xml:id="i-FaKffEhJZKUUhN48fyioqd">
            Skolans och elevernas relationer ser ut på många olika sätt.
            Precis som i andra samhälls­grupper, som studenter eller arbetstagare,
            ska därför elever ha ett antal rättigheter. För Vänsterpartiet
            är alla människors rätt till inflytande över sin livssituation
            en viktig prin­cip. Detta gäller givetvis också skolelever. Både
            skollagstiftningen och arbetsmiljölag­stiftningen ger också eleverna
            rätt till inflytande. Det är bra, men det är viktigt att lagen
            följs, utökas och blir verklighet.
          </p>
          <p xml:id="i-LWL9q65hhyEpM6Zb67rKSL">
            Inflytandet ska innebära att eleverna har möjlighet att påverka
            de beslut som skolan fattar. Det kan handla om att i samråd med
            läraren bestämma över formerna för utbild­ningen, hur man skapar
            studiero i klassrummen eller planering av skolans utomhus­miljö.
            Skolan har en viktig uppgift i att ge eleverna möjlighet att förändra,
            t.ex. att till­handahålla tid och lokaler för elevråd, elevskyddsombud,
            elevkårer eller klassråd, men initiativet till vilka frågor som
            ska tas upp bör ligga hos eleverna. Ju äldre eleven blir, desto
            mer bör hen kunna vara med och påverka.
          </p>
          <p xml:id="i-V4RcqqKEJFBgryzEcBUaAg">
            Elevinflytandet ska kunna ske såväl i organiserad form som i
            individuell form. Ett av problemen med skollagen är att elevers
            individuella rätt till inflytande samt elevsamman­slutningars
            påverkansarbete blandas samman. För att elevers inflytande i skolan
            ska ut­vecklas behöver de två begreppen särskiljas. Elevers individuella
            inflytande och elevers rätt till inflytande genom sammanslutning
            bör särskiljas i skollagen. Detta bör riksdagen ställa sig bakom
            och ge regeringen till känna.
          </p>
          <p xml:id="i-U9Ndaee2XSVPFTrM1Q2aV3">
            Elevers rätt att själva avgöra vilka organisationsformer som
            ska användas för att få inflytande bör tydliggöras i skollagen.
            Detta bör riksdagen ställa sig bakom och ge regeringen till känna.
          </p>
          <p xml:id="i-U1rXKoMadwsdW84HCewYCz">
            Möjligheten att organisera sig i elevkårer bör tydliggöras i
            skollagen. Detta bör riks­dagen ställa sig bakom och ge regeringen
            till känna.
          </p>
          <head xml:id="i-HgjMRa6WRWZKB8ougsZp86" type="h1">
            8 Elevskyddsombud
          </head>
          <p xml:id="i-DztrV4NHYwpyh2yQ5hJbw4">
            Mer makt och inflytande för eleverna i skolan är också ett verktyg
            för att skapa en bra studie- och arbetsmiljö. Skolan ska därför
            främja demokratiska arbetssätt där elever, personal och föräldrar
            är delaktiga och har inflytande över såväl formella beslut som
            den vardagliga verksamheten. Att kunna påverka sin situation är
            en betydande faktor för hälsa och inlärning. Elevinflytandet handlar
            inte bara om sociala frågor utan har även anknytning till undervisningens
            organisering, såsom diskussioner om förbättrad samord­ning av
            provperioder och en jämn arbetsbelastning för eleverna under läsåret,
            innehåll i temaveckor och inte minst trygghetsarbete.
          </p>
          <p xml:id="i-TUtJ4J73t2UkAyuk8DBrDg">
            Arbetsmiljöfrågor, värdegrunder och eventuella regler för samvaron
            på skolan ska diskuteras aktivt. Företrädare för elever ska inte
            bara vara delaktiga i framtagandet av sådana regler utan även
            i besluten om desamma. Såväl elevrepresentanter som elev­skyddsombud
            ska ha rätt till utbildning samt kompensatoriskt stöd för den
            undervisning de gått miste om under sin utbildning. Skolan ska
            också vara skyldig att tillhandahålla de lokaler och den utrustning
            som behövs för att elever och elevrepresentanter ska kunna hålla
            de möten och andra sammankomster som krävs för att utöva det inflytande
            man har rätt till.
          </p>
          <p xml:id="i-QW4bBoTLKrMz8U7JKnuwvS">
            Vi menar att det ska vara möjligt att inrätta lokala styrelser
            för gymnasieskolor där elevrepresentanterna är i majoritet. Där
            detta tillämpats på försök har det fallit väl ut och det saknas
            skäl för staten att förbjuda detta mot huvudmannens uttryckliga
            vilja.
          </p>
          <p xml:id="i-MokNh6DGugjKQERfEs9ays">
            Ökat inflytande handlar inte bara om en rättighet att få påverka
            sitt dagliga arbete utan i lika hög grad om en skyldighet att
            ta ansvar för sitt eget lärande. Elevernas rätt till reellt inflytande
            över sin utbildning och arbetsmiljö bör förtydligas i skollagen.
            Detta bör riksdagen ställa sig bakom och ge regeringen till känna.
          </p>
          <head xml:id="i-GuAzfcnJAxTv3mggK42Ry2" type="h1">
            9 Politisk information i skolan
          </head>
          <p xml:id="i-VaMCDs2KBNuHFz8Nxbwopi">
            Det är väl känt att de som går i skolan när det är valår har
            ett högre valdeltagande än andra förstagångsväljare. Att kunna
            engagera sig politiskt är en central del i att vara en demokrati.
            Därför är det viktigt att elever har möjlighet att engagera sig
            politiskt i skolan och att möta representanter från olika politiska
            hemvister. Under de senaste åren har de politiska ungdomsförbundens
            möjlighet att komma ut på skolor kraftigt begränsats. Oftast ges
            rådet från ansvariga myndigheter till skolor att de kan avgränsa
            den politiska informationen till en dag. Denna lösning tar sällan
            hänsyn till att de flesta som är poli­tiskt aktiva gör detta ideellt.
            Det finns också ett problem som uppstår i valrörelser vilket är
            att ett stort antal skolor väljer samma dag. Då blir det i stället
            ungdomsförbundens prioriteringar som styr vilka skolor och elever
            som tar del av vilken politisk information. Vi tycker att detta
            är en olycklig konsekvens av de begränsningar som gjorts. I stället
            för att se ungdomsförbund som ett problem bör skolorna se dem
            som en tillgång som vitali­serar vår demokrati.
          </p>
          <p xml:id="i-3BVeMYnjah8A3cTRkpRooF">
            Eftersom valdagen flyttats till andra söndagen i september kommer
            den ofta väldigt nära skolstarten. Därför är det viktigt att i
            den mån det är möjligt ge alla elever likvärdig tillgång till
            politisk information. Den information som går ut till skolorna
            från ansvariga myndigheter skulle tjäna på att även utifrån ungdomsförbundens
            perspektiv lyfta för- och nackdelar med olika sätt att möjliggöra
            elevers tillgång till politisk information. Skollagen ändrades
            2017 för att förtydliga lagstiftningen rörande politisk information.
          </p>
          <p xml:id="i-AgB3bvQhkDgbjUPejPLHeY">
            Ett problem som uppmärksammats i samband med politiska organisationers
            besök på skolor och som inte blivit löst är närvaron av rasistiska
            och nazistiska organisationer.
          </p>
          <p xml:id="i-GLjJgjApE1iJFbUztuEZN9">
            Alla elever ska kunna känna sig trygga när de går till skolan.
            Inga judiska, muslimska eller svarta barn, hbtq-barn eller barn
            som tillhör nationella minoritetsgrupper ska be­höva gå till skolan
            och mötas av politiska organisationer som kränker deras människo­värde
            eller som ifrågasätter deras existens.
          </p>
          <p xml:id="i-2gMDJw3XsjFVePrmoz8z1x">
            Före valet 2014 var det många lärare, skolledare och organisationer
            som tydligt kriti­serade att t.ex. nazistiska organisationer och
            partier tillåtits sprida sitt budskap på skolor, budskap som bryter
            mot skolans uppdrag och lagar. De lagändringar som vidtogs 2017
            har inte lett till några avgörande steg för att komma till rätta
            med problemet.
          </p>
          <p xml:id="i-5DBzd3Mo5N6E9XdooAGuFx">
            Skolan är ingen offentlig plats. Vänsterpartiet anser att det
            är nödvändigt för demo­kratin att politiska organisationer under
            ordnade former tillåts sprida information på skolor, men tycker
            samtidigt att det är orimligt att släppa in ungdomsförbund, organisa­tioner
            och partier som genom sin politik och sitt budskap diskriminerar
            en stor del av Sveriges elever och skolpersonal.
          </p>
          <p xml:id="i-89JjgdwpUYMfmJkqmgJDSj">
            Regeringen bör i god tid innan nästa val utvärdera och utreda
            den senaste lagstift­ningens effekter och vid behov lägga fram
            förslag som stärker elevers rätt till politisk information och
            samtidigt skyddar elever från att utsättas för diskriminering.
            Detta bör riksdagen ställa sig bakom och ge regeringen till känna.
          </p>
          <head xml:id="i-K2VAA2WaHV1FgQvvcGECAq" type="h1">
            10 Rätt till frukost
          </head>
          <p xml:id="i-FzVatCwV19k6QzpwqXVXt3">
            Vänsterpartiet anser att alla barn i landets samtliga skolor
            ska få äta sig mätta varje dag och att de ska ha rätt till frukost.
            För oss är detta lika självklart som att de ska få ta del av en
            pedagogisk verksamhet av god kvalitet. Många barn och unga äter
            inte frukost hemma. Det kan bero på att tiden inte räcker till
            eller på dåliga matvanor. Det finns emellertid också barn som
            möts av ett tomt kylskåp på morgonen. Föräldrarna har helt enkelt
            inte råd att köpa mat.
          </p>
          <p xml:id="i-9YLj4K6DQDYNkcHo5ut4sS">
            Flera av landets skolor erbjuder frukost i skolan. Skolor som
            har frukostservering upptäcker snabbt fördelarna. Det blir lugnare
            i klassrummen, frånvaron minskar, elev­erna blir pedagogiskt mer
            tillgängliga och deras intresse för kost och hälsa ökar. Av de
            skolor som serverar frukost i dag är det tyvärr många som tar
            betalt. Frukost är något som ska erbjudas alla elever och då får
            kostnaden inte vara ett hinder för de elever som inte har råd
            men som ofta är de som har störst behov.
          </p>
          <p xml:id="i-DfUzS69sE6xoAc9NUxCFqn">
            Frukost i skolan ska inte ersätta frukosten i hemmet utan fungera
            som ett komplement för de elever som av någon anledning inte hinner
            eller kan äta hemma. Att servera frukost i skolan är ett sätt
            att ge alla elever en bra start, men också goda förutsättningar
            att orka hela skoldagen.
          </p>
          <p xml:id="i-KsjNmbk7k4SXKyRYDx79Ye">
            Regeringen bör tillsätta en utredning om att ålägga grundskolor
            att erbjuda kostnads­fri frukost för sina elever. Detta bör riksdagen
            ställa sig bakom och ge regeringen till känna.
          </p>
          <head xml:id="i-WWbNyE1psqpYqXV6AFbM1y" type="h1">
            11 Kameraövervakning
          </head>
          <p xml:id="i-NTECeDVTGhiCv8JSeMJeiX">
            I stället för att se till att bemanna skolorna väljer många skolor
            andra lösningar för att motverka våld och skadegörelse m.m. Ett
            av de vanligaste tekniska hjälpmedlen är kameraövervakning. Kameraövervakning
            kan visserligen skapa en känsla av trygghet, men för många innebär
            den ständiga övervakningen ett intrång i den personliga integri­teten.
            För dem leder övervakningen till en försämrad arbetsmiljö. För
            Vänsterpartiet är det självklart att barn och unga har lika stor
            rätt till sin integritet som vuxna. Unga män­niskor behöver t.o.m.
            ett starkare skydd eftersom de inte har samma möjligheter att
            föra sin talan som vuxna. Det finns dessutom andra metoder för
            att skapa trygghet i skolan såsom mer per personal och en trygg
            miljö. Regeringen bör återkomma med ett förslag som innebär att
            kameraövervakning på skolor förbjuds under dagtid. Detta bör riksdag­en
            ställa sig bakom och ge regeringen till känna.
          </p>
          <head xml:id="i-NVAVpC5pPKNcE5umhvB3ao" type="h1">
            12 Våld i skolan
          </head>
          <p xml:id="i-SULr1L3eDwi1CexG8zxYBH">
            Skolan är till viss del en återspegling av samhället. Sverige
            var en gång i tiden ett av världens mest jämlika länder. I dag
            ser det inte ut så. I dag ser vi allt större psykisk ohälsa. Vi
            ser hur patriarkala strukturer, sexism och skönhetsideal påverkar
            unga tjejers psykiska hälsa. Vi ser också hur segregationen breder
            ut sig p.g.a. de ökande klyftorna och rasismen.
          </p>
          <p xml:id="i-SEi6MwyyzRSS1baMibwyif">
            När hot och våld sker i den svenska skolan, oavsett om det är
            gentemot lärare eller gentemot elever, ska självfallet åtgärder
            sättas in av skolledningen. Det är dessutom viktigt att våra lagstiftningar
            följs av rättsväsendet. Men grundorsakerna till problema­tiken
            kommer inte att åtgärdas så länge vi inte har en bättre arbetsmiljö
            för skolans per­sonal, så länge vi inte har mindre grupper i skolan
            och så länge vi inte har en elevhälsa som finns där i tillräckligt
            stor utsträckning för våra elever.
          </p>
          <p xml:id="i-WfftvT7wUeekZb9n778TbQ">
            Sociala problem och kränkningar på en skola uppstår inte ur tomma
            intet – det om­givande samhället och vårdnadshavarna behöver involveras
            mer och på ett strukturerat sätt i arbetet för att alla elever
            ska ha en trygg skolgång.
          </p>
          <p xml:id="i-VcD1FpHp4SVmkfMAiePjaj">
            Vänsterpartiet menar att grundorsakerna till att våldet i skolan
            har ökat måste belysas. En av dessa orsaker är en alltmer segregerad
            skola p.g.a. det system som har byggts upp under de senaste decennierna,
            där eleverna ses som kunder och inte som elever som har rätt till
            kunskap. Där införandet av friskolor och skolpeng har gjort att
            skolans kompen­satoriska uppdrag fått mindre betydelse och elever
            med störst stödbehov samlas på skolor med låg personaltäthet och
            för få behöriga lärare. Tryggheten minskar när barn inte får det
            stöd de behöver i skolan. När barn inte blir sedda tappar de lätt
            framtidstron.
          </p>
          <p xml:id="i-NsBJ3DEcUKZ5PMfZpi3QbK">
            Skolan ska ansvara för att även vårdnadshavarna inkluderas i
            värdegrundsarbetet. Såväl rektor som personal bör ha en handlingsplikt,
            inte bara anmälningsplikt, när dessa fått kännedom om att en elev
            blivit utsatt för kränkande behandling, något som fram­hållits
            av DO. Det ska vara tydligt att plikten att anmäla och åtgärda
            problem inte bara gäller när en elev anser sig utsatt för kränkande
            behandling – skolan ska göra en egen bedömning av om det inträffade
            kan vara ett exempel på kränkande behandling eller diskriminering.
            Men för att kunna göra det behöver lärare och skolledare mer verktyg
            och resurser. Vi menar att den nuvarande lagstiftningen mot mobbning
            och kränkande behandling som finns i Sverige måste bli bättre.
            Lagstiftningen på detta område bör utvecklas ytterligare. Regeringen
            bör utreda hur lagstiftningen kan utvecklas när det gäller mobbning,
            våld och kränkande behandling i syfte att stärka tryggheten och
            studieron i skolan. Detta bör riksdagen ställa sig bakom och ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-E5Hhm7voNHQU6x3oVAhLh6">
              Jonas Sjöstedt (V)
            </item>
            <item xml:id="i-KiZhXrTLZUcrGrZUzS7YHt">
              Hanna Gunnarsson (V)
            </item>
            <item xml:id="i-WT2iHe8FhMuRXQvxM8Qt5u">
              Tony Haddou (V)
            </item>
            <item xml:id="i-831m7yN4H4dhnxVWe5aE2f">
              Maj Karlsson (V)
            </item>
            <item xml:id="i-FpYzxyrnxGcb3qLnLxPnoK">
              Karin Rågsjö (V)
            </item>
            <item xml:id="i-KdZLPn9frf2oL6vTNRCcEq">
              Håkan Svenneling (V)
            </item>
            <item xml:id="i-DEa6tajjgvbXVf7qK3FayQ">
              Jessica Wetterling (V)
            </item>
            <item xml:id="i-8VdgSAaDEyWERqdPrQrcie">
              Daniel Riazat (V)
            </item>
          </list>
        </div>
      </div>
    </body>
  </text>
</TEI>
