<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__ak__8/mot_1924__ak__8-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner 1 Andra kammaren, Nr 8. 11
          </p>
          <p>
            Nr 8.
          </p>
          <p>
            Av herr Holmgren, om pension åt förre båtsmannen Carl Otto Jonsson
            Jemn.
          </p>
          <p>
            Enligt $ 85 av Kungl. Maj:ts förnyade förordning och reglemente
            an- gående styrelsen och förvaltningen av amiralitetskrigsmanskassan
            den 26 oktober 1838 erfordras för att en båtsman må kunna tilldelas
            pension i femte eller lägsta klassen, att han uppnått 55 levnadsår
            och innehar 20 tjänsteår från 20 års ålder. Sådan pension 1 femte
            klassen utgör 30 kronor per år. F. d. båtsmannen vid Blekinge
            1:a båtsmanskompani Carl Otto Jonsson Jemn, som i april detta
            år fyller 75 år, har en tjänstetid av blott 14 år och 6 månader
            och kan på den grund icke göra anspråk på pension ens till ett
            så blygsamt belopp som 30 kronor om året. I folkpension har han
            147 kronor 60 öre om året och hans åldriga maka 137 kronor 60
            öre, varjämte Jemn ur invalidhusfonden uppbär 20 kronor om året.
            Då han förutom bördan av hög ålder har olyckan att vara nästan
            blind, kan han icke på något sätt bidraga till sitt uppehälle
            utan måste ligga sina 1 trakten bosatta, i knappa omständigheter
            varande, två barn till last. I liknande fall, därvid dock tjänstetiden
            varit närmare de stipulerade. 20 tjänsteåren, har riksdagen medgivit,
            att pension får utbetalas såsom om tjugo tjänsteår från 20 års
            ålder hade förefunnits. I föreliggande fall torde den kortare
            tjänstetiden kompenseras av de mera ömmande omständigheterna,
            hög ålder och invaliditet på grund av ögon- sjukdom. Åberopande
            det anförda, och då det ringa pensionsbeloppet icke kan anses
            tynga statsverket men däremot bereda en statens gamle trotjänare
            en väl- behövlig lindring i hans bekymmer, får jag hemställa,
            att riksdagen ville medgiva, att förre båtsmannen vid Blekinge
            första båtsmanskompani Carl Otto Jonsson Jemn må tilldelas pension,
            såsom hade han tjänat Kronan tjugo år från tjugo års ålder. Stockholm
            den 12 januari 1924. Bj. Holmgren.
          </p>
          <pb facs="riksdagen-motions-pdf/data/1924/mot_1924__ak__8/mot_1924__ak__8-002.pdf"/>
          <p>
            12 Motioner 7 Andra kammaren, Nr 8.
          </p>
          <p>
            Av avskrift. Bilaga 1.
          </p>
          <p>
            Stationsbefälhavaren vid flottans station i Karlskrona gör veterligt:
            att som båtsmannen vid Nr 1 Blekinge 1:sta indelningsbåtsmanskompani
            nr 157 Carl Otto Jonsson Jemn, vilken är 36'!/12 år gammal och
            tjänt i 14"/12 år, blivit av vederbörande med sin rusthållares
            samtycke till avsked anmäld och jag funnit gott därtill lämna
            bifall; alltså varder han Carl Otto Jonsson Jemn i kraft av detta
            öppna avskedspass från Kungl. Maj:ts och Kronans tjänst avskedad
            med vitsord, att under tjänstetiden hava sig redligt och väl skickat.
            Det vederbörande till efterrättelse länder.
          </p>
          <p>
            Karlskrona den 22 mars 1886.
          </p>
          <p>
            F. W. von ÖTTER. Edvard Moberg.
          </p>
          <p>
            Avskedspass för hbåtsmannen vid Blekinge 1:sta indelningsbåtsmanskom-
            pani nr 157 C. O. Jonsson Jemn. Likheten med originalet intygar
            Ex officio Hugo Tham.
          </p>
          <p>
            Avskrift. Bilaga 2.
          </p>
          <p>
            Att avskedade båtsman Carl Otto Jonsson Jemn är född den 9 april
            år 1849 (fyrtionio) i Ramdala församling i Blekinge län, är svensk
            undersåte (är nästan blind och numera utfattig) betygar Jämjö
            församling i Blekinge län den 9 februari år 1923. - T. A. Wahlström,
          </p>
          <p>
            Kyrkoherde.
          </p>
        </div>
      </div>
    </body>
  </text>
</TEI>
