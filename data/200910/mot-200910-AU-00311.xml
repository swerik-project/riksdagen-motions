<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00311">
  <teiHeader>
    <fileDesc>
      <titleStmt>
        <title>Förenkla företagandet utan handlingsplaner för löner</title>
        <author corresp="i-6kLJbGLpwB9hYxDrVrkcqF">av Karin Pilsäter (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förenkla företagandet utan handlingsplaner för löner</title>
          <idno type="rdwebb">GX02A311</idno>
          <rs type="number">A311</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A311/text</ref>
          <ref type="dokument_url_html">http://data.riksdagen.se/dokument/GX02A311</ref>
          <ref type="dokumentstatus_url_xml">http://data.riksdagen.se/dokumentstatus/GX02A311</ref>
          <ref type="doc">http://data.riksdagen.se/fil/21C6E2AA-BFEF-4210-84A9-D9EF68260BA0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MHE1KTgd6o4FAjM5pVkUNF" type="signed"/>
        <correspContext corresp="i-MHE1KTgd6o4FAjM5pVkUNF">
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction type="numbering" xml:id="i-Fcwec29dSF6wNM81c4im4G">
          <date when="2009-10-06"/>
        </correspAction>
        <correspAction type="submission" xml:id="i-5xrNewkpDuWbE2Vqz9EGu7">
          <date when="2009-10-05"/>
        </correspAction>
        <correspAction type="transfer" xml:id="i-8CauPDzNghQNPWvaE13USB">
          <date when="2009-10-05"/>
        </correspAction>
        <correspAction type="assigned" xml:id="i-UkDD1fY2aaHfecwKyZaQTA"/>
        <correspContext corresp="i-UkDD1fY2aaHfecwKyZaQTA">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5WcuvtQxydtzDUqKgeiBa3">
            Förslag till riksdagsbeslut
          </head>
          <p xml:id="i-B19C6RBvXPU6o54FnCUqoT">
            Riksdagen tillkännager för regeringen som sin mening vad som
            anförs i motionen om att avskaffa diskrimineringslagens krav på
            handlingsplaner för löner för alla företag.
          </p>
        </div>
        <div type="motContent">
          <head type="h1" xml:id="i-V5HaeCk2YJSMJ3CbzTMn2D">
            Motivering
          </head>
          <p xml:id="i-UD3APeK8oBg7ND9zhNvqdD">
            Enligt Medlingsinstitutets lönestatistik för 2008 tjänar kvinnor
            ungefär 84 % av vad män gör. Det allra mesta kan förklaras av
            kortare arbetstid, lägre löner i kvinnodominerade yrken och utbildningsskillnader.
            Den återstående skillnaden är då ca 7 %. Dessa siffror varierar
            med några tiondelar upp och ner mellan åren, men över tid ligger
            de i huvudsak konstant.
          </p>
          <p xml:id="i-5juv7V1ZK45KUcwunnKFqF">
            Skillnaderna kan sannolikt till en del förklaras av skillnader
            i arbetslivserfarenhet, där kvinnor ligger lägre på grund av förvärvsavbrotten
            vid barnledighet. Det som inte kan förklaras av någon annan faktor,
            någon eller några få ytterligare procent, innebär att kvinnor
            får lägre lön än män utan någon rimlig förklaring. Diskrimineringen
            kan förstås vara större i enskilda fall. Diskriminering ska givetvis
            bekämpas. Det har över tid visat sig att ytterst få diskrimineringsmål
            leder till fällande dom i Arbetsdomstolen. Låt oss därför hoppas
            att den nya samlade Diskrimineringsombudsmannen kommer att visa
            sig mera framgångsrik. Det är dock en återvändsgränd att tro att
            man via lagstiftningen om diskrimineringsförbud kommer att få
            bort de orättvisa löneskillnaderna. Efter 30 år måste detta stå
            klart för alla.
          </p>
          <p xml:id="i-ShSUanu6VLg9QjVpe7jdr8">
            De stora skillnaderna i löneutfall beror på skillnader i yrke,
            bransch och nivå och erfarenhet. Att huvuddelen av löneskillnaderna
            kan förklaras på gruppnivå är inte detsamma som att de är rättvisa.
            Enligt jämställdhetslagens 11 § ska en handlingsplan för jämställda
            löner upprättas i alla företag. Handlingsplanerna kan verka bra
            i teorin. Då de nya reglerna infördes 2001 utlovades från dåvarande
            regeringens sida att löneskillnaderna skulle vara försvunna inom
            tre år. I stort sett har inget hänt på aggregerad nivå, även om
            det naturligtvis finns vissa förbättringar på individ- och gruppnivå.
            Enligt årets färska statistik har de standardvägda skillnaderna
            minskat med 0,3 procentenheter på de tre senaste åren.
          </p>
          <p xml:id="i-NG4EiyDjYAZPj2mj81uBex">
            En klar brist i detta är att jämställdhetslagens krav på denna
            punkt är svåra att leva upp till och kräver mycket arbete utan
            att göra någon nytta som är proportionell mot administrationen.
            Den kartläggning av löneskillnader som ska göras på arbetsplatsen
            räcker för att visa de problem som finns. Men treårsplaner fungerar
            inte på en dynamisk arbetsplats där medarbetare börjar och slutar.
            Dessutom visar undersökningar att de direkta löneorättvisorna
            mellan anställda med motsvarande tjänster är mycket små. De stora
            problemen är de olika värderingarna som har gjorts, och fortfarande
            görs, av arbete i olika sektorer. Det löser vi inte genom handlingsplaner
            på enskilda arbetsplatser.
          </p>
          <p xml:id="i-4f6HZyvCEyTHYGUAumA58M">
            I samband med den nya samlade diskrimineringslagstiftningen avskaffades
            kraven på såväl jämställdhetsplaner som handlingsplaner för jämställda
            löner för företag med färre än 25 anställda, mot tidigare 10 anställda,
            och kraven på framtagande av planerna ändrades till vart tredje
            år. Detta är bra, men grundproblemet med handlingsplanerna kvarstår.
            Det är uppenbart att det inte är ett ändamålsenligt sätt att arbeta
            mot orättvisa löner.
          </p>
          <p xml:id="i-A9i3mkqtZ38KC6pVMVaLva">
            Det är viktigt att kraven står i proportion till nyttan, och
            i detta fallet är det inte så. För att minska regelkrånglet för
            företagare och för att kunna lägga större eftertryck på att de
            regler som finns ska följas bör den nya diskrimineringslagens
            krav på handlingsplaner för jämställda löner avskaffas helt.
          </p>
        </div>
        <div type="motSignatures">
          <list>
            <item xml:id="i-SU5zWPUnk49pCNkM5QzQa9">
              Karin Pilsäter (fp)
            </item>
          </list>
        </div>
      </div>
    </body>
  </text>
</TEI>
