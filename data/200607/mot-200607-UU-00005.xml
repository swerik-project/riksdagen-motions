<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00005">
  <teiHeader>
    <fileDesc>
      <titleStmt>
        <title>Fortsatt svenskt deltagande i den internationella säkerhetsstyrkan i Afghanistan</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fortsatt svenskt deltagande i den internationella säkerhetsstyrkan i Afghanistan</title>
          <idno type="rdwebb">GU02U5</idno>
          <rs type="number">U5</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U5/text</ref>
          <ref type="dokument_url_html">http://data.riksdagen.se/dokument/GU02U5</ref>
          <ref type="dokumentstatus_url_xml">http://data.riksdagen.se/dokumentstatus/GU02U5</ref>
          <ref type="doc">http://data.riksdagen.se/fil/1826B769-8894-4751-A14F-2F5B2742AE7D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <name>Ulrica Messing</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RJ83sTtQ8c3R3VD4B55j8P</idno>
            <name>Åsa Lindestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2mNEN1Zszf1P35pk3WZQhH</idno>
            <name>Michael Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FWGPPxcLZRFDrb58TQhLuJ</idno>
            <name>Mats Berglind</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2Gu4ZGJPSHe5VzhGSDaUPk</idno>
            <name>Inger Jarl Beck</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Lsm8KvQ8tKSfQ67GyWYFZD"/>
        <correspContext corresp="i-Lsm8KvQ8tKSfQ67GyWYFZD">
          <ref>Proposition 2006/07:83</ref>
        </correspContext>
        <correspAction xml:id="i-QBkWYn1hHxFcMeAbEYgoMp" type="signed"/>
        <correspContext corresp="i-QBkWYn1hHxFcMeAbEYgoMp">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-L7Ay5GaFaMutWEX7utMv62"/>
          <note type="signatory" corresp="i-GymTck6WQqRkdN12tqCZDr"/>
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-RJ83sTtQ8c3R3VD4B55j8P"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-2mNEN1Zszf1P35pk3WZQhH"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-FWGPPxcLZRFDrb58TQhLuJ"/>
          <note type="signatory" corresp="i-2Gu4ZGJPSHe5VzhGSDaUPk"/>
        </correspContext>
        <correspAction type="referral" xml:id="i-Uvt1MRASZKMmsvqcjARVfQ">
          <date when="2007-04-13"/>
        </correspAction>
        <correspAction type="dismissal" xml:id="i-3nKh69g5xHrqSpGYNGg4kc">
          <date when="2007-04-12"/>
        </correspAction>
        <correspAction type="dismissal" xml:id="i-GXa2uJLDuKi8635SSS9rEX">
          <date when="2007-04-12"/>
        </correspAction>
        <correspAction type="transfer" xml:id="i-HXwaVNc9hzDdfZ1S3SY2Sh">
          <date when="2007-04-11"/>
        </correspAction>
        <correspAction type="submission" xml:id="i-WLLPfkjjhVoxzTHgf5KZec">
          <date when="2007-04-11"/>
        </correspAction>
        <correspAction type="assigned" xml:id="i-LwnYq5FAnTeZb2BLAYDLcz"/>
        <correspContext corresp="i-LwnYq5FAnTeZb2BLAYDLcz">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AbXXk5sLGE3UcJzM9KxMTy">
            Förslag till riksdagsbeslut
          </head>
          <list style="ol">
            <item xml:id="i-R7WUeV4pSL7FLzrpQpJsYV">
              Riksdagen tillkännager för regeringen som sin mening vad i motionen
              anförs om att utöka mandatet för det svenska bidraget till ISAF-styrkan
              upp till maximalt 600 personer.
            </item>
          </list>
          <list style="ol">
            <item xml:id="i-QSdXZgGeeitz1YamHMDFQY">
              Riksdagen tillkännager för regeringen som sin mening vad i motionen
              anförs om att förlänga tidsramen för insatsen t.o.m. maj 2008.
            </item>
          </list>
          <list style="ol">
            <item xml:id="i-4CNpRhwQzANkP9LgkW47BX">
              Riksdagen tillkännager för regeringen som sin mening vad i motionen
              anförs om vikten av att skilja på de två internationella styrkornas,
              OEF och ISAF, olika mandat och uppgifter i Afghanistan.
            </item>
          </list>
          <list style="ol">
            <item xml:id="i-SnDYbxjHxJiNV7pdgbdqee">
              Riksdagen tillkännager för regeringen som sin mening vad i motionen
              anförs om behovet av en bred strategi för Sveriges engagemang
              i Afghanistan.
            </item>
          </list>
          <list style="ol">
            <item xml:id="i-Km1BvdR9RjFQ1iG5piM1aR">
              Riksdagen tillkännager för regeringen som sin mening vad i motionen
              anförs om svenskt stöd till den civila säkerhetssektorn såsom
              rättsväsende och EU:s polisinsats.
            </item>
          </list>
        </div>
        <div type="motContent">
          <head type="h1" xml:id="i-LKTbSwUyRxvKNsKb45NpNZ">
            Fortsatt svenskt deltagande i den internationella säkerhetsstyrkan
            i Afghanistan
          </head>
          <head type="h1" xml:id="i-PCRnFmuBHRxXs9qqt8EpPk">
            Motivering
          </head>
          <p xml:id="i-8uG493EFX9X7Gdnrh81Bob">
            Få länder är och har varit så hårt drabbade av krig och nöd som
            Afghanistan. Sovjetisk ockupation, inbördeskrig, talibanernas
            maktutövning, krigsherrars framfart, träningsläger för utländska
            terrorister under Usama bin Ladens ledning och en omfattande narkotikahantering
            skyddad av våld och förtryck är tyvärr bara några exempel. Afghanerna
            är ett av världens fattigaste folk vilket tydligt kan avläsas
            i hög barnadödlighet och hög analfabetism, särskilt bland kvinnor.
          </p>
          <p xml:id="i-QZLFWysiDAG8tWSh1tSpAs">
            Omvärlden behandlade länge Afghanistan med svalt intresse, men
            detta ändrades radikalt efter den 11 september 2001. Efter att
            den amerikanskledda militära aktionen slagit ut talibanrörelsens
            maktbas utlovade det internationella samfundet, i samband med
            Bonnavtalet om stabilisering och demokratisering i Afghanistan,
            omfattande humanitärt bistånd och hjälp till återuppbyggnad. Det
            var också nödvändigt att ge Afghanistan internationell hjälp med
            att upprätthålla säkerheten för att kunna möjliggöra dessa biståndsinsatser.
          </p>
          <p xml:id="i-FpguMAz131hdEEyxbTeudW">
            FN:s säkerhetsråd har genom resolution 1386 (2001) och ett flertal
            förlängningsbeslut gett den internationella säkerhetsstyrkan ISAF
            (International Security Assistance Force) mandat att under FN-stagdans
            kapitel VII stödja övergången till demokratiskt styre. ISAF:s
            mandat är därutöver än mer folkrättsligt underbyggt genom den
            afghanska regeringens samtycke.
          </p>
          <p xml:id="i-Myqvn3qao2hSWPSp8yADTj">
            Sverige har sedan länge ett starkt engagemang i Afghanistan,
            inte minst genom Svenska Afghanistankommittén som verkat i landet
            sedan början på åttiotalet. Sverige har länge varit en stor biståndsgivare,
            både multilateralt och bilateralt. Det svenska biståndet har bland
            annat varit inriktat på utbildning, stöd till demokratiseringsprocessen,
            mänskliga rättigheter och återuppbyggnad av statliga institutioner
            men också humanitär hjälp. Enligt samarbetsstrategin med Afghanistan
            övergår stödet gradvis från humanitärt bistånd till mer långsiktigt
            utvecklingssamarbete. För att de omfattande svenska bistånds-
            och återuppbyggnadsinsatserna ska kunna genomföras krävs att säkerhetsläget
            förbättras eller åtminstone inte försämras.
          </p>
          <p xml:id="i-3WPjku6juFzVVnLkkw9eKC">
            Sverige har en lång tradition av att delta i av FN beslutade
            fredsbevarande operationer och en lång tradition av solidaritet
            med Afghanistans folk. Sverige deltar därför i den internationella
            styrkan ISAF för att bidra till ökad säkerhet och därmed möjliggöra
            en återuppbyggnad av Afghanistan. Inledningsvis deltog Sverige
            med en styrka på 45 soldater med ett mandat geografiskt begränsat
            till Kabul och dess närmaste omgivningar. Stegvis utökades det
            svenska engagemanget, och under våren 2006 övertog Sverige ledningen
            för en av ISAF:s regionala enheter för säkerhet och återuppbyggnad
            i norra Afghanistan. Denna enhet, Provincial Reconstruction Team
            (PRT), är baserad i Mazar-e-Sharif.
          </p>
          <p xml:id="i-3DCDwPW726SwuAH9gtLgRV">
            Mycket har förbättrats i Afghanistan de senaste åren eftersom
            det internationella samfundet genom avtalet i Bonn och genom FN-resolutioner
            har tagit ett större ansvar för situationen i landet. Återuppbyggandet
            av den helt raserade infrastrukturen har börjat men mycket återstår.
            Barn, nu också flickor, går i skolor i större utsträckning än
            någonsin tidigare. Hälsosystemet förbättras. Parlamentsvalet 2005
            var en milstolpe i arbetet med att demokratisera Afghanistan.
            För första gången sedan 1960-talet fick afghanerna välja representanter
            till landets parlament.
          </p>
          <p xml:id="i-BWrFwFqZTjUEZrUornPhWF">
            Mot den positiva utvecklingen står det faktum att mycket av det
            utlovade internationella biståndet till Afghanistan inte har förverkligats.
            Afghanistan hör fortfarande till ett av världens fattigaste länder.
            Arbetslösheten är mycket hög, och en stor del av ekonomin utgörs
            av den ökande odlingen av opiumvallmo och framställningen av opium
            och heroin. Afghanistan är ursprungslandet för cirka 80 % av det
            heroin som säljs i Sverige.
          </p>
          <p xml:id="i-RDcBTc1q32AZMvEA14bmd9">
            Den av FN:s säkerhetsråd mandaterade internationella säkerhetsstyrkan,
            ISAF, uppgår till cirka 35 000 personer. Den andra internationella
            styrkan i landet den amerikanskledda koalitionen Operation Enduring
            Freedom, OEF, har också ett folkrättsligt mandat, i form av inbjudan
            från Afghanistans regering, men dess uppgift skiljer sig betydligt
            från ISAF:s. OEF för ett regelrätt krig mot al-Qaida och talibanrörelsen.
            OEF:s krigföring har drabbat många oskyldiga civila afghaner.
            OEF sysslar också med att utbilda Afghanistan National Army, ANA.
          </p>
          <p xml:id="i-PYzNf1FPrr24gmV42LW7mo">
            Krigföringen tillsammans med att OEF tillåtit sig att samverka
            med ökända krigsherrar gör att OEF är starkt ifrågasatt i Afghanistan.
            President Karzai har vid flera tillfällen protesterat mot de amerikanska
            truppernas framfart.
          </p>
          <p xml:id="i-XUaxZEFdhrk6if4bzhTYn8">
            Den internationella militära närvaron har på senare tid genomgått
            en olycklig förändring. Över 10 000 soldater har flyttat över
            från OEF till ISAF. Överbefälhavare för ISAF är i dag en amerikansk
            general som tidigare tjänstgjort i OEF. I de södra och östra delarna
            av Afghanistan är ISAF i dag inblandat i direkta strider som inte
            skiljer sig mycket från den krigföring OEF använder. Riksdagen
            har tydligt pekat på att skillnaden mellan OEF och ISAF måste
            vara tydlig. Men den krigföring som i dag sker i provinser med
            påtaglig talibannärvaro leder många gånger till att befolkningen
            inte kan se en skillnad mellan de olika internationella insatsernas
            mandat, och därför sker en olycklig sammanblandning.
          </p>
          <p xml:id="i-SDBPpU2f4UfCp4prgSvQNw">
            Säkerhetsläget har försämrats under senare tid med omfattande
            attacker mot personer som företräder eller samarbetar med den
            afghanska regeringen samt mot den internationella närvaron. Alltfler
            afghaner sympatiserar med attackerna mot OEF utan att för den
            skull önska talibanerna tillbaka. OEF:s krigföring i södra och
            östra Afghanistan har skördat många civila offer, bland annat
            på grund av flygbombningar. Dessa civila offers desperation och
            ilska leder till, tillsammans med det faktum att OEF använder
            metoder som bryska intrång i hus och förödmjukande kroppsvisiteringar,
            att många afghaner vänder sig emot mot den amerikanska styrkan.
          </p>
          <p xml:id="i-7AYaRSCYaWJXiNeoMdkKjm">
            I en interpellationsdebatt i riksdagen den 26 mars 2007 sade
            försvarsminister Odenberg sig inte se behov av att ytterligare
            tydliggöra skillnaden mellan OEF:s och ISAF:s mandat. Vi socialdemokrater
            är dock mycket kritiska till den ökande sammanblandningen av de
            två olika styrkorna. ISAF kan liksom OEF komma att ifrågasättas
            av den afghanska befolkningen. Utan folkligt stöd riskerar ISAF:s
            insats att bli kontraproduktiv och därmed få svårt att uppfylla
            sitt FN-mandat.
          </p>
          <p xml:id="i-N9AfyWVfxrkThqhtJRqGRH">
            I proposition 2005/06:34 redovisade den socialdemokratiska regeringen
            sin oro för en sammanblandning av de två styrkorna. I propositionen
            slås fast att den internationella säkerhetsstyrkan ISAF och koalitionen
            OEF även fortsättningsvis ska vara två distinkt skilda insatser
            som verkar under separata mandat och befälskedjor.
          </p>
          <p xml:id="i-5v4uBVhTAm96LzWKr2ZQ4Z">
            Vi socialdemokrater anser att det är av största vikt att regeringen
            nu agerar så att de uppgifter som angavs i proposition 2005/06:34
            för ISAF och därmed för den svenska truppen också ska gälla fortsättningsvis.
            Där klarläggs att ansvaret för operativ terrorismbekämpning ligger
            på OEF och den afghanska armén. ISAF:s huvuduppgift ska vara att
            genomföra stabiliserings- och säkerhetsinsatser för att den afghanska
            regeringen ska kunna upprätthålla säkerheten och nå ut med sitt
            inflytande i provinserna och att därigenom möjliggöra biståndsinsatser.
          </p>
          <p xml:id="i-3BRdyHNRA9T5Cu9QwzwsNH">
            Det är också av grundläggande betydelse att de nationella förbehållen
            för den svenska insatsen upprätthålls. Dagens nationella förbehåll
            begränsar den svenska styrkans verksamhet till de provinser man
            är ansvarig för samt tillåter inga offensiva insatser.
          </p>
          <p xml:id="i-MsS3tFwkU6HE43vVPvctT9">
            Det är tyvärr uppenbart att Afghanistan kommer att vara i stort
            behov av säkerhetshöjande och fredsfrämjande stöd under många
            år framöver. Utan detta kommer säkerhetsläget för afghanerna att
            förvärras och möjligheterna till biståndsinsatser att avsevärt
            försvåras, kanske till och med omöjliggöras. Utan internationell
            närvaro föreligger också en mycket stor risk att talibanerna återtar
            kontrollen över Afghanistan. Detta gör att det är särskilt angeläget
            att ISAF:s mandat klargörs av säkerhetsrådet så att en sammanblandning
            inte sker med den krigförande verksamheten som USA och dess koalitionspartner
            utför.
          </p>
          <p xml:id="i-DFN5er3VpEs5ckcGjPv2fR">
            Den svenska truppen är verksam i de norra provinserna där OEF
            har liten verksamhet varför riskerna för sammanblandning för närvarande
            är ringa. Det går dock inte att bortse från risken att den irritation
            mot den amerikanska närvaron som finns hos afghanerna kan föras
            över till ISAF, också i den del av landet där den svenska styrkan
            finns. Förutsättningarna som gällde när tidigare beslut fattades
            om svenska insatser har ändrats. Risken för sammanblandning av
            de skilda styrkorna försvårar genomförandet av ISAF:s uppdrag
            genom att ISAF riskerar att förlora sitt folkliga stöd. Om en
            sådan negativ utveckling går för långt måste Sverige kunna ompröva
            sitt bidrag till ISAF.
          </p>
          <p xml:id="i-WhjaysiYsV4aaXY2B38YMa">
            Förutom det långa civila och humanitära engagemanget har Sverige
            deltagit i FN:s fredsbevarande operation i Afghanistan i mer än
            fem år och därigenom tagit ett stort ansvar för säkerhet och stabilitet.
          </p>
          <p xml:id="i-PJ6F3asEnnZ2gzuL3CzPkz">
            Den borgerliga regeringen har redan tagit ett flertal beslut
            om att utöka antalet soldater i Afghanistan. Besluten har tagits
            på grund av försämrat säkerhetsläge samt att andra länder minskat
            sin styrka i norra regionen. Redan med kända medgivanden till
            Försvarsmakten kan truppen uppgå till 365 personer. Det antalet
            ligger besvärande nära det gällande mandatets maxgräns på 375
            personer vilket lämnar alltför liten marginal för en eventuell
            förstärknings- eller evakueringsstyrka.
          </p>
          <p xml:id="i-MuduVfMS9oztiox8HAZbKY">
            Genom överenskommelsen Afghanistan compact har FN en klar roll
            att samordna det internationella samfundets insatser tillsammans
            med den afghanska regeringen.
          </p>
          <p xml:id="i-TiEsTh9WguSc5yDSwRiWBV">
            2007 ser ut att bli ett avgörande år. Natos medlemsländer har
            tillfört personella resurser till ISAF, bland annat för att tillsammans
            med afghansk och pakistansk militär mer effektivt stoppa talibanernas
            förflyttningar över gränsen till Pakistan. Striderna i söder och
            öster är i dag hårdare och mer frekventa än tidigare. Det kan
            bero på att talibanerna ökar i antal men också på att ISAF närmar
            sig talibanernas bäst försvarade kärnområden.
          </p>
          <p xml:id="i-RsgXwV6rcKjjimEcSznWXK">
            För att skapa marginaler för en evakuerings- eller förstärkningsstyrka
            tillstyrker socialdemokraterna propositionens förslag till riksdagsbeslut
            om att utöka maximala antalet till 600 soldater samt förlängning
            av uppdraget, dock endast till och med maj 2008 och under förutsättning
            av fortsatt FN-mandat för insatsen.
          </p>
          <p xml:id="i-Qta4SgsDV3Mg1ZGfhZrTET">
            På grund av den osäkra och snabbt föränderliga situationen i
            Afghanistan anser vi att riksdagen behöver en återkommande redovisning
            av säkerhetsläget samt eventuella förändringar i omfattningen
            av och karaktären på ISAF-styrkan och den svenska insatsens uppdrag.
            Denna redovisning bör vara mer frekvent än vad som tillåts av
            den mandatförlängning som propositionen föreslår. Regeringen bör
            inkomma till riksdagen med en förnyad proposition för en eventuell
            förlängning i maj 2008. Uppdragets vikt, det svåra säkerhetsläget
            och eventuellt snabbt förändrade förutsättningar gör det mycket
            viktigt att riksdagen återkommande får pröva insatsen och därigenom
            skapa förutsättningar för ett brett parlamentariskt samförstånd
            kring det svenska deltagandet i ISAF.
          </p>
          <p xml:id="i-AZLtnGwux9rx399SbWxxWv">
            En insats med mandat för 600 soldater under den långa tid som
            propositionen föreslår samt med ett ledningsansvar utgör ett mycket
            stort åtagande för Sverige. Området där den svenska PRT-enheten
            är verksam är stort och resurskrävande. Regeringen bör därför
            planera för att på sikt minska omfattningen av den svenska insatsen.
            I dagsläget är det inte möjligt att lämna Afghanistan utan internationell
            militär närvaro. Det skulle innebära en återkomst för talibanerna
            och en tillbakagång för den utveckling som trots allt har skett
            sedan 2001. I omvärldens strategi måste dock ingå en plan för
            att stärka Afghanistans armé, polis, rättsväsende och andra samhällsinstitutioner
            för att stödja och stärka det afghanska samhällets möjligheter
            att i framtiden självt kunna ansvara för säkerheten.
          </p>
          <p xml:id="i-46gCHdPj1kWQGwLqsvjvRj">
            Vi socialdemokrater vill att regeringen presenterar en bred strategi
            för det svenska engagemanget i Afghanistan. I en sådan strategi
            bör rymmas ökat civilt stöd för upprättande och förstärkningar
            av institutioner och strukturer för att möjliggöra byggandet av
            ett fungerande samhälle, en rättsstat som vilar på demokrati och
            kulturell förankring. Den afghanska befolkningens tilltro till
            den politiska och demokratiska processen och tron på att denna
            ger ökad trygghet och ekonomisk utveckling är den enda framkomliga
            vägen mot en framtid i fred och säkerhet.
          </p>
          <p xml:id="i-KEajjqNom9Bs1ZWMBe6Gko">
            En negativ utveckling i Afghanistan skulle förutom stora umbäranden
            för befolkningen också påverka regional och global säkerhet, inte
            minst genom risken att ett sönderfallande av den statsbildning
            som trots allt finns i dag skulle utgöra ytterligare grogrund
            för terrorism.
          </p>
          <p xml:id="i-JgNYLWTinM1asrzvMe3Nr">
            Problemen är komplexa och stora. Narkotikans stora betydelse
            för landets ekonomi, bönderna som har få alternativ till vallmoodlingen
            för sin försörjning, den utbredda korruptionen, talibanernas attacker
            mot skolor och mot Afghanistans regering, stridigheter mellan
            olika krigsherrar, brist på respekt för mänskliga rättigheter,
            särskilt kvinnors rättigheter, underutvecklingen och den svaga
            samhällsstyrningen är exempel som visar behovet av en långsiktig
            och sammanhållande strategi för stödet till Afghanistan.
          </p>
          <p xml:id="i-JwFttSDtAAV22WPNdL4Y7n">
            Sverige är den tionde största biståndsgivaren till Afghanistan,
            och huvuddelen av biståndet kanaliseras genom den afghanska regeringen.
            I medierna har biståndsministern fört fram tanken att bistånd
            också ska kunna kanaliseras genom de svenska trupperna på plats.
            Socialdemokraterna avvisar dessa tankar å det bestämdaste. Militärens
            uppgift och kompetens är totalt annorlunda än biståndsorganisationernas.
            För oss socialdemokrater är det oerhört viktigt att rollerna hålls
            isär. Det vore förödande för det svenska biståndets trovärdighet
            om militären delvis går in i biståndsarbetarens roll. Det skulle
            dessutom hota biståndsarbetarnas säkerhet.
          </p>
          <p xml:id="i-8wUbG3DLkK7v85AKBdqGvx">
            Utgångspunkten för biståndet måste vara behoven i landet. Det
            svenska biståndet är i dag spritt till olika delar av Afghanistan
            men endast i mycket liten omfattning till platser där svensk trupp
            är verksam. Vi ser inget hinder för att en del av det svenska
            biståndet också riktas dit om det finns ett tydligt behov av bistånd.
            Detta bistånd ska dock inte förmedlas genom militär personal utan
            via biståndsorganisationer samt de afghanska myndigheterna.
          </p>
          <p xml:id="i-EWemVc3F24aP6UtwAc7VQD">
            Under den socialdemokratiska regeringen beslutades att de svenska
            insatserna med stöd till andra länders säkerhetssektorsreformer,
            SSR, skulle utökas. Det har bland annat inneburit att svenska
            försvarsmyndigheter i dag sysslar med SSR-verksamhet i länder
            som Ukraina, Liberia och Afghanistan. I Afghanistan stöder svensk
            PRT-personal utbildningen av afghansk polis och militär. Regeringen
            har nyligen beslutat om att svensk personal ska stödja den afghanska
            militärakademin i Kabul. Det är viktigt att stödet till den militära
            delen av säkerhetssektorn fortsätter och utökas. Mer behöver också
            göras inom den civila delen av säkerhetssektorn.
          </p>
          <p xml:id="i-2SB775WnzPX2P4if34CY16">
            Ju bättre det afghanska rättsväsendet och samhällsstyrningen
            kan fungera desto bättre blir också förutsättningarna för att
            på sikt fasa ut den militära delen av stödet till Afghanistan.
            En ökad polisiär närvaro, utbildning av afghansk polis och annat
            stöd kan tillsammans bidra till ett fungerande afghanskt rättsväsende
            och därmed större säkerhet och stabilitet. Vi anser att Sverige
            också bör delta i den planerade civila EU-insatsen för återuppsättande
            av afghansk polis och rättssektor.
          </p>
          <p xml:id="i-QzAbmGBrtBUk6v3Zj5u5ZW">
            Den svåra situationen i Afghanistan kan bara uthålligt lösas
            genom mer humanitär hjälp och långsiktigt bistånd och inte med
            ständigt ökad militär närvaro. Regeringen bör ta fram en bred
            och långsiktig strategi som lägger tonvikten vid en framtida ökad
            civil närvaro och en minskad militär närvaro.
          </p>
        </div>
        <div type="motSignatures">
          <list>
            <item xml:id="i-W3vCTXyt9N78bpDjsqZVNN" who="i-9KG7jeGdkJDsSQQb3gKA2U">
              Urban Ahlin (s)
            </item>
            <item xml:id="i-RXeMnvEPoXGceq31aifX43" who="i-L7Ay5GaFaMutWEX7utMv62">
              Ulrica Messing (s)
            </item>
            <item xml:id="i-9MQXbRwMKJbgRbNrBAi9nB" who="i-GymTck6WQqRkdN12tqCZDr">
              Peter Jonsson (s)
            </item>
            <item xml:id="i-BNUkFZZ3ZyoD1SvsaigXJE" who="i-DXYijt8wprzTgm7zCTJYc3">
              Veronica Palm (s)
            </item>
            <item xml:id="i-GZZAbv2msWfpu97v5cMgNb" who="i-RJ83sTtQ8c3R3VD4B55j8P">
              Åsa Lindestam (s)
            </item>
            <item xml:id="i-5N7KWKcfAYsvg7ozNTz7pP" who="i-8Nio1rUw3hSjL6pvCGw22Y">
              Carina Hägg (s)
            </item>
            <item xml:id="i-XsQ8atA45DV2nBQMuZYmLj" who="i-GsygH5UJM18UkfLBHFkVdD">
              Kent Härstedt (s)
            </item>
            <item xml:id="i-E6vy7V83to9JH5861VXjx1" who="i-Bmi9XXt8ni373cdiv3K6qx">
              Kenneth G Forslund (s)
            </item>
            <item xml:id="i-KJKDAVMhhYBV8WMzsMyg3t" who="i-2mNEN1Zszf1P35pk3WZQhH">
              Michael Hagberg (s)
            </item>
            <item xml:id="i-E52xnGL74FLwsvnmQE7eVh" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-7obeaxfmJbGsK9pyRMGXd7" who="i-FWGPPxcLZRFDrb58TQhLuJ">
              Mats Berglind (s)
            </item>
            <item xml:id="i-AWMGcDALCgRrNzbuvTqxgH" who="i-2Gu4ZGJPSHe5VzhGSDaUPk">
              Inger Jarl Beck (s)
            </item>
          </list>
        </div>
      </div>
    </body>
  </text>
</TEI>
