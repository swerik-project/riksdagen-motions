<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-NU-00344">
  <teiHeader>
    <fileDesc>
      <titleStmt>
        <title>Aktiemarknaden</title>
        <author corresp="i-MYV5TtBU5tQGwqDu4dq25s">Bengt Westerberg m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Aktiemarknaden</title>
          <idno type="rdwebb">GA02N344</idno>
          <rs type="number">N344</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GA02N344/text</ref>
          <ref type="dokument_url_html">http://data.riksdagen.se/dokument/GA02N344</ref>
          <ref type="dokumentstatus_url_xml">http://data.riksdagen.se/dokumentstatus/GA02N344</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>Karin Ahrland</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-9J1gmLVJSnGBRMzrAVvtvR</idno>
            <name>Anne Wibble</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TUvkLNfgGDFH5c5z5RL7Kw</idno>
            <name>Christer Eirefelt</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>Kerstin Ekman</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L8EpFRkHJ5RcUrs6UKVfNP" type="signed"/>
        <correspContext corresp="i-L8EpFRkHJ5RcUrs6UKVfNP">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-9J1gmLVJSnGBRMzrAVvtvR"/>
          <note type="signatory" corresp="i-TUvkLNfgGDFH5c5z5RL7Kw"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-5FsdBgp7zC1W8jXSUkwwDq"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_n_344/mot_198687_n_344-001-001.pdf"/>
      <div xml:id="i-9fznsEV2jhUaUnSRRFivxS" type="motHeader">
        <div xml:id="i-ChjAqmAghdcjbE464KFEqa" type="motTitle"/>
        <div xml:id="i-SJGujrioCdejpuGiCrPWts" type="motSubmissionInfo"/>
      </div>
      <div xml:id="i-2cgoivtp1wyYpotNH5N9J3" type="motBody">
        <div xml:id="i-FSKBjDXhFsrRUM7xhoudEx">
          <p xml:id="i-CFhKXXz5wEGZTW7y57ZVbz">
            1986/87:N344
          </p>
          <p xml:id="i-UXQMCXnhagfMk9ppGbAufz">
            Bengt Westerberg m. fl. (fp) Aktiemarknaden
          </p>
          <pb facs="riksdagen-motions-pdf/data/198687/mot_198687_n_344/mot_198687_n_344-001.pdf"/>
          <p xml:id="i-APDd5tcjCeM1rjF36ewfWZ">
            Motion till riksdagen
          </p>
          <p xml:id="i-BrZFrcVyvzncQeGULHzAyj">
            1986/87:N344
          </p>
          <p xml:id="i-2QYaEAp2vBCVZ6L8H3GeWR">
            Bengt Westerberg m. fl. (fp) Aktiemarknaden
          </p>
          <p xml:id="i-6VmajyhngQoDF49hXgBu86">
            &gt;
          </p>
          <p xml:id="i-G1gxhyY9oa3gsKp5pxpASi">
            Eee Ed
          </p>
          <p xml:id="i-J4VrBXUDctT2vQQDjRyQdi">
            Mot. 1986/87 N344—345
          </p>
          <p xml:id="i-LpypHvWQqki5gak7NPCWKG">
            En väl fungerande aktiemarknad är en av marknadsekonomins hörnstenar.
            Aktiebolagsformen och fondbörsen kan göra det möjligt att på ett
            effektivt sätt sprida företagandets ägande och risker och förse
            näringslivet med riskvilligt kapital. Börsens funktion som finansieringskälla
            har ökat under senare år. Detta hänger samman med att produktcyklerna
            i dag är kortare än förr samt att kostnaderna för att ta fram
            nya produkter ökat. Bakom börsens ökade betydelse som finansieringskälla
            finns flera orsaker. Skattesystemet gör det omöjligt för en enskild
            ägare att själv finansiera en expansion av företaget. Vidare har
            det höga ränteläget gjort finansiering vid börsen relativt billig.
          </p>
          <p xml:id="i-KC8A4PFNo4NZ4quNtwbYAH">
            Viktiga förändringar på aktiemarknaden
          </p>
          <p xml:id="i-79iAYxvk8K2h3K6QMvd8z2">
            Den svenska aktiemarknaden har under senare år utvecklats mycket
            snabbt. På en tioårsperiod har omsättningen i det närmaste femtiodubblats
            och nyemissionerna av börsaktier har ökat 10—20 gånger i värde.
            Den genom- snittliga omsättningshastigheten per aktie har ökat
            från 1/5 till 1/2, dvs. varje värdepapper byter ägare en gång
            vartannat år, jämfört med en gång vart femte år tidigare. Från
            en tynande tillvaro och stark undervärdering har börskurserna
            hittills under 1980-talet i genomsnitt stigit med över 100 90
            per år och börsvärdet i det närmaste åttadubblats. Stockholmsbörsen
            tillhör i dag de tio största i världen. | Börsen har även undergått
            omfattande strukturella förändringar under senare år. Institutionaliseringen
            av ägandet har fortsatt. De stora institutio- nerna kontrollerar
            för närvarande nästan 8076 av börsvärdet. Hushållens direktägande
            har minskat till nuvarande ca 20 90 från ca 50 90 i början av
            1970-talet. Ett fåtal aktörer har därmed kommit att dominera marknaden.
            Vi anser att denna koncentration är olycklig. I en gemensam motion
            med centerpartiet och moderata samlingspartiet om avveckling av
            de kollektiva löntagarfonderna föreslår vi kraftiga stimulanser
            till ett mer spritt ägande. Under 1970-talet levde den svenska
            börsen en tynande tillvaro. Grunden för uppsvinget lades framför
            allt hösten 1980 då en rad åtgärder vidtogs för att stimulera
            aktiesparandet och börsen. Häri ingick också regeländringar som
            gjorde det möjligt för utländska investerare att placera riskkapital
            på Stockholmsbörsen. Denna reform fick stor effekt. Under 1985
            svarade utländskt kapital för en femtedel av allt nytt riskkapital.
            Den utländska andelen av ägande och handel uppgår för närvarande
            till 10—15 96 av börsvärdet och omsättningen. Det stora utländska
            intresset för svenska
          </p>
          <p xml:id="i-F7Cajb5g3X2fLe4yBbACQT">
            1 Riksdagen 1986/87. 3 saml. Nr N344-345
          </p>
          <pb facs="riksdagen-motions-pdf/data/198687/mot_198687_n_344/mot_198687_n_344-002.pdf"/>
          <p xml:id="i-Jii5YKMaSP3ouvsR9wRVKC">
            värdepapper beror framför allt på en strävan hos placerare att
            minska risken genom internationell diversifiering. Genom förvärv
            av aktier från utländska börser med en låg eller negativ samvariation
            med inhemska börssvängningar skulle även svenska medborgare kunna
            minska sitt risktagande. Valutaregle- ringen förbjuder dock detta.
            Därmed bär svenska portföljförvaltare en större risk än vad som
            är nödvändigt, vilket innebär att de ställer högre avkastnings-
            krav än vad som annars skulle vara fallet. I slutänden betyder
            detta att svenska företags kapitalkostnader blir onödigt höga.
            Det är bl. a. av denna anledning vi önskar avskaffa valutaregleringen.
            Den tilltagande internationaliseringen märks även på annat sätt.
            Inte mindre än 25—30 stora svenska företag är noterade på de stora
            utländska börserna och fler utlandsintroduktioner är på väg. Delvis
            förklaras introduk- tionsökningen av svenska papper utomlands
            av en önskan att minska valutaregleringens negativa effekter.
            En rad nya ”sidobörser” har utvecklats och nya instrument har
            introduce- rats. Den s. k. OTC-marknaden har vuxit mycket kraftigt
            och olika former av köpoptioner har börjat användas. Nyligen introducerades
            s.k. indexoptio- ner och snart torde även säljoptioner komma att
            erbjudas. Det verkar också troligt att vi inom kort kommer att
            få se en ny och snabbt växande termins/future-marknad i Sverige.
            Det är viktigt att vi även i Sverige erhåller en komplett aktiemarknad.
            Vi ser positivt på denna utveckling då den förbättrat prisbildningen
            och näringslivets kapitalförsörjning samtidigt som samhällets
            ”totala” risk minskat. Utvecklingen på aktiemarknaden har också
            placerat fondbörsen i centrum av massmedias, politikers och allmänhetens
            intresse. Den ökade kunskapen och granskningen av denna marknad
            har även väckt en rad problem och frågor.
          </p>
          <p xml:id="i-GczkHT3HwuXXr4fYGx1Mph">
            Skärpta krav på börsetik
          </p>
          <p xml:id="i-Wo5xP4agb9dhmEBe4KV75c">
            För den som tror på marknadsekonomi och på ett spritt enskilt
            ägande är det oerhört angeläget att börsen fungerar väl och att
            de aktiviteter som förekommer på börsen uppfattas som legitima
            av en bred allmänhet. Av den senaste tidens debatt kring börsen
            har framkommit att det förekommer affärer som måste betraktas
            som tvivelaktiga eller i vissa fall t. o. m. olagliga. Det är
            framför allt de mindre spararna som kommit till skada. Detta är
            till skada för marknadsekonomin och därmed för hela näringslivet.
            Enkelt uttryckt handlar börsetik om likabehandling, dvs. om att
            alla aktieägare skall ha samma rättigheter. Det gäller framför
            allt tillgången på information som måste vara snabb, korrekt och
            lika för hela marknaden. De affärer som det finns anledning reagera
            mot har framför allt inneburit brott mot denna etiska norm. Det
            finns starka skäl att vidareutveckla och komplettera de rekommenda-
            tioner och etiska regler som finns för transaktioner med aktier
            och liknande värdepapper. Det bör framhållas att bara ungefär
            hälften av alla aktieaffärer numera sker på börsen. Behovet av
            regelsystem gäller därför inte bara transaktioner i börsföretag,
            utan även andra, som inom en inte alltför avlägsen framtid kan
            förväntas bli noterade på börsen.
          </p>
          <p xml:id="i-G7GZ2FM8byBMgjA1omSPJm">
            Mot. 1986/87 N344
          </p>
          <pb facs="riksdagen-motions-pdf/data/198687/mot_198687_n_344/mot_198687_n_344-003.pdf"/>
          <p xml:id="i-BKCiFdkNPurwAEiEkJddbZ">
            I huvudsak menar vi att en självsanering är att föredra framför
            en Mot. 1986/87 omfattande lagstiftning. Det kan förvisso bli
            aktuellt med lagändringar på - N344 någon punkt men det bör inte
            vara den kungsväg som väljs. Regler som formuleras av näringslivet
            självt och börsstyrelsen skulle både stärka näringslivets legitimitet
            i allmänhetens ögon och framför allt ha den fördelen att de är
            mindre stela än lagar och därmed lättare kan anpassas till nu
            oförutsebara nya situationer. Det bör understrykas att grunden
            för den kritik som förekommit med några undantag inte är att aktörerna
            brutit mot gällande regler utan att reglerna inte varit tillräckligt
            omfattande. Översyn av regler pågår på flera håll. Viktigast är
            börsstyrelsen och näringslivets börskommitté (NBK). Även bankinspektionen
            ser över regler- na. Näringsutskottet har dessutom begärt en parlamentarisk
            översyn. Det är angeläget att arbetet drivs så skyndsamt som möjligt
            i dessa organ. Men det är också viktigt att arbetet samordnas
            så att inte signalerna blir förvirrande. Det får bara finnas ert
            svar på hur ett företag bör agera i en given situation. Enligt
            vår uppfattning bör samordningsansvaret ligga på börsstyrelsen.
          </p>
          <p xml:id="i-CxuV3UFDMs5UxA1ttDbeNa">
            Börsstyrelsen
          </p>
          <p xml:id="i-QJ6TP6HcmPPj8YAU9nRcXj">
            Börsstyrelsens sammansättning och storlek ändrades 1984. Antalet
            ledamö- ter utökades från nio till elva, varav regeringen utser
            sex. Detta innebar att det allmännas inflytande ökade från fyra
            av nio till sex av elva. Börsstyrelsen bör, enligt vår mening,
            bestå av nio personer utsedda av börsmedlemmarna, börsföretagen
            och aktieägarna. En sådan ändring skulle möjliggöra en öppnare
            diskussion och skapa större kreativitet och flexibilitet inom
            styrelsen. Det allmännas kontroll och insyn bör i stället skötas
            av tillsynsmyndigheten (bankinspektionen). Börsstyrelsen bör ges
            förbättrade möjligheter att ingripa med sanktioner mot företag
            som bryter mot inregistreringskontraktet. I dag finns i huvudsak
            tre former av sanktioner som dock alla bara i begränsad utsträckning
            drabbar dem som har fattat besluten, dvs. styrelserna. Börsstyrelsen
            kan i dag uttala sitt missnöje, utdöma vite och slutligen besluta
            om avregistrering av företag. Utformningen av mera omfattande
            sanktionsmöjligheter måste få bli sådan att de inte i första hand
            drabbar andra än styrelsen, dvs. i praktiken de mindre aktieägarna.
            Det finns även skäl att skärpa insider-reglerna och att förstärka
            börsstyrel- sens möjligheter att bötfälla insider-affärer. Vidare
            bör den grupp som i dag omfattas av insider-reglerna utökas. Exempelvis
            räknas inte styrelsen i en stor koncern som kontrollerar ett annat
            börsbolag som insiders om de inte ingår i det senare bolagets
            styrelse. De aktieplacerande institutionernas portföljförvaltare
            inbegrips inte heller i insider-begreppet. Dessa exempel visar
            att nuvarande definition är otillräcklig. Vi anser dessutom att
            börsstyrelsens inregistreringskontrakt skall innehål- la ökade
            krav på information, t.ex. vad beträffar transaktioner mellan
            bolaget och ”närstående” personer (definierat som i insider-lagen).
            Det finns även skäl att ställa ökade informationskrav vid affärer
            mellan börsbolag.
          </p>
          <p xml:id="i-M8TfLgSEQ8MDXexnjvxfsq">
            1" Riksdagen 1986/87. 3 saml. Nr N344-345
          </p>
          <pb facs="riksdagen-motions-pdf/data/198687/mot_198687_n_344/mot_198687_n_344-004.pdf"/>
          <p xml:id="i-67V1M8SrnnunATMoQK8xJJ">
            Börsmonopolet
          </p>
          <p xml:id="i-7b2dYCzi3xKvpeQipQQbWC">
            Formellt har Stockholms fondbörs monopol på aktiehandel. Den
            senaste tidens utveckling har emellertid i realiteten delvis urholkat
            börsmonopolet. Detta är en utveckling som vi välkomnar. I och
            med att värdepappershandeln blivit alltmera avancerad och omfat-
            tande har det tidigare stordriftsargumentet för börsmonopolets
            bevarande förlorat i kraft. På den väl utvecklade amerikanska
            kapitalmarknaden talar man om fyra marknader. Den första marknaden
            liknar handeln på A1- och A2-listorna. I USA sker denna handel
            på New York Stock Exchange (NYSE) och American Exchange (AMEX).
            USA:s ”OTC-handel” sker framför allt på en separat börs, NASDAQ,
            under former speciellt anpassade för dessa papper. Den tredje
            marknaden kan liknas vid vad vi i Sverige brukar benämna efterbörsen.
            På denna marknad handlar man med stora positioner, s.k. block.
            Handeln sker främst mellan institutioner genom en ”upstair dealer”.
            Under senare år har en fjärde marknad vuxit fram i USA. För att
            minska transaktionskostnaderna handlar man här direkt med varandra
            utan hjälp av mäklare. Denna handel sker genom ett automatiskt
            data/kommunikations- system som går under benämningen INSTINET.
            Systemet förser handlarna med aktuella noteringar och utför transaktionerna
            automatiskt. Detta sker genom att prenumeranten lägger in limiter
            i en datoriserad orderbok, vilket omedelbart registreras på övriga
            prenumeranters skärmar. Dessa kan i sin tur signalera en köp-
            eller säljorder. Prenumeranterna kan även utnyttja systemet för
            att finna olika affärspartner för att därefter förhandla per telefon.
            Denna typ av handel skulle göra det möjligt för en rad regionala
            börser att uppstå, vilket förbättrar möjligheterna för mindre
            företag att erhålla billig finansiering. Självfallet bör kraven
            på inregistreringskontrakt m. fl. regler följa dem som gäller
            på Stockholmsbörsen. Resultatet av ett avskaffande av Stockholms
            fondbörs monopol kommer troligen att bli att en rad system växer
            upp. De flesta av dessa kommer att komplettera handeln vid Stockholmsbörsen.
            Vidare kommer transaktions- kostnaderna att pressas, vilket til
            syvende og sidst gynnar de mindre spararna.
          </p>
          <p xml:id="i-2ambTQnXu2q9AVsrGagL2K">
            Mot. 1986/87 N344
          </p>
          <pb facs="riksdagen-motions-pdf/data/198687/mot_198687_n_344/mot_198687_n_344-005-001.pdf"/>
          <pb facs="riksdagen-motions-pdf/data/198687/mot_198687_n_344/mot_198687_n_344-005-002.pdf"/>
          <pb facs="riksdagen-motions-pdf/data/198687/mot_198687_n_344/mot_198687_n_344-005.pdf"/>
          <p xml:id="i-DacU7kLX1ndo7nrdyZziRg">
            Aktiesparande är skattemässigt diskriminerat Mot. 1986/87 N344
          </p>
          <p xml:id="i-Hes3ae4mFLq5RSGuh9RSxk">
            Realt avkastningskrav fore skatt, procent
          </p>
          <p xml:id="i-8CY3X43dvDBKLT14aKnNqq">
            Nödvändig real avkastning före skatt för olika place- ringar
            för att ge en real avkastning efter skatt på 1 procent för inflations-
            takter mellan 0 och 15 procent.
          </p>
          <p xml:id="i-EmftApG67NRG6Zyy7TQbuo">
            Eget företag, 13 5 års skattekredit
          </p>
          <p xml:id="i-PHoeabZ8pPoeLNPLKZztgR">
            Eget företag, 25 års skattekredit
          </p>
          <p xml:id="i-RAxXSVTvfo3f2FFuDn4zjn">
            Premieobligationer
          </p>
          <p xml:id="i-9uq8w6D1WsVwp5wn1Ymj9E">
            Eget hem Varaktiga konsumtionsvaror Pensionsförsakringar
          </p>
          <p xml:id="i-PdHZUXjbFxrff7oPxnZRdk">
            t t 01234 5 6 7 8 9 10 11-12 13 14 15 lnflationstakt, procent
          </p>
          <p xml:id="i-LAeNHgwvtpUH1Prj5LRrhY">
            Figuren ovan visar med tydlighet att individuellt aktiesparande
            är skattemäs- sigt diskriminerat. Redan vid måttliga inflationstal
            får vi stora skillnader i bruttoavkastningskravet mellan olika
            investeringar. Det individuella ak- tiesparandet är dessutom diskriminerat
            i relation till det institutionella. Sedan början av 1970-talet
            har således hushållens andel av börsvärdet fallit från ca 50 9
            till dagens nivå på knappt 20 90. För att stärka de mindre aktieägarnas
            ställning på marknaden är det angeläget att vi får ett skattesystem
            som gynnar sparande i aktier. Till skillnad från den socialdemokratiska
            regeringen, som genom en rad skatte- höjningar och införandet
            av nya skatter försämrat villkoren för enskilda personers aktieägande,
            föreslår folkpartiet flera åtgärder som skulle öka intresset att
            spara i aktier. För att stimulera ökat privat aktieägande och
            för att stimulera rörligheten på den svenska aktiemarknaden önskar
            vi, i avvaktan på en mer genomgri- pande skattereform, genomföra
            följande åtgärder. 5
          </p>
          <pb facs="riksdagen-motions-pdf/data/198687/mot_198687_n_344/mot_198687_n_344-006.pdf"/>
          <p xml:id="i-NBvk61t4S3U4mwQpD8wiDU">
            För det första måste möjligheten till avdrag för den latenta
            skatteskulden förbättras. Detta sker enklast genom att aktier
            och liknande värdepapper åsätts ett taxeringsvärde på 65 7o av
            marknadsvärdet vid tiden för skattskyl- dighetens inträde. För
            det andra önskar vi, i och med den skattereform som föreslås genomföras
            1988/1989 avskaffa dubbelbeskattningen på aktier. För det tredje
            bör aktievinstbeskattningen ändras så att omplaceringar inom en
            aktieportfölj inte blir realisationsvinstbeskattade. En dylik
            reform skulle förbättra marknadens effektivitet. För det fjärde
            anser vi att samma skatteregler som i dag gäller för allemanssparfonderna
            även bör omfatta aktiesparfonderna, dvs. bägge typerna av sparformer
            skall vara befriade från reavinstskatt. Dessutom bör värdestegringen
            på andelar i aktiesparfonder befrias från reavinstbeskatt- ningen
            även efter den femåriga bindningstidens slut. Folkpartiet har
            länge förespråkat ett s.k. andel-i-vinst-system som ett alternativ
            till socialdemokraternas löntagarfonder. Alla anställda i börsnote-
            rade och andra företag bör ges möjlighet att spara i aktier i
            det egna företaget utan att eventuell skillnad mellan marknadsvärde
            och förvärvspriset betrak- tas som löneförmån. Vi föreslår skattefrihet
            för alla anställdas aktieköp i det egna företaget utan annan begränsning
            än att köpen skall ha skett på samma sätt som tillämpas för utomstående.
            Vi kommer följaktligen att gå emot den av regeringen aviserade
            arbetsgivaravgiftsbelastningen på medel som avsätts till sådana
            fonder.
          </p>
          <p xml:id="i-3K3mUYYUsePdimfcDrmdY3">
            Transaktionskostnader
          </p>
          <p xml:id="i-7aS3qoUsx4fzYJziBtZ5Zr">
            På en effektiv marknad skall priserna spegla all tillgänglig
            och relevant information. En omsättningsskatt slår en kil mellan
            köpare och säljare varvid omsättningen faller. Detta försämrar
            marknadens likviditet och höjer transaktionskostnaderna. Aktiekurserna
            förlorar informationsvärde och marknadens bredd, djup och spänst
            skadas. Vi har tidigare pekat på att utvecklingen går mot en ökad
            integration och konkurrens mellan de nationella börserna. Det
            är av den anledningen som man i Danmark nyligen avskaffade omsättningsskatten
            på aktier och som man i England liberaliserat handeln.
          </p>
          <p xml:id="i-3HsMXXBKvAbE86r77M9HWL">
            Aktieägarens kostnad i börshandel Internationell jämförelse (större
            börsposter). Kostnad i procent av omsatt belopp
          </p>
          <p xml:id="i-B6LPBb6pHykuoRf2pxSzKt">
            Courtage Skatt Summa trans- — Vändnings- aktionskostn. kostnad
            USA 0,1-0,4 - 0,2-0,8 Japan 0,23 0,27 0,50 1,0 England 0,40 0,50
            0,90 1,8 Tyskland 0,50 0,10 0,60 13 Frankrike 0,22 0,55 0,80 1,6
            Holland 0,70 [-] 0,70 1,4 Italien 0,70 0,61 131 2,6 Sverige nu
            0,30 0,50 0,80 1,6 fr 1/7-86 0,30 1,00 1,30 2,6
          </p>
          <p xml:id="i-PkEbBvKN7z5QKuhhBdQ9Rq">
            Källa: SvD.
          </p>
          <p xml:id="i-nEJwehKVEfzXsR6FhjWKQ">
            Mot. 1986/87 N344
          </p>
          <pb facs="riksdagen-motions-pdf/data/198687/mot_198687_n_344/mot_198687_n_344-007.pdf"/>
          <p xml:id="i-B2rWDfuXsWM2fhYEFEDbGN">
            I Sverige har man valt att gå en annan väg. 1986 bröt finansministern
            sitt löfte att inte utsätta aktiemarknaden för ”chocker genom
            förändringar av skatteregler och annat”. En månad senare chockhöjde
            regeringen omsätt- ningsskatten. Höjningen placerade Sverige i
            täten av den internationella transaktionskostnadsligan vilket
            försämrat Stockholmsbörsens internatio- nella konkurrenskraft.
            Allvarligast är kanske ändå att omsättningsskattehöjningen, affärsbanker-
            nas ”frivilliga” utbildningssponsring m.m., av många uppfattats
            som att risken för nya politiska ingrepp i svenskt näringsliv
            och på Stockholms fondbörs ökat. Följden kan bli ett ökat kapitalutflöde
            samt att utländska placerare väljer att göra sina affärer med
            svenska papper i London och New York. Därmed exporteras svenska
            mäklarjobb, staten förlorar skattein- täkter och kapitalkostnaderna
            stiger för de små och medelstora företagen som inte har tillgång
            till de utländska kapitalmarknaderna. Det är vår önskan att avskaffa
            omsättningsskatten så fort det statsfinansiella läget så medger.
          </p>
          <p xml:id="i-2CVmG8cqEuxgviy3jP4r2A">
            Introduktion av säljoptioner
          </p>
          <p xml:id="i-Epj4HWWXUWMtMMmn2nvkEZ">
            En option ger ägaren rätt att köpa eller sälja en underliggande
            tillgång till ett i förväg fastställt pris. För närvarande existerar
            det i Sverige endast index- och köpoptioner vilket lett till en
            oönskad asymmetri och åtföljande höga transaktionskostnader. Det
            är inte möjligt för en mäklare att matcha två aktörer där den
            ene önskar förvärva en köpoption och den andre en säljoption.
            Därmed blir mäklarens risk onödigt hög vilket reflekteras i nuvarande
            höga premienivåer. Ett problem som måste lösas är hur reavinster
            som uppstår vid optionshan- del skall beskattas. Enligt vår åsikt
            skall beskattningen följa de regler som gäller för den underliggande
            tillgången.
          </p>
          <p xml:id="i-UubSqq4ohwPAHoThSciCNx">
            Differentierad rösträtt, utländskt ägande och ägandespridning
          </p>
          <p xml:id="i-D8m67rGuuuVVWsC5XKScZG">
            I Sverige har det sedan länge varit tillåtet att utfärda aktier
            med differen- tierad rösträtt, dvs. röstens andel av inflytandet
            i bolaget behöver inte stå i relation till andelen satsat kapital.
            I vissa företag finns således sedan länge aktier med 1/1000 röstvärde.
            Sedan en tid tillbaka får nya aktier utges med en differentiering
            på högst 1:10. Aktiebolagens styrelser och företagsledning skall
            tillsättas efter kompe- tens. Röstvärdesdifferentieringen motverkar
            en sådan utveckling då den cementerar gamla och etablerade maktstrukturer.
            Förlorarna är minoritets- ägarna, dvs. småsparare och de utländska
            ägarna. Visserligen har fientliga övertaganden blivit allt vanligare
            på den svenska aktiemarknaden, men röstvärdesdifferentieringen
            utgör ändå en hämsko på denna utveckling, vilket framför allt
            de mindre spararna förlorar på. Vidare skapar röstvärdes- differentieringen
            problem vid prisbildningen på marknaden, särskilt under maktkamper
            inom ett bolag. Röstvärdesdifferentieringen hänger samman med
            förbudet för utländsk medborgare att förvärva mer än 20 26 av
            rösterna i ett svenskt aktiebolag. För svenska finans- och kreditbolag
            tillåts inget utländskt ägande alls. Vi anser det dags att avskaffa
            dessa restriktioner.
          </p>
          <p xml:id="i-NHMx79Lfn6MewguTFoBFpk">
            Mot. 1986/87 N344
          </p>
          <pb facs="riksdagen-motions-pdf/data/198687/mot_198687_n_344/mot_198687_n_344-008.pdf"/>
          <p xml:id="i-9SdNHb4rviy2vzNeGxDPVZ">
            Förbud mot utländska medborgare att utan begränsning förvärva
            svenska värdepapper leder till en cementering av en olämplig ägarstruktur,
            vilket til syvende og sidst missgynnar de mindre spararna. Det
            skulle också vara positivt om vi i svenska företag fick ett ökat
            inslag av utländsk kompetens. Det finns anledning att anta att
            utländska ägare kommer att inrikta sin granskning på företagets
            skötsel och vinstutveckling snarare än på att bevara en viss maktstruktur.
            Detta gynnar såväl samhället som de mindre ägarna. Vidare fungerar
            nämnda förbud som en hämsko på förvaltare som önskar erhålla en
            bättre global diversifiering av sin värdepappersportfölj. Detta
            leder till att avkastningskraven på svenska noterade bolag blir
            onödigt höga, vilket fördyrar näringslivets riskkapitalförsörjning.
            Förbuden förhindrar dessutom önskvärda strukturförändringar. Under
            senare år hart. ex. en rad utländska banker öppnat kontor i Sverige.
            De flesta av dessa banker har ett välutbyggt internationellt nät
            av kontor. Det segment man önskar erövra är framför allt de svenska
            multinationella företagens utlandsaffärer. För att överleva i
            denna hårdnande konkurrens krävs att de svenska bankerna kan erbjuda
            en lika god service som de utländska bankerna. Samverkan och fusioner
            med utländska banker (eller företag) kräver dock att de nuvarande
            begränsningarna av utlänningars rätt att förvärva svenska värdepapper
            upphör. Även kravet på svenskt medborgar- skap för ledamotskap
            i svenska bank- och kreditinstituts styrelser bör slopas. En bättre
            spridning av börsbolagens aktier och röstandelar skulle dess-
            utom innebära ett skydd för småsparare. Det är viktigt, i synnerhet
            för den mindre spararen, att det finns en betydande marknad i
            papper. Då minskar möjligheterna för vissa ägargrupper att t.ex.
            manipulera kurser. Det nuvarande kravet på att enbart 10 96 av
            aktierna (inte röstvärdet) skall vara spridda vid introduktionen
            är otillräckligt.
          </p>
          <p xml:id="i-HbAtuy25xtUGyXJwNtT27x">
            Riktade nyemissioner
          </p>
          <p xml:id="i-Q4nXFDsyg7e5bu72gYGbM5">
            Några av de mest uppmärksammade ”affärerna” har handlat om att
            endast vissa utvalda personer av styrelsen erbjudits att teckna
            aktier vid en utökning av aktiekapitalet. Denna möjlighet har
            funnits sedan 1975 då vi fick en ny aktiebolagslag. Det är alldeles
            uppenbart att detta förfaringssätt kommit att användas på fel
            sätt, vilket har inneburit nackdelar för andra aktieägare som
            inte haft möjlighet att utnyttja sin företrädesrätt. De har helt
            enkelt inte blivit tillfrågade. Även vid icke riktade emissioner
            finns det skäl att uppmärksamma att de som är knutna till t. ex.
            emitterande bank eller fondkommissionär inte ges fördelar på bekostnad
            av andra. Enligt vår mening bör beslut om riktade emissioner av
            aktier, konvertibler och liknande värdepapper endast få fattas
            på bolagsstämma. Det skulle ge offentlighet åt de villkor i riktade
            emissioner som bör diskuteras, nämligen tecknare, belopp, villkor
            och motiv för att frångå de gamla aktieägarnas företrädesrätt.
            Det bör ankomma på utskottet att göra nödvändiga justeringar i
            aktiebolagslagen.
          </p>
          <p xml:id="i-ChfNpVLM5E7YRg5R7bqyLA">
            Mot. 1986/87 N344
          </p>
          <pb facs="riksdagen-motions-pdf/data/198687/mot_198687_n_344/mot_198687_n_344-009.pdf"/>
          <p xml:id="i-Grseq8HN4GGGVmynLL6vmD">
            Inför Londonregeln
          </p>
          <p xml:id="i-Xh6YLNx3s7oxPSRA2XTS4z">
            Även vid större uppköpserbjudanden riskerar småspararna att missgynnas.
            Det finns därför skäl att i Sverige införa den s. k. Londonregeln,
            dvs. när en ny ägare kliver över 30 96 i ett bolag måste han lägga
            ett bud på resten av aktierna och betala dessa lika högt som de
            första 30 procenten. Regeln är särskilt lämplig för Sverige då
            den kan korrigera en del av de skevheter i prisbildningen vid
            ”maktaffärer” som röstvärdesdifferentieringen skapar.
          </p>
          <p xml:id="i-FgrNVd5bW3M7BbcRnjyPcf">
            Ömsesidigt ägande
          </p>
          <p xml:id="i-DqR2vbTft5Ybhi1yA1rcjb">
            Det ömsesidiga (korsvisa) ägandet — att två juridiska personer
            äger aktier i varandra — tycks bli allt vanligare. Hur omfattande
            denna form av institutionellt ägande blivit har kartlagts av ”ägarutredningen”
            som också har i uppdrag att studera förändringar i ägande och
            inflytande inom svenskt näringsliv. Utredningen skall även analysera
            orsakerna till och effekterna av dessa förändringar. Det kan redan
            nu konstateras att det finns risker med det ömsesidiga ägandet:
            Nödvändiga omstruktureringar kan försvåras, insynen blir sämre
            och oklarhet skapas om vem som egentligen har ansvaret. Det ömsesidiga
            ägandet hotar också att leda till allt större maktkoncentration
            och till att inflytandet för aktieägarna minskar i förhållande
            till företagsledningarna. Det ömsesidiga ägandet innebär i realiteten
            att vinstrika företag själva sköter om diversifieringen åt ägarna.
            Detta är olyckligt då det försvårar värderingen av de enskilda
            bolagen. Den diversifiering som de enskilda portföljförvaltarna
            önskar sköts bäst av dem själva. Grunden för det ömsesidiga ägandet
            är dels skattefriheten för organisa- tionsaktier, dels den graderade
            rösträtten. Inlåsningsproblematiken av vinster i historiskt framgångsrika
            företag är framför allt orsakad av asymmet- rier i vårt nuvarande
            skattesystem. Inlåsning av likviditet i Sverige på grund av valutaregleringen
            är också en bidragande orsak.
          </p>
          <p xml:id="i-J9H53YFf4FznBoiDFeJ7ky">
            Valutaregleringen
          </p>
          <p xml:id="i-V8B336GVPYCeQB51mN5vSX">
            Det finns all anledning för Sverige att noggrant följa och analysera
            vad som händer på de internationella finansiella marknaderna.
            Det är dags att inse att Sverige inte kan isolera sig från utvecklingen
            i omvärlden. Inom Västeuropa och särskilt EG pågår en snabb avveckling
            av restriktioner för internationella kapitalrörelser. Sverige
            framstår därmed som alltmer ensamt i att ha kvar en omfattande
            valutareglering. Valutaregleringen kan endast fördröja nödvän-
            diga anpassningar som utvecklingen utomlands ställer på svensk
            ekonomi. Regleringen är direkt skadlig för svensk samhällsekonomi
            och utvecklingen av den svenska finansiella serviceindustrin.
            Vi anser att valutaregleringen bör avskaffas. En stark finanssektor
            har blivit en allt viktigare strategisk resurs för de avancerade
            industriländernas konkurrenskraft. Det är därför dags att dra
            lärdom av vad som händer i London, New York, Tokyo m. fl. finanscentra
            i syfte att se om och förbättra vår finansiella marknads styrka
            och funktions- duglighet.
          </p>
          <p xml:id="i-BoGW6KptB4eh1SSEUxeoJD">
            Mot. 1986/87 N344
          </p>
          <pb facs="riksdagen-motions-pdf/data/198687/mot_198687_n_344/mot_198687_n_344-010.pdf"/>
          <p xml:id="i-Va4XqDPCHZtxJ1zptBwtDg">
            Inom EG planeras en långtgående integration av medlemsländernas
            kapitalmarknader. Detta kommer att minska kapitalkostnaderna i
            medlems- länderna och utgöra en stimulans för resp. lands penning-
            och kapitalmark- nader. Det är angeläget att Sverige inte ställs
            utanför denna utveckling.
          </p>
          <p xml:id="i-LR7gyQWWgrq95XPutPvPDq">
            Hemställan
          </p>
          <p xml:id="i-RBJvTHpB3BDxvvpJGuP32u">
            Med anledning av det anförda hemställs 1. att riksdagen som sin
            mening ger regeringen till känna vad som i motionen anförs om
            börsstyrelsens samordningsansvar, 2. att riksdagen hos regeringen
            begär en sådan förändring av lagen om Stockholms fondbörs att
            börsstyrelsens sammansättning förändras i enlighet med vad som
            anförs i motionen, 3. att riksdagen som sin mening ger regeringen
            till känna vad som i motionen anförs om börsstyrelsens inregistreringskontrakt
            och sank- tionsmöjligheter, 4. att riksdagen hos regeringen begär
            förslag om sådan ändring i lagen om Stockholms fondbörs att Stockholms
            fondbörs monopol på värdepappershandel upphör, [att riksdagen
            hos regeringen begär förslag till sänkning av taxeringsvärdet
            för aktier m. m. till 65 96 av marknadsvärdet enligt vad som anförs
            i motionen,'] [att riksdagen hos regeringen begär förslag till
            skattereduktion för aktieutdelning enligt vad som i motionen anförs,']
            [att riksdagen hos regeringen begär förslag till ändrad realisa-
            tionsvinstbeskattning enligt vad som anförs i motionen så att
            omplace- ringar inom en aktieportfölj ej beskattas,'] [att riksdagen
            hos regeringen begär förslag till lindrad beskattning för aktiesparfonder
            enligt vad som i motionen anförs,'] [att riksdagen hos regeringen
            begär förslag till lindrad beskattning av anställdas köp av aktier
            i det egna företaget enligt vad som anförs i motionen,'] [att
            riksdagen som sin mening ger regeringen till känna vad som i motionen
            anförs om principer vid kapital- och reavinstbeskattning av vinster
            som uppkommit i samband med optionshandel,'] 5. att riksdagen
            som sin mening ger regeringen till känna vad som i motionen anförs
            om problem vid introduktion av säljoptioner, [att riksdagen hos
            regeringen begär förslag om förbud mot röstvärdesdifferentiering
            vid börsnoterat företags nyemission,”] 6. att riksdagen som sin
            mening ger regeringen till känna vad som i motionen anförs om
            vikten av ett mera spritt ägande, 7. att riksdagen som sin mening
            ger regeringen till känna vad som i motionen anförs om utländsk
            medborgares rätt att förvärva aktier i svenska aktie- och handelsbolag,
            [att riksdagen hos regeringen begär förslag till sådan ändring
            i aktiebolagslagen att beslut om riktade emissioner av aktier,
            konverti- bler m. m. endast får fattas på bolagsstämma,”] [att
            riksdagen hos regeringen begär förslag till lag med innebörd att
            en aktör som lägger ett anbud på minst 30 20 av aktierna i ett
          </p>
          <p xml:id="i-WD5T6Wa2azUJgx6YaXKPEB">
            Mot. 1986/87 N344
          </p>
          <p xml:id="i-HH1HAkpiTLipdNytTaPYAe">
            10
          </p>
          <pb facs="riksdagen-motions-pdf/data/198687/mot_198687_n_344/mot_198687_n_344-011.pdf"/>
          <p xml:id="i-C2EisFbVtPyivSDnBSxm4K">
            börsföretag måste erbjuda samtliga aktieägare motsvarande villkor,?]
            Mot. 1986/87 8. att riksdagen som sin mening ger regeringen till
            känna vad som i N344 motionen anförs om transaktionskostnader,
          </p>
          <p xml:id="i-DkCMH391qj1ZBSnACWnNU9">
            [att riksdagen hos regeringen begär förslag om valutaregleringens
            avskaffande.?]
          </p>
          <p xml:id="i-AJk6Raqzrwx54JnxkZHK3Q" type="date">
            Stockholm den 21 januari 1987
          </p>
          <div xml:id="i-WWLKWaKq8ExkVNJwQoU4BQ" type="signatureBlock">
            <list xml:id="i-DJDzgoEEVj6XT7iTC7otB9">
              <item xml:id="i-71o7F28EEcyCq4rGB3EU6M" who="i-MYV5TtBU5tQGwqDu4dq25s" type="signature">
                Bengt Westerberg (fp)
              </item>
            </list>
          </div>
          <p xml:id="i-QjXzWfE2H3eE8Un9dn4e8G">
            Ingemar Eliasson (fp) Kerstin Ekman (fp) Karin Ahrland (fp) Birgit
            Friggebo (fp) Anne Wibble (fp) Jan-Erik Wikström (fp)
          </p>
          <p xml:id="i-7oSBpcPiABTp6P9Njjf5wc">
            Christer Eirefelt (fp)
          </p>
          <p xml:id="i-XKSXZzeebKevrLLgcpK2rN">
            11986/87:Sk353. 2? 1986/87:L205. 31986/87:Fi207.
          </p>
          <p xml:id="i-2RdRUrdCh1LbD53qUAgJEf">
            1
          </p>
        </div>
      </div>
    </body>
  </text>
</TEI>
