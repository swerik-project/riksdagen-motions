<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00014">
  <teiHeader>
    <fileDesc>
      <titleStmt>
        <title>med anledning av prop. 2010/11:107 Förbättrad utslussning från sluten ungdomsvård</title>
        <author corresp="i-KxTfuBAJiVYpyHQUVaUndu">av Kerstin Haglö m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:107 Förbättrad utslussning från sluten ungdomsvård</title>
          <idno type="rdwebb">GY02Ju14</idno>
          <rs type="number">Ju14</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju14/text</ref>
          <ref type="dokument_url_html">http://data.riksdagen.se/dokument/GY02Ju14</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju14</ref>
          <ref type="doc">http://data.riksdagen.se/fil/06EA9EEB-969C-4C4B-9A51-10653E0C1233</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-MRoARQLVygJYbBWvcAjNcB</idno>
            <name>Elin Lundgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KHwyNd4PtTDS74vUs9zWKS</idno>
            <name>Anna Wallén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-E9KFDaoCdaRkB3h6v7VM3c</idno>
            <name>Arhe Hamednaca</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Qt7m5mKraSZasEsd9LAd8A</idno>
            <name>Laila Olsen</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-9XUd83cKybN72ZDUGTo2DR"/>
        <correspContext corresp="i-9XUd83cKybN72ZDUGTo2DR">
          <ref>Proposition 2010/11:107</ref>
        </correspContext>
        <correspAction xml:id="i-QEmehbMqaXhAAZk8MGTWMG" type="signed"/>
        <correspContext corresp="i-QEmehbMqaXhAAZk8MGTWMG">
          <note type="signatory" corresp="i-KxTfuBAJiVYpyHQUVaUndu"/>
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-MRoARQLVygJYbBWvcAjNcB"/>
          <note type="signatory" corresp="i-KHwyNd4PtTDS74vUs9zWKS"/>
          <note type="signatory" corresp="i-E9KFDaoCdaRkB3h6v7VM3c"/>
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-Qt7m5mKraSZasEsd9LAd8A"/>
        </correspContext>
        <correspAction type="referral" xml:id="i-REibhRyWdXZJs2BRLki3S4">
          <date when="2011-04-21"/>
        </correspAction>
        <correspAction type="referral" xml:id="i-Gt8hfKvYLyrktUYf7XV9rb">
          <date when="2011-04-21"/>
        </correspAction>
        <correspAction type="dismissal" xml:id="i-A5Lts7B8ziLfmDzRgUTQHv">
          <date when="2011-04-15"/>
        </correspAction>
        <correspAction type="dismissal" xml:id="i-NYnidFA1Ch6dUp72Qjac6z">
          <date when="2011-04-15"/>
        </correspAction>
        <correspAction type="submission" xml:id="i-MnBqo5qhDepTZ5XHd7bqNw">
          <date when="2011-04-14"/>
        </correspAction>
        <correspAction type="transfer" xml:id="i-KZDwbogWAtevvr53gFofZs">
          <date when="2011-04-14"/>
        </correspAction>
        <correspAction type="assigned" xml:id="i-PA6vqGJcN3yC2cJF9ghJQ5"/>
        <correspContext corresp="i-PA6vqGJcN3yC2cJF9ghJQ5">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-W8PpGExbPEeUyJ8TTgxYZd">
            Förslag till riksdagsbeslut
          </head>
          <list style="ol">
            <item xml:id="i-EqH5EyfGPXfAXF4BH57iV2">
              Riksdagen tillkännager för regeringen som sin mening vad som
              anförs i motionen om att lyfta in vård- och skolperspektivet i
              samarbetet med Statens institutionsstyrelse.
            </item>
            <item xml:id="i-V9YBW8EyvgcKE3eCUHXfdj">
              Riksdagen tillkännager för regeringen som sin mening vad som
              anförs i motionen om särskilt kvalificerade kontaktpersoner.
            </item>
            <item xml:id="i-WriB29r6uWouh55iptmz8v">
              Riksdagen tillkännager för regeringen som sin mening vad som
              anförs i motionen om att införa en elektronisk kontroll under
              en försöksperiod på två år.
            </item>
            <item xml:id="i-9GhhQBdmGwpAaQ195Qi1WG">
              Riksdagen avslår förslaget om att införa drogkontroller genom
              saliv- och svettprov.
            </item>
          </list>
        </div>
        <div type="motContent">
          <head type="h1" xml:id="i-FoN8zg7yvcUTv2J42LCifs">
            Motivering
          </head>
          <p xml:id="i-H4to12jy6CaNTqK26eWrgB">
            Regeringen har i sin proposition föreslagit förändringar vilka
            har till syfte att åtgärda brister inom den slutna ungdomsvården
            genom förbättrad verkställighet och utslussning för ungdomar.
            Som framkommer i propositionen har de allra flesta av dem som
            dömts till sluten ungdomsvård en upprättad behandlingsplan. Men
            för en fjärdedel av de dömda var inte målen uppfyllda. Vi välkomnar
            en lagreglering av en individuellt utformad verkställighetsplan
            som även betonar att det krävs ett nära samarbete med socialtjänsten.
            Men man behöver även utveckla samarbetet med sjuk- och hälsovården.
            Många av ungdomarna inom den slutna ungdomsvården mår psykiskt
            dåligt och har missbruksproblem. Barn- och ungdomspsykiatrin har
            t.ex. en viktig roll att spela både under den tid som den unge
            befinner sig i ungdomsvården och tiden efter. Vi menar att det
            är viktigt att regeringen även lyfter in vårdperspektivet och
            ser till att samarbetet stärks även på det planet.
          </p>
          <p xml:id="i-HYpKLhjNetjrH8hyxuCKEn">
            Ett bra exempel på detta är Ett kontrakt för livet som genomfördes
            under åren 20052009. Ett kontrakt för livet innebar att klienten,
            socialtjänsten och Statens institutionsstyrelse gemensamt skrev
            ett kontrakt om hur vården skulle se ut. I utbyte mot garanterade
            eftervårdsinsatser fick kommunerna rabatt på den vårdtid klienten
            prövade i öppnare former.
          </p>
          <p xml:id="i-DneFhT8S2Bzc32WAAPEV8g">
            Det finns även ett stort behov av att lyfta in skolan i samarbetet.
            Många av de unga som slussas ut återkommer till skolan och har
            ett stort behov av fortsatta studier. I skolan behövs både kunskap
            och metoder för att kunna ta hand om dessa unga. Detta perspektiv
            saknas i regeringens proposition. Vi menar att regeringen på ett
            bättre sätt måste fundera på hur skolan ska vara med i samarbetet.
          </p>
          <p xml:id="i-KJuD7LiDpqyghjCXY9pP1E">
            Regeringen öppnar i propositionen upp för att Statens institutionsstyrelse
            ska ges möjlighet att använda sig av två nya provtagningsmetoder
            vid drogkontroll: svett- och salivprov. Socialstyrelsen avstyrker
            emellertid förslaget. Anledningen är att metoderna inte är tillräckligt
            vetenskapligt utprovade och utvärderade. Vi delar Socialstyrelsens
            slutsatser om att provresultat genom drogtester är integritetskänsliga
            uppgifter och att felaktiga svar kan få stora konsekvenser för
            den enskilde. Det är viktigt att påpeka att det rör sig om ungdomar
            och att förtroendefulla relationer betyder mycket i behandlingen
            av unga människor. Skulle provresultat innehålla en osäkerhet
            om deras egentliga värde kan det innebära att unga blir misstänkta
            för droganvändande utan tillräckligt stark grund. Detta kan undergräva
            arbetet med att behandla dessa ungdomar. Provresultat kan även
            ge falska bilder om att allt står rätt till fast så inte är fallet.
            Vi socialdemokrater sluter oss därför till Socialstyrelsens slutsatser
            om att i dagsläget avslå regeringens förslag om att införa svett-
            och salivprov som drogkontroll.
          </p>
          <p xml:id="i-Ja2KV9pERFxkBCnAF6BdKg">
            Regeringen vill även införa en möjlighet att använda elektronisk
            övervakning för att kontrollera villkor som ställts om var en
            dömd person ska befinna sig. Det är ett verktyg som tidigare inte
            funnits för unga som vistas på särskilda ungdomshem. Regeringen
            skriver i propositionen att elektronisk övervakning kan ge fler
            unga möjlighet att vistas utanför det särskilda ungdomshemmet
            under utslussningen. Man pekar på att elektronisk övervakning
            har visat sig ha en positiv effekt när den använts inom kriminalvården.
            Samtidigt är det viktigt att säga att användningen av elektronisk
            övervakning ställer höga krav på den som använder den. Elektronisk
            övervakning är en verkställighetsform som i princip upplevs som
            lika ingripande som verkställighet i anstalt. När det gäller återfallsrisken
            för dem som använder elektronisk övervakning visade Brås utvärdering
            2005 att metoden fungerade bättre för äldre än för yngre sett
            utifrån andelen återfall. Tidigare holländska försök med elektronisk
            övervakning av unga lagöverträdare har lagts ned eftersom erfarenheterna
            inte var positiva. Bland annat visade försöket att den elektroniska
            övervakningen uppfattades som betungande både för ungdomarna och
            för deras familjer. Det finns i dag bara spridda utvärderingar
            av hur elektronisk övervakning fungerar för unga lagöverträdare,
            och kunskapsläget är dåligt. Några analyser av effekterna av sådan
            verksamhet återfinns inte i regeringens proposition, vilket måste
            anses vara en brist. Till detta ska tilläggas att den nya teknik
            som används genom gps-systemet torde innebära en betydligt intensivare
            övervakning än den stationära tekniken. En sådan övervakning ställer
            naturligtvis ännu högre krav på den som har denna typ av verkställighet.
            Frågor som uppkommer är vad en överträdelse egentligen innebär
            med ett sådant system och vilka effekter en överträdelse ska få.
            Några svar på dessa frågor finns inte i propositionen.
          </p>
          <p xml:id="i-76NZZAArBHtjdxrjjseaKX">
            Till det positiva hör att fler dömda kan få möjlighet att ta
            del av insatser utanför det särskilda ungdomshemmet. Att normaliseras
            till samhället är en viktig del av den vård och behandling som
            sker inom den slutna ungdomsvården. Många av de dömda klarar av
            en normalisering i yttre miljö i den verksamhet som finns redan
            i dag. Men för några kan det behövas ytterligare kontrollåtgärder.
            Vi socialdemokrater förkastar inte elektronisk övervakning som
            en möjlighet att skapa bättre förutsättningar för dem som av säkerhetsskäl
            inte kan vistas utanför det särskilda ungdomshemmet i dag. Det
            får emellertid inte innebära ett slentrianmässigt användande.
            Användandet måste ske utifrån en prövning som görs i varje enskilt
            fall, och det får inte innebära att kontrollåtgärder i form av
            elektronisk övervakning används på dem som redan i dag har förtroende
            att få insatser utanför det särskilda ungdomshemmet. Av lagtexten
            framgår inte avgränsningen av användandet av elektronisk övervakning
            mer än med en allmänt hållen proportionalitetsregel. Vi känner
            viss tveksamhet i fråga om detta.
          </p>
          <p xml:id="i-HyCDBALSPuQXERcQhrAEFK">
            En viktig del i vården av den enskilde är att skapa förtroende
            mellan vuxna i olika sammanhang och den dömde. Används elektronisk
            övervakning vid fel tillfälle riskerar detta förtroende att förstöras.
            Kontroller kan med andra ord bli kontraproduktiva. Precis som
            Socialstyrelsen påpekar, menar vi att stöd- och kontrollfunktioner
            måste bygga på personliga kontakter och möten. Användandet av
            elektronisk övervakning får inte leda till färre personliga kontakter.
          </p>
          <p xml:id="i-LaR2fRhqa3mgh4pkTwxY6V">
            Den socialdemokratiska regeringen införde möjligheter för kommuner
            att inrätta särskilt kvalificerade kontaktpersoner. Reformen trädde
            i kraft den 1 januari 2007. Avsikten var att tillgodose ungas
            behov av särskilt stöd och vägledning för att motverka risken
            för missbruk av beroendeframkallande medel, brottslig verksamhet
            eller något annat socialt nedbrytande beteende. Kontaktpersonerna
            skulle ge ett tätt, personligt och omfattande stöd till de unga.
            Reformen gällde unga under 21 år. Vi menar att dessa kontaktpersoner
            skulle kunna vara särskilt behjälpliga när det gäller unga som
            behöver stöd och kontakt och som befinner sig i verkställighet
            av sluten ungdomsvård, men även efter det att ungdomsvården upphört.
            Någon utvärdering av denna reform har tyvärr inte gjorts. Samtidigt
            som regeringen skapar ökade kontrollmöjligheter i form av elektronisk
            övervakning borde man även ta ett större helhetsgrepp kring stödet
            till de unga. Regeringen bör därför snarast se över hur reformen
            med särskilt kvalificerade kontaktpersoner genomförts i kommunerna.
          </p>
          <p xml:id="i-TH6NudNDsQu1CSpnNRrVLL">
            Utifrån ovanstående resonemang drar vi slutsatsen att elektronisk
            övervakning måste användas restriktivt, särskilt eftersom vi inte
            vet vilka effekter som elektronisk övervakning har på unga lagöverträdare.
            Regeringen har valt att inte införa elektronisk övervakning under
            en prövotid. Det menar vi är fel. Vi tycker med hänsyn till kunskapsläget
            och det faktum att tekniken inte är prövad att en försöksperiod
            på två år är lämplig. Vi menar även att det borde framgå att vårdnadshavarnas
            samtycke bör krävas om den unge ska vistas i sitt hem hos sina
            vårdnadshavare.
          </p>
        </div>
        <div type="motSignatures">
          <list>
            <item xml:id="i-Brnx5dUQyrnb8igvw6LVAA">
              Kerstin Haglö (S)
            </item>
            <item xml:id="i-4enx352xtWY1GvimqJ4UdU">
              Christer Adelsbo (S)
            </item>
            <item xml:id="i-XCPT64csttmphKy6Yb6Vg4">
              Elin Lundgren (S)
            </item>
            <item xml:id="i-FfGxd1yUnFnm3BegES9bey">
              Anna Wallén (S)
            </item>
            <item xml:id="i-YPcn5tUnWNQgPJ3drzRJxR">
              Arhe Hamednaca (S)
            </item>
            <item xml:id="i-3MsYTfVbJNc1KdG3Lr33S9">
              Mattias Jonsson (S)
            </item>
            <item xml:id="i-U3gKTguX9ynuKYdVUGnbtx">
              Laila Olsen (S)
            </item>
          </list>
        </div>
      </div>
    </body>
  </text>
</TEI>
