<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00261">
  <teiHeader>
    <fileDesc>
      <titleStmt>
        <title>Särskild valkrets för utlandssvenskar</title>
        <author corresp="i-9xarzmckV5SS8EyJPN5b3x">av Hans Wallmark (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Särskild valkrets för utlandssvenskar</title>
          <idno type="rdwebb">GW02K261</idno>
          <rs type="number">K261</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K261/text</ref>
          <ref type="dokument_url_html">http://data.riksdagen.se/dokument/GW02K261</ref>
          <ref type="dokumentstatus_url_xml">http://data.riksdagen.se/dokumentstatus/GW02K261</ref>
          <ref type="doc">http://data.riksdagen.se/fil/B3594279-7ED8-4716-8A77-98A9BBB78F9B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8CnNPXZBLhDM5peCEBLWPh" type="signed"/>
        <correspContext corresp="i-8CnNPXZBLhDM5peCEBLWPh">
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction xml:id="i-CVJY3L9dduRazF7hUnzgHC" type="numbering">
          <date when="2008-10-06"/>
        </correspAction>
        <correspAction xml:id="i-Wirf4TAsefZMNVst6y3YVv" type="submission">
          <date when="2008-10-02"/>
        </correspAction>
        <correspAction xml:id="i-MVrWvY2NSifaLkV9FTYknf" type="transfer">
          <date when="2008-10-02"/>
        </correspAction>
        <correspAction xml:id="i-Ev9whn3aZ1zA1yzgWkXM9i" type="assigned"/>
        <correspContext corresp="i-Ev9whn3aZ1zA1yzgWkXM9i">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8eKBKBqu1qWvGdTaGJY3qZ">
            Förslag till riksdagsbeslut
          </head>
          <p xml:id="i-KvhwVK5WZbJQWAH4ttUxH9">
            Riksdagen tillkännager för regeringen som sin mening vad som
            anförs i motionen om att bilda en särskild valkrets för utlandssvenskar.
          </p>
        </div>
        <div type="motContent">
          <head xml:id="i-9s6sV288GeKsMUrMi3qBrs" type="h1">
            Motivering
          </head>
          <p xml:id="i-P68KZ4CzpxWcjJm7EHnhA7">
            2009 kan bli ett år präglat av konstitutionell debatt. Det är
            glädjande. Det handlar om många principiellt viktiga frågor och
            om grundläggande samhällssyn. Grundlagsutredningen skall presentera
            sina slutsatser. Det finns skäl att hoppas på en starkare ställning
            för grundlagarna genom införandet av en författningsdomstol eller
            ett organ som i allt väsentligt liknar en sådan viktig institution.
            Det går även att hoppas på ett tydligare inslag av personval och
            stärkta medborgerliga fri- och rättigheter. Ett av de områden
            som troligtvis i väldigt liten omfattning kommer att beröras är
            valkretsindelningarna. Här finns ändå en del att göra!
          </p>
          <p xml:id="i-TyCANoQ4XiBX1JH6KYBGvi">
            Under de senaste decennierna har svenska medborgare i allt större
            utsträckning valt att arbeta eller studera utomlands. De flesta
            återvänder till Sverige efter en kortare tid men åtskilliga bor
            i flera år i andra länder. Idag räknar man med att kanske 400
            000 svenskar finns stadigvarande i andra länder. Det är dessutom
            en växande grupp! De många utlandssvenskarna är ofta utmärkta
            representanter och ambassadörer för Sverige utomlands, och de
            bidrar i förlängningen till att vi i Sverige får ta del av de
            viktiga förändringar och erfarenheter som formas i vår omvärld.
            Att på ålderns höst bosätta sig på varmare breddgrader som Frankrike,
            Spanien eller Cypern är idag på inget sätt ovanligt så som det
            var för trettio till fyrtio år sedan.
          </p>
          <p xml:id="i-LVyZC8xMBJRkzTj6MNpp98">
            Utlandssvenskarna är en del av den svenska samhällsgemenskapen,
            och det är viktigt att detta får komma till uttryck även i det
            demokratiska arbetet. Idag är tyvärr valdeltagandet bland utlandssvenskarna
            alltför lågt. I riksdagsvalet 2006 deltog endast drygt 30 procent
            av de röstberättigade utlandssvenskarna, långt under hälften av
            andelen hos den övriga befolkningen. Det är självfallet ett demokratiskt
            underskott när så många medborgare väljer att inte delta i de
            allmänna valen. En orsak kan vara att de idag inte har någon egen
            representation i riksdagen för utlandssvenskarna istället får
            de rösta i den riksdagsvalkrets i Sverige där de senast var bosatta.
            Det är knappast något som stimulerar till ett aktivt politiskt
            engagemang. Kopplingen till den gamla valkretsen kan i många fall
            vara väldigt svag, och det kan vara många år sedan man senast
            bodde i Sverige.
          </p>
          <p xml:id="i-WdHE371as4rucLW9oWA2X6">
            Om man istället skulle inrätta en egen valkrets för utlandssvenskarna
            så skulle detta kunna vara en demokratisk injektion för att dels
            öka utlandssvenskarnas engagemang i den svenska politiken, dels
            öka intresset hos Sveriges riksdag för utlandssvenskarnas situation,
            särskilda intressen och problem. Om utlandssvenskarna hade en
            egen valkrets skulle detta också öka medvetenheten i Sverige om
            vilka goda kontakter vi har med omvärlden och att det svenska
            samhället också existerar utanför Sveriges geografiska gränser.
          </p>
          <p xml:id="i-FY3cP1R41KbCfivhUiuKUt">
            Med modern teknik borde det idag vara avsevärt lättare än tidigare
            att rent praktiskt arbeta med en valkrets för utlandssvenskarna.
            Internet har gjort det både enklare och billigare att följa medierapporteringen,
            vilket skapat den paradoxala situationen att samtidigt som utlandssvenskarna
            visar upp en historiskt låg nivå i fråga om röstning har denna
            grupp samtidigt en historiskt stor möjlighet att granska det som
            sker i Sverige. En egen valkrets kan vara just injektionen och
            stimulansen till deltagande och aktivitet bra för utlandssvenskarna
            och bra för Sverige.
          </p>
          <p xml:id="i-K1xdSFPPzSMSbj2YMyS5dr">
            Med runt 400 000 röstberättigade skulle det handla om en ganska
            stor valkrets med svenska mått. Det handlar om en nivå på cirka
            tio fasta mandat.
          </p>
          <p xml:id="i-M5bgKw7xgEX3vSCBNRwv8F">
            Svenska kyrkan har också tillsatt en utredning för att undersöka
            hur utlandskyrkans engagemang skall tillvaratas. För många utomlands
            är just Svenska kyrkan en given samlingsplats och ett nav för
            det blågula, gärna då i samarbete med även andra nordiska företrädare.
            En möjlighet för Svenska kyrkan är skapandet av ett eget utlandsstift
            som därmed skulle leda till lekmannarepresentation vid Svenska
            kyrkans högsta beslutande organ, kyrkomötet. Utredningens resultat
            skall presenteras hösten 2009.
          </p>
        </div>
        <div type="motSignatures">
          <list>
            <item xml:id="i-AQwj8TTGvB2K4jpJ3TN6m8" who="i-9xarzmckV5SS8EyJPN5b3x">
              Hans Wallmark (m)
            </item>
          </list>
        </div>
      </div>
    </body>
  </text>
</TEI>
