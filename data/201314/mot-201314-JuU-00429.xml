<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00429">
  <teiHeader>
    <fileDesc>
      <titleStmt>
        <title>Kriminalvård för minskad brottslighet – utan hårdare straff</title>
        <author corresp="i-Vx7eV6CLwK4q8nMYx4Sry4">av Agneta Börjesson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kriminalvård för minskad brottslighet – utan hårdare straff</title>
          <idno type="rdwebb">H102Ju429</idno>
          <rs type="number">Ju429</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju429/text</ref>
          <ref type="dokument_url_html">http://data.riksdagen.se/dokument/H102Ju429</ref>
          <ref type="dokumentstatus_url_xml">http://data.riksdagen.se/dokumentstatus/H102Ju429</ref>
          <ref type="doc">http://data.riksdagen.se/fil/0EE900D8-CD7A-4620-A0B3-31FF1B6A18BA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U5P5rAASKSr4x7AZnt7msQ" type="signed"/>
        <correspContext corresp="i-U5P5rAASKSr4x7AZnt7msQ">
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-fHx2ueKWXgsXNrwo78k6D" type="numbering">
          <date when="2013-10-08"/>
        </correspAction>
        <correspAction xml:id="i-6T7fbU4f4DYYrxtNNGUYnd" type="submission">
          <date when="2013-10-04"/>
        </correspAction>
        <correspAction xml:id="i-UNnMfgkaz9V1BtZcdUWyCi" type="transfer">
          <date when="2013-10-03"/>
        </correspAction>
        <correspAction xml:id="i-Ds3dVZzFZDqoNF5qqpky4X" type="assigned"/>
        <correspContext corresp="i-Ds3dVZzFZDqoNF5qqpky4X">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JuUUgdyFq9wqcLkPwotZmx" type="motHeader"/>
      <div xml:id="i-MZQVFGHT2t9yACb4ctP5pR" type="motBody">
        <div xml:id="i-GJUBDyYnzYNTRrH41un3GR" type="TOC">
          <head xml:id="i-THpYNwtqr2xTywnuRn2kZN">
            Innehållsförteckning
          </head>
          <list xml:id="i-UX9BL9t64qiq1xsZTdPvL2">
            <item xml:id="i-UBzLBCxLy84CSdsXovDJyT">
              Förslag till riksdagsbeslut 2
            </item>
            <item xml:id="i-AN9GhaADPi4NuCsLbtJayh">
              Motivering 3
            </item>
            <item xml:id="i-SpwcvmwnPcLWy6dMonbyki">
              Ett uppdrag om egen försörjning 3
            </item>
            <item xml:id="i-96HQtNPS6FeL5gtbakkMdX">
              Barn till dömda 4
            </item>
            <item xml:id="i-U8yxjtJm98Qu26YnAHpCHb">
              Kraftfulla förbättringar för unga i arrest och häkten 5
            </item>
            <item xml:id="i-JbPSSGeVqkJ9Me7acLgK5A">
              Personliga handlingsplaner 6
            </item>
            <item xml:id="i-JpupJ8oGCYfbsxmtB99sLx">
              Ett effektivare rehabiliteringsarbete 6
            </item>
            <item xml:id="i-PXJrY57UwX3DJRxdGAL3A8">
              Registerutdragens inverkan på rehabiliteringen 6
            </item>
            <item xml:id="i-SwFnhpm4ZMw62sGJsJqYAF">
              Kriminalvårdens behandlingsinsatser ska hålla en hög kvalitet
              7
            </item>
            <item xml:id="i-AazFAbtePvdVBiChPGLGew">
              Inrättandet av en fångombudsman 8
            </item>
            <item xml:id="i-QtZbmt7mCW1SCTD7hxG1U9">
              Ett påföljdssystem baserat på fakta 9
            </item>
          </list>
        </div>
        <div xml:id="i-9Q1khbTTgWoEXMwCghUuV1" type="motProposal" subtype="förslag">
          <head xml:id="i-3wZEZ2rserAFs9XXCPR99r">
            Förslag till riksdagsbeslut
          </head>
          <list xml:id="i-X8TVxqZsRGmorEHGcpAEBP" style="ol">
            <item xml:id="i-LYqXcwDosXsaT4iJgE6yaD">
              Riksdagen tillkännager för regeringen som sin mening vad som
              anförs i motionen om att en plan ska tas fram för hur alla som
              dömts till anstaltsvård ska kunna försörja sig genom arbete eller
              motsvarande.
            </item>
            <item xml:id="i-QcRbn3iH44TB4hevBtpUdi">
              Riksdagen tillkännager för regeringen som sin mening vad som
              anförs i motionen om ett uppdrag till Kriminalvården om modeller
              för hur barn ska kunna upprätthålla en fungerande och positiv
              kontakt med intagna föräldrar.
            </item>
            <item xml:id="i-KQpkYUP1VvV6NFstyzBAn8">
              Riksdagen tillkännager för regeringen som sin mening vad som
              anförs i motionen om åtgärder för att förbättra situationen för
              barn i arrest och häkte.
            </item>
            <item xml:id="i-HjWJfqek9c6pBZpBRtwGxB">
              Riksdagen tillkännager för regeringen som sin mening vad som
              anförs i motionen om personliga handlingsplaner.
            </item>
            <item xml:id="i-5yuii5MH3xN3w5HBcoVTJj">
              Riksdagen tillkännager för regeringen som sin mening vad som
              anförs i motionen om uppdrag att ta fram en modell där handlingsplaner
              för dömdas vård och rehabilitering ska kunna tillämpas direkt
              efter en lagakraftvunnen dom.
            </item>
            <item xml:id="i-Mwo7TJ7CD1Dr4mvrrJ1QEK">
              Riksdagen tillkännager för regeringen som sin mening vad som
              anförs i motionen om att genomföra Integritetsskyddsutredningens
              förslag i vissa delar.
            </item>
            <item xml:id="i-VkBQtYgdGcDY1GqmR8euU7">
              Riksdagen tillkännager för regeringen som sin mening vad som
              anförs i motionen om en utvärdering av det ökade användandet av
              olika registerutdrag för dem som avtjänat sina straff och deras
              möjligheter att rehabiliteras.
            </item>
            <item xml:id="i-EYiFJyhHbf3xeJptGxg9uA">
              Riksdagen tillkännager för regeringen som sin mening vad som
              anförs i motionen om gallring av uppgifter i vissa register.
            </item>
            <item xml:id="i-MSWNGMKyGkiMYTNCYy4JLd">
              Riksdagen tillkännager för regeringen som sin mening vad som
              anförs i motionen om att kriminalvårdens vårdande och rehabiliterande
              insatser ska vara förenliga med vetenskap och beprövad erfarenhet.
            </item>
            <item xml:id="i-Y7ybXPk3yxkzuL9wEpbvGK">
              Riksdagen tillkännager för regeringen som sin mening vad som
              anförs i motionen om att Kriminalvården bör få i uppdrag att kvalitetssäkra
              det arbete som utförs av intagna, så att det fyller reella behov
              och upplevs som meningsfullt av inblandade aktörer.
            </item>
            <item xml:id="i-WMo1vvJmkiFtgFdZ3qSjsV">
              Riksdagen tillkännager för regeringen som sin mening vad som
              anförs i motionen om inrättandet av en fångombudsman.
            </item>
            <item xml:id="i-BTLNzD8Tt15iTrFVJQAW2i">
              Riksdagen tillkännager för regeringen som sin mening vad som
              anförs i motionen om att påföljder för brott ska bestämmas baserat
              på utredningsmässigt och vetenskapligt stöd.
            </item>
          </list>
        </div>
        <div xml:id="i-3g6GBmJ3QLAji5bJF51v5h" type="motContent">
          <head xml:id="i-GUXAkuAx1mnULzkWMF9Bpe" type="h1">
            Motivering
          </head>
          <p xml:id="i-PpsXoox3npbsgEczZ4ZCCV">
            Samhället har allt att vinna på att så få som möjligt utför kriminella
            handlingar, som medför att de döms till fängelse eller annan frihetsberövande
            påföljd. För vissa dömda gäller dock att de brott de begått är
            så allvarliga att samhället måste skyddas från dessa dömda. Det
            kan hända att detta måste pågå under en mycket lång tid. För alla
            dessa gäller att målet efter avtjänat straff måste vara ett liv
            utan återfall i brott eller drogmissbruk. Ett liv med bostad,
            egen försörjning och ett fungerande socialt liv. Ju fler av tidigare
            dömda som får egen försörjning, desto färre riskerar återfalla
            i brott. Ju färre som återfaller i brott, desto mer av Kriminalvårdens
            resurser kan användas på att förbättra rättsväsendets åtgärder
            gentemot livsstilskriminella och den grova organiserade brottsligheten.
          </p>
          <p xml:id="i-SqbPHCiAur8riyPFX1DEVw">
            I den här motionen, som till vissa delar kompletterar en tidigare
            kommittémotion om kriminalvårdsfrågor (2012/13:Ju403 – En kriminalvård
            för ett tryggare Sverige) vidareutvecklar vi vår kriminalvårdspolitik
            inom några viktiga områden. Vi visar på förslag, som enligt vår
            mening leder till färre intagna i anstalt, förbättrad rehabilitering
            och färre återfall.
          </p>
          <head xml:id="i-2JvqDbKbTfgp7d8Czw7UaQ" type="h2">
            Ett uppdrag om egen försörjning
          </head>
          <p xml:id="i-DbThYGqCgsGbVawuH9aeTs">
            En av de absolut viktigaste frågorna för att en tidigare dömd
            inte ska återfalla i brottslighet, är att livet utanför anstalten
            innebär ett meningsfullt icke-kriminellt liv; ett liv med fungerande
            familjeliv, egen försörjning genom arbete eller studier och utan
            drogmissbruk eller trasslig ekonomi. Inom kriminalvården pågår
            många olika aktiviteter för att förbättra samtliga dessa faktorer
            men kanske är en av de viktigaste vägarna in i eget arbete. Inom
            kriminalvården kallas detta för arbetsinriktad rehabilitering.
            Här pågår genom ett regeringsuppdrag från maj 2012 ett samarbete
            mellan Kriminalvården och Arbetsförmedlingen om åtgärder för att
            främja dömda kvinnors förutsättningar på arbetsmarknaden. Sedan
            tidigare finns Krami ( samverkan mellan Kriminalvården, Arbetsförmedlingen
            och kommunen), som syftar till att underlätta inträdet på arbetsmarknaden
            för personer som har varit i kontakt med kriminalvården. Myndigheternas
            samverkan mellan kommun, Kriminalvården och Arbetsförmedlingen,
            ska leda till minskat återfall i brott genom att bryta ett socialt
            mönster. Krami för kvinnor finns på fyra orter i Sverige och för
            män på 18 orter.
          </p>
          <p xml:id="i-7b2fR3SP9qcUbz4gLH4L4j">
            Miljöpartiet driver sedan tidigare att alla dömda till vård i
            anstalt ska ha rätt till en egen vård- och behandlingsplan. För
            detta har vi avsatt resurser i vår budget under utgiftsområde
            4. Planen måste emellertid fyllas med ett innehåll och tydligare
            insatser tas fram. Vi anser att åtgärder för att dömda efter avtjänad
            påföljd ska få inkomster av eget arbete är prioriterade.
          </p>
          <p xml:id="i-YGsUDN4bcfmgMJuWomLEJW">
            I takt med att arbetslösheten ökar i samhället i stort finns
            det en risk att det blir än svårare för tidigare dömda, att kunna
            få en inkomst genom eget arbete. Krafttag måste därför tas för
            att säkerställa att alla dömda, som vistas på anstalt och inte
            har arbete vid avtjänad påföljd, får en egen laglig inkomst genom
            eget arbete eller på andra sätt. Vi vill därför att Kriminalvården
            och Arbetsförmedlingen ska ges i uppdrag att tillsammans ta fram
            ett förslag för hur samtliga dömda som ovan anges ska kunna antingen
            utbildas för arbete, ges praktik som leder till arbete eller annars
            introduceras i arbete, för egen försörjning. I arbetet måste samverkan
            ske med arbetsmarknadens parter, företrädare för den ideella sektorn
            och olika intresseorganisationer. Även andra aktörer såsom Samhall
            berörs. Målet ska vara att alla dömda till anstaltsvård vid övergång
            till frivård eller avtjänat straff ska ha egen försörjning. Riksdagen
            ska därför tillkännage för regeringen som sin mening att en plan
            ska tas fram för hur alla som dömts till anstaltsvård ska kunna
            få inkomst genom eget arbete eller motsvarande.
          </p>
          <head xml:id="i-8krU5tNckuzD3scs317GS2" type="h2">
            Barn till dömda
          </head>
          <p xml:id="i-KKyuF1wKg7Gacq2jygmyWV">
            Av i genomsnitt 9 500 intagna på svenska anstalter är cirka 655–700
            per år kvinnor och resten män. Den absolut övervägande andelen
            av dessa är mellan 21 och 54 år. Med andra ord är många av dem
            som vistas på våra anstalter personer som både har släkt och vänner.
            Enligt kriminalvården har 30 000 barn i Sverige minst en förälder
            i fängelse eller frivård. Detta medför att kontakten mellan dessa
            föräldrar och deras barn påverkas under tiden i anstalt. Vissa
            barn föds i anstalt och växer upp där delar av sitt liv, andra
            barn ser aldrig den förälder som sitter i fängelse. De 30 000
            barnen är barn som lever ett extra utsatt liv, både socialt och
            ekonomiskt och samhället har mycket att tjäna på att deras kontakt
            med föräldrarna fungerar så bra som möjligt. 1 Samtidigt ska man
            inte glömma bort att vissa av de aktuella barnens föräldrar dömts
            till fängelse på grund av misshandel av den andre föräldern eller
            barnet självt. Vissa av de dömda kan också vara dömda för en brottslighet
            som i sig medför att umgänge med barn är mindre lämpligt.
          </p>
          <p xml:id="i-7YnzjdYLvXDpQNMo86ywZa">
            Genom ett samarbete med olika ideella organisationer och Kriminalvården,
            såsom bland annat brygganföreningar, ges stöd till berörda barn
            och deras föräldrar. Det arbetet behöver emellertid utvecklas
            och säkras. I vårt budgetförslag för utgiftsområde fyra har vi
            föreslagit satsningar för att kriminalvården ska kunna utöka stödet
            till bland annat ideella organisationer som arbetar med barn till
            dömda eller till tidigare dömda. Vi hoppas att detta ska kunna
            utöka deras många gånger viktiga arbete, inte minst i ett rehabiliterande
            syfte.
          </p>
          <p xml:id="i-HM7jp5KEjW1Vx97u62Zv9P">
            Samtidigt kan inte arbetet vara beroende av ideella krafter.
            Barns rätt till umgänge med föräldrarna får inte vara beroende
            av ideellt arbetande krafter. Vi anser därför att Kriminalvården
            ska få ett särskilt uppdrag att tillsammans med en lämplig högskola
            ta fram en eller flera modeller för hur barn till intagna föräldrar
            ska kunna behålla kontakten med den intagne på ett så bra sätt
            som möjligt. I detta ska ingå att se över vilka andra behov av
            råd och stöd som finns för barnen. Allt för att ge barnen bästa
            möjliga stöd. Vi anser därför att riksdagen ska tillkännage för
            regeringen som sin mening vad som i motionen anförs om ett uppdrag
            till Kriminalvården om modeller för hur barn ska kunna upprätthålla
            fungerande och positiv kontakt med intagna föräldrar.
          </p>
          <head xml:id="i-TKdhMPyciEaKfPf5YsK899" type="h2">
            Kraftfulla förbättringar för unga i arrest och häkten
          </head>
          <p xml:id="i-BfPo6HRLJ3QWz3KRCcu97Q">
            Barnombudsmannen har presenterat en rapport 2 angående barn och
            ungas situation i arrest och häkten. En rad missförhållanden har
            uppmärksammats, som bedöms stå i strid med barnets grundläggande
            mänskliga rättigheter. Upplevelserna från tiden i arrest och häkte
            riskerar skada unga psykiskt på både kort och lång sikt. Det kan
            handla om att bli inlåst i en kall, opersonlig och skrämmande
            arrestmiljö, isolation under utredningstiden som är psykiskt mycket
            påfrestande och inte sällan leder till självskadebeteenden och
            ibland även tankar om självmord. Att inte veta hur man ska få
            svar på sina frågor eller hävda sin sak är också mycket påfrestande.
            I rapporten framgår att FN:s specialrapportör mot tortyr har ansett
            att isolationen kan likställas med tortyr, grym, omänsklig eller
            förnedrande behandling och anser att det borde förbjudas när det
            gäller barn. Detta är enligt vår mening djupt problematiskt. Samtidigt
            förekommer det fall där unga både bör och måste gripas, anhållas
            och häktas. Det finns för övrigt också all anledning att titta
            på situationen även för vuxna, där Sverige också fått kritik för
            långa häktningstider. Vad Barnombudsmannen beskriver visar på
            ett behov av att inom rättsväsendet skaffa sig kunskap om hur
            många och vilka barn som arresteras, anhålls och häktas och att
            arbeta systematiskt med att se till så att tiden som den unge
            är inlåst blir så kort som möjligt. Det visar också på ett stort
            behov inom rättsväsendet att ändra förhållningssätt till att låsa
            in unga.
          </p>
          <p xml:id="i-CLtBHY2BPZCvXEJCZh83BJ">
            Andra förslag i rapporten handlar om att restriktioner ska individualiseras
            för barn och att alla barn behöver ha tillgång till en offentlig
            försvarare från det första förhöret. Slutligen föreslås också
            att ett oberoende barnombud inrättas som en självständig instans
            dit barn och ungdomar ska kunna vända sig med eventuella klagomål
            på hur deras mänskliga rättigheter har tillgodosetts under rättsprocessen.
            Ombudet ska företräda barnet och ha rätt att driva ärenden i domstol
            för att utverka skadestånd. Exakt hur relationen mellan ombudet,
            offentliga biträden och försvarare och andra funktioner skall
            se ut, måste bli föremål för närmare utredning.
          </p>
          <p xml:id="i-To26XU619FFvydd1ULnom8">
            Regeringen bör snarast återkomma med förslag om hur förbättringar
            ska göras enligt de förslag som Barnombudsmannen lagt i sin rapport.
            Vad som här anförts om åtgärder för att förbättra situationen
            för barn i arrest och häkte vill vi ge regeringen tillkänna.
          </p>
          <head xml:id="i-PyWw3jyAvZD77QrCocyGL4" type="h2">
            Personliga handlingsplaner
          </head>
          <p xml:id="i-8ePp1WLMLcNBnF6ba7N6ML">
            Miljöpartiet anser att samtliga dömda till frihetsberövande påföljd
            skall ha en personlig handlingsplan för att förhindra återfall
            i brott. I den ska som ovan angivits finnas konkreta åtgärder
            för hur den dömde ska få inkomst av eget arbete.
          </p>
          <p xml:id="i-QK2FXiR4EcAJgpqSaWApjX">
            Handlingsplanens mål är att förhindra återfall i brott. Obligatoriska
            delar som ska ingå är bostad, egen försörjning, socialt umgänge
            och familjeliv, behandling mot eventuella missbruk och metoder
            för ett liv utan kriminalitet. I planen ska ingå hur dömdas avhopp
            från olika gäng skall kunna främjas och hur stöd skall byggas
            kring dem vid avhopp. Vi bedömer att detta i viss mån medför ett
            behov av extra resurser till Kriminalvården och har därför föreslagit
            finansiering av förslagen i vår anslagsmotion under utgiftsområde
            4.
          </p>
          <p xml:id="i-R6QsMQZ879QDrvJ3frU2kk">
            Vad som här anförts om personliga handlingsplaner skall riksdagen
            som sin mening ge regeringen tillkänna.
          </p>
          <head xml:id="i-KdkzB2xdzrRtcS73osWTfF" type="h2">
            Ett effektivare rehabiliteringsarbete
          </head>
          <p xml:id="i-F3rxH8QrAY5p7jmq3azQxb">
            Vi vill att arbetet med dömdas rehabilitering ska påbörjas omedelbart
            efter lagakraftvunnen dom. Ännu hellre ännu tidigare; under anhållandet
            och häktningen, om möjligt. Ju tidigare åtgärderna sätts in, desto
            större kan mottagligheten hos de enskilda antas vara. Ju snabbare
            rehabiliteringsarbetet påbörjas, desto större blir sannolikheten
            att den dömde inte återfaller i brott, får egen försörjning med
            mera. Så är inte alltid fallet i dag. Vi vill därför att Kriminalvården
            ska få ett uppdrag att i första hand för alla som dömts till frihetsberövande
            påföljd, ta fram de handlingsplaner som beskrivits ovan, så att
            de kan börja tillämpas omedelbart efter lagakraftvunnen dom. I
            ett andra steg kan arbetet utökas med andra dömda som är föremål
            för Kriminalvårdens insatser. Kriminalvården bör därför få i uppdrag
            att ta fram en modell där handlingsplaner för dömdas vård och
            rehabilitering ska kunna tillämpas direkt efter en lagakraftvunnen
            dom. Detta vill vi att riksdagen som sin mening ska ge regeringen
            tillkänna.
          </p>
          <head xml:id="i-TU4HF4CHtsbxWBK7Auz2CP" type="h2">
            Registerutdragens inverkan på rehabiliteringen
          </head>
          <p xml:id="i-CtP8NgP5qUGwkoyWjo8k55">
            Inom allt fler sektorer krävs i dag att de som erbjuds arbete
            kan visa upp straffregisterutdrag. Detta sker i syfte att öka
            tryggheten inom vård, skola och omsorg eller för den delen i taxibilar.
            Många gånger är syftena och skälen bakom kontrollerna rimliga
            och godtagbara men det förekommer uppgifter att alltfler arbetsgivare
            kräver registerutdrag, ofta utan att ange varför. Utredningen
            om integritetsskydd i arbetslivet lämnade i sitt betänkande Integritetsskydd
            i arbetslivet (SOU 2009:44) bland annat förslag som avsåg att
            i viss mån motverka denna stigmatisering. Utredningen föreslog
            att det för att förhindra att den enskildes rätt att få ut uppgifter
            från vissa register utnyttjas på ett sätt som varken är avsett
            eller önskvärt, skulle vara förbjudet för arbetsgivare att utan
            lagstöd begära att t.ex. en arbetssökande ska visa upp ett belastningsregisterutdrag.
            Det ska också vara förbjudet att göra en begäran om utdrag ur
            misstankeregistret, samt vara förbjudet för arbetsgivare att utan
            lagstöd begära att till exempel en arbetssökande ska visa upp
            ett utdrag ur Försäkringskassans register om till exempel sjukfrånvaro.
            Vi anser att Integritetsskyddsutredningens förslag i denna del
            bör genomföras. Detta bör riksdagen som sin mening ge regeringen
            tillkänna.
          </p>
          <p xml:id="i-12gBCRvXMUeE6TYnBA47nx">
            Vi anser även att effekterna av det ökade användandet av olika
            registerutdrag för dem som avtjänat sina straff och deras möjligheter
            att rehabiliteras bör utvärderas. Även detta anser vi att riksdagen
            som sin mening bör ge regeringen tillkänna.
          </p>
          <p xml:id="i-FtpegPedS8AHtTaNPoRysz">
            Sammantaget anser vi att de åtgärder som föreslagits för att
            stärka blivande anställdas och existerande anställdas integritetsskydd
            bör genomföras. Detsamma gäller behovet av en utvärdering av vilka
            effekter för rehabilitering av dömda användningen av olika registerutdrag
            har.
          </p>
          <p xml:id="i-HYnPTfCgcVdJqPDKfVxK89">
            Frågan om gallring av uppgifter i belastningsregister och således
            vilka uppgifter som vid ett utdrag kan finnas i registret, blir
            särskilt viktig när det gäller unga personer. Det finns redan
            i dag särskilda bestämmelser i lagen om belastningsregister (1998:620)
            om detta. Den person som dömdes för ett brott vid 17 års ålder
            kan vara en helt annan i 20-årsåldern. I dag gallras vissa uppgifter
            efter fem år och ytterligare vissa efter tio år för personer under
            18 år.
          </p>
          <p xml:id="i-DFvrkF67DjVefVNFy2wQwp">
            Vi vill att möjligheten att gallra fler uppgifter ska utredas.
            Detta bör riksdagen som sin mening ge regeringen tillkänna.
          </p>
          <head xml:id="i-MmnV7CutKCdkfrhVq7fhMN" type="h2">
            Kriminalvårdens behandlingsinsatser ska hålla en hög kvalitet
          </head>
          <p xml:id="i-4nXdLcLfDxSBJiNxWuzjBL">
            Kriminalvårdens uppdrag är brett och omfattar många olika sorters
            dömda, som i sin tur dömts för många olika sorters brott till
            många olika påföljder. Detta medför också att de olika vård- och
            behandlingsalternativ som finns för de dömda varierar. En person
            dömd till livstids fängelsestraff med hög risk för återfall bedöms
            på ett sätt och en annan som dömts för snatteri och tillgrepp
            av fortskaffningsmedel vid 17 års ålder till villkorlig dom, på
            ett annat sätt. Detta är självklart för de flesta. Lika självklart
            är emellertid inte att det arbete eller andra insatser dömda deltar
            i inom kriminalvården, alltid är sådana åtgärder som har en bevisad
            effekt.
          </p>
          <p xml:id="i-MVp1UHQewtGFBAEtziv7fy">
            Det saknas helt enkelt ofta vetenskap och beprövad erfarenhet
            som kan visa att den vård eller behandlingsinsats den enskilde
            får, leder till avsett positivt resultat. För att kunna bedöma
            detta krävs också en fördjupad analys av den enskildes förutsättningar
            och behov. Att kriminalvårdens vårdande och rehabiliterande insatser
            ska vara förenliga med vetenskap och beprövad erfarenhet bör därför
            riksdagen sin mening ge regeringen tillkänna.
          </p>
          <p xml:id="i-8qvuvjZNAC1iHftSY8eeZg">
            Inom kriminalvården utförs arbetsuppgifter av dömda som liknar
            rent arbete. Det kan vara svårt att skilja resultatet av det arbetet,
            från arbete som utförs av anställda inom ett företag. Det kan
            också vara så att det arbete som utförs, stundtals är mer eller
            mindre meningsfullt, liksom även är fallet med många andra arbeten
            i samhället. Risken inom kriminalvården är emellertid att arbetet
            upplevs vara mer av en sysselsättning för att fördriva tiden och
            mindre av en sysselsättning som engagerar den enskilde och på
            sikt kan leda till rehabilitering och eventuellt eget arbete.
            Kriminalvården bör därför få ett uppdrag att kvalitetssäkra det
            arbete som utförs av intagna, så att det fyller reella behov och
            upplevs som meningsfullt av inblandade aktörer. Detta bör riksdagen
            som sin mening ge regeringen tillkänna.
          </p>
          <head xml:id="i-8W1F9YrPqQVmY4BXLdBEhx" type="h2">
            Inrättandet av en fångombudsman
          </head>
          <p xml:id="i-2hURnmfS4oC6dX6Cxk7L5o">
            En rad internationella konventioner reglerar förhållandena på
            fängelser och häkten samt skyddet för mänskliga rättigheter för
            interner. Vår grundlag reglerar även flera andra rättigheter för
            interner.
          </p>
          <p xml:id="i-HtfKZhkwS9kHMKb7m7p4Eg">
            Miljöpartiet anser att även för den som är dömd för ett brott
            och avtjänar ett straff på anstalt ska de mest grundläggande mänskliga
            rättigheterna upprätthållas. Antalet anmälningar till Justitieombudsmannen
            från intagna i anstalt, visar att det krävs en offentlig diskussion
            och medföljande åtgärder för att komma till rätta med situationen
            för mänskliga rättigheter på vissa anstalter. Antalet självmord
            på häkten har ökat väsentligt, något som också pekar mot att det
            är hög tid att åtgärda situationen för intagna på häkten och anstalter.
          </p>
          <p xml:id="i-UkYjGStF2WcBJ1CtHGq1g9">
            Den grundlagsfästa föreningsfriheten är ett annat exempel på
            att det är tveksamt om internernas grundläggande rättigheter respekteras.
            Idag begränsas möjligheten att bilda förtroenderåd till enskilda
            avdelningar istället för hela anstalten, trots att det senare
            är en förutsättning för att man ska kunna driva sina krav med
            någon som helst kraft. Detta innebär att interner ofta får söka
            sig till avdelningschefer på anstalten istället för anstaltsledningen
            när de har synpunkter. Miljöpartiet anser att man på detta sätt
            inte upprätthåller grundlagens mening när interner de facto inte
            har möjlighet att påverka sin miljö och vardag på anstalter.
          </p>
          <p xml:id="i-5PeguMXE3EVAkuGswjkNbJ">
            En fångombudsman kan fylla det behovet som finns idag för att
            stärka dialogen mellan interner och kriminalvården. Det räcker
            alltså inte med att Justitieombudsmannen kan utöva tillsyn inom
            kriminalvården eller att det nu utreds om en separat tillsynsorganisation
            ska skapas för kriminalvården. Det behövs en instans inom kriminalvården,
            som företräder fångars mänskliga rättigheter. I Storbritannien
            har det redan införts en fångombudsman med lyckat resultat. Det
            krävs i större grad en dialog mellan internerna och anstaltsledningarna
            för att öka rättstryggheten för båda parterna, och där har fångombudsmannen
            visat sig kunna ge ett sådant stöd. Det behövs någon som aktivt
            kan arbeta för både interner, anstaltsledningar och kriminalvården.
            Ytterst skulle fångombudsmannen kunna bidra till minskad återfallsfrekvens
            bland brottslingar. En fångombudsman bör således även införas
            i Sverige.
          </p>
          <p xml:id="i-RSVLBUcHeA2cDEUxCgyc7Q">
            Vi bedömer att detta är en åtgärd Kriminalvårdsverket kan genomföra
            inom befintliga budgetramar. Vad som här anförts om en fångombudsman
            bör riksdagen som sin mening ge regeringen tillkänna.
          </p>
          <head xml:id="i-F92E4LagDEe9fZ9saCQfSB" type="h2">
            Ett påföljdssystem baserat på fakta
          </head>
          <p xml:id="i-Dd3kJvYQu3gDn4xLZzRgEq">
            Under senare tid har – främst från moderat håll – framförts propåer
            om behov av skärpta straff. Det har handlat om att alla över 18
            år ska behandlas lika såvitt avser fängelse som påföljd för brott
            (jfr Påföljdsutredningens betänkande SOU 2012:34 Nya påföljder,
            del 3) och att Högsta domstolens (HD) praxis i fråga om grova
            narkotikabrott (dom den 16 juni 2011 i mål nr B 5412-10) enligt
            ministerns mening lett till för låga straff för narkotikabrott.
            Det har handlat om att livstidsstraff som regel ska utdömas vid
            brottet mord (Skärpt straff för mord Ds 2013:55) med mera. Inte
            i något av dessa fall finns det vetenskapligt, utredningsmässigt
            eller annat stöd för att ett hårdare straff typiskt sett och på
            en allmänpreventiv nivå kommer leda till minskad brottslighet.
            Inte heller finns det, enligt vår mening, ett folkligt stöd för
            dessa åtgärder. Tvärtom är det så att ju mer information som ges
            om brottslingar, desto mer lik blir allmänhetens val av påföljd
            den påföljd domstolen valt. Vad det finns stöd för är däremot
            att samhället ska rikta betydande insatser mot de unga som uppvisar
            risker att inleda verkliga brottskarriärer och utveckla kriminella
            tankemönster 3 , samt att så långt som möjligt söka undvika att
            unga hamnar inom destruktiva miljöer inom slutenvården, att det
            inte går att mekaniskt fastställa antal år i fängelse utifrån
            olika mängdtabeller eller värdetabeller och att varje brott är
            en unik gärning som måste bedömas från fall till fall. Sedan är
            det ett faktum att låna straff i sig många gånger kan ha en individualpreventiv
            effekt – den som är inlåst kan inte begå nya brott. Till detta
            kommer förstås att många personer begår brott av orsaker som varken
            lagstiftaren eller annan kunnat förutse. I vissa grupper kan det
            vara status att ha dömt till ett långt fängelsestraff och det
            är rimligt att personer avtjänar varandras straff, som ett sätt
            att idka byteshandel eller visa lojalitet. I få av de aktuella
            situationerna kommer hårdare straff leda till minskad brottslighet.
          </p>
          <p xml:id="i-DwTCcPS8pm2SsPHhs6v4gv">
            Vi utesluter inte att det kan finnas brott som i dag leder till
            för milda påföljder, oavsett om påföljden är företagsbot för ett
            företag eller fängelsestraff för en enskild dömd brottsling. Valet
            av påföljd för olika dömda och olika straff, skall däremot inte
            baseras på subjektiva uppfattningar hos enskilda individer, utan
            ska baseras på vetenskap och beprövad erfarenhet. Den påföljd
            som leder till lägre risk för återfall, som minimerar samhällsfaran
            och samhällets kostnader och leder till såväl minskat lidande
            för målsägande som dömda, skall då väljas. Målsägandens situation
            måste också beaktas på lämpligt sätt. Det ska inte vara så att
            den påföljd som känns bäst eller givet en viss medial situation
            uppfattas vara mest populär väljs. Vad som här anförts om att
            påföljder för brott ska bestämmas baserat på utredningsmässigt
            och vetenskapligt stöd, bör riksdagen som sin mening ge regeringen
            tillkänna.
          </p>
        </div>
        <div xml:id="i-yUTVt7i8ggvhSSBt5HqYo" type="signatureBlock">
          <list xml:id="i-pL6qzAyF9YrwPtmJkV395">
            <item xml:id="i-D5TV4Z7pAe97QztDQqJHuL" who="i-Vx7eV6CLwK4q8nMYx4Sry4" type="signature">
              Agneta Börjesson (MP)
            </item>
            <item xml:id="i-J3tdifQi76aweWD2KE3diG" who="i-iThmkGNxBe7XUsT8b92pZ" type="signature">
              Jabar Amin (MP)
            </item>
            <item xml:id="i-ErZhoKM3YEtGFgcjTSazNk" who="i-UFTZBKNRWWLXUXAtcCcVfH" type="signature">
              Tina Ehn (MP)
            </item>
            <item xml:id="i-F6jLdyiattJSF2VE8xvF5N" who="i-Xw3dNbwa4hjDiSrSfFCZsz" type="signature">
              Magnus Ehrencrona (MP)
            </item>
            <item xml:id="i-Rf7XcbrJw1JEb5SnKoYAVe" who="i-9BUsH2Bn1bGihptNC5r7uq" type="signature">
              Peter Eriksson (MP)
            </item>
            <item xml:id="i-Z5D5z1E4EXEzYHTXzutZP" who="i-HsGsAzKWHQY5pjyAYNXAz7" type="signature">
              Maria Ferm (MP)
            </item>
            <item xml:id="i-2EQWShjdUHujupa3dvZukr" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-X7SxiZ9ztKfqsZm8vkR2jK" who="i-D7mgFwiCKxywz1E18YrEuZ" type="signature">
              Agneta Luttropp (MP)
            </item>
            <item xml:id="i-WdSxy8chNoTajPttY2AHwu" who="i-FfCiJc8kVZcwio9wsCvVkH" type="signature">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
