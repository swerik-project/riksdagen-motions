<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SkU-00409">
  <teiHeader>
    <fileDesc>
      <titleStmt>
        <title>Finansiering inom bostads- och fastighetsområdet</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:409 av Mikael Eskilandersson m.fl. (SD)</title>
          <idno type="rdwebb">HB02409</idno>
          <rs type="number">409</rs>
          <orgName type="comitteeAbbreviation">SkU</orgName>
          <ref type="dokument_url_text">https://data.riksdagen.se/dokument/HB02409/text</ref>
          <ref type="dokument_url_html">https://data.riksdagen.se/dokument/HB02409</ref>
          <ref type="dokumentstatus_url_xml">https://data.riksdagen.se/dokumentstatus/HB02409</ref>
          <ref type="pdf">https://data.riksdagen.se/fil/67A8CC04-DA3C-4F9B-8F4F-A0167F4E2D19</ref>
          <ref type="docx">https://data.riksdagen.se/fil/9DD34181-4E96-434E-A01C-61D7D794DB17</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4rA8nu7Qns2drm1ePJStLd</idno>
            <name>Martin Westmont</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DNNiNSDxQTnBcHkT2viXX4</idno>
            <name>Björn Tidland</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2k5wHY2pxLuV9g4FMD4j8o" type="signed"/>
        <correspContext corresp="i-2k5wHY2pxLuV9g4FMD4j8o">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-4rA8nu7Qns2drm1ePJStLd"/>
          <note type="signatory" corresp="i-DNNiNSDxQTnBcHkT2viXX4"/>
        </correspContext>
        <correspAction xml:id="i-XJFBmo52TV9QDsnYvfvBhJ" type="submitted">
          <date when="2023-09-29"/>
          <time when="14:56:33"/>
        </correspAction>
        <correspAction xml:id="i-LpvgZVFJeUfcGuMe21P7Gu" type="reviewed">
          <date when="2023-10-02"/>
          <time when="10:57:23"/>
        </correspAction>
        <correspAction xml:id="i-2Sro59VVNWtDEKVQ2FdGi9" type="referred">
          <date when="2023-10-17"/>
        </correspAction>
        <correspAction xml:id="i-Gs3hzpW4ZTcMnQqBBv2xHT" type="assigned">
          <date when="2024-04-18"/>
          <time when="16:09:04"/>
        </correspAction>
        <correspContext corresp="i-Gs3hzpW4ZTcMnQqBBv2xHT">
          <ref type="assignedTo">Skatteutskottet</ref>
        </correspContext>
        <correspAction xml:id="i-M1Exd6ugfuJnL55jm42Tnx" type="behandlas_i"/>
        <correspContext corresp="i-M1Exd6ugfuJnL55jm42Tnx">
          <ref type="uppgift">2023/24:FiU22</ref>
          <ref type="ref_dok_id">HB01FiU22</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MdeQcJCPJwW2hCeTFu92rc" type="behandlas_i"/>
        <correspContext corresp="i-MdeQcJCPJwW2hCeTFu92rc">
          <ref type="uppgift">2023/24:SfU12</ref>
          <ref type="ref_dok_id">HB01SfU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU12</ref>
          <ref type="ref_dok_titel">Ekonomisk familjepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MSy31TE1KmZqLyhPEEfXkf" type="behandlas_i"/>
        <correspContext corresp="i-MSy31TE1KmZqLyhPEEfXkf">
          <ref type="uppgift">2023/24:SkU11</ref>
          <ref type="ref_dok_id">HB01SkU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU11</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LQBkHWR4CfEnn1XynJJoJP" type="behandlas_i"/>
        <correspContext corresp="i-LQBkHWR4CfEnn1XynJJoJP">
          <ref type="uppgift">2023/24:SkU12</ref>
          <ref type="ref_dok_id">HB01SkU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU12</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CjLC55Xma42542TaXjEVGG" type="motHeader">
        <div xml:id="i-7mLVHZYSEAxtmSb46E3MoX" type="motTitle">
          Motion till riksdagen 2023/24:409 av Mikael Eskilandersson m.fl.
          (SD) Finansiering inom bostads- och fastighetsområdet
        </div>
      </div>
      <div xml:id="i-RMWfwYYrDW4MzaDMNetiaq" type="motBody">
        <div xml:id="i-HG1JKyUMiC8mwf5BMRv2XJ" type="motProposal" subtype="förslag">
          <head xml:id="i-QJyp8hZv8HXVcq6XvKkPXq">
            Förslag till riksdagsbeslut
          </head>
          <list xml:id="i-Mvst6fkQcpzsKfgKpFnjGe">
            <item xml:id="i-HVjArY5xQ9KsAFq11A1ERg" sortKey="Yrkande 1">
              Riksdagen ställer sig bakom det som anförs i motionen om att
              utreda en höjd övre gräns för bostadsbidrag och tillkännager detta
              för regeringen.
            </item>
          </list>
          <list xml:id="i-GsL28xFzbCpGYr338Ps9qc">
            <item xml:id="i-78Mayyi5WxtN1pJoSzsnhv" sortKey="Yrkande 2">
              Riksdagen ställer sig bakom det som anförs i motionen om att
              utreda ytterligare möjligheter till finansiering av bostadsköp
              och tillkännager detta för regeringen.
            </item>
          </list>
          <list xml:id="i-KY2g4MFT2Q5ApY9Quy3YWr">
            <item xml:id="i-PDAJCEVG6sa9yn72NEQEPG" sortKey="Yrkande 3">
              Riksdagen ställer sig bakom det som anförs i motionen om att
              möjliggöra en bolånemodell för unga och tillkännager detta för
              regeringen.
            </item>
          </list>
          <list xml:id="i-8XRsEwNKzny2wp1Gi9LkZX">
            <item xml:id="i-TcJ4z2nVzkRzpV5sw8t3Sv" sortKey="Yrkande 4">
              Riksdagen ställer sig bakom det som anförs i motionen om att
              verka för ytterligare sänkt fastighetsavgift och tillkännager
              detta för regeringen.
            </item>
          </list>
          <list xml:id="i-JmMH3aTDvcKy7N3gPZjoV9">
            <item xml:id="i-NFBS4D8xh2qf87E4NEHKeo" sortKey="Yrkande 5">
              Riksdagen ställer sig bakom det som anförs i motionen om att
              utreda möjligheten till införande av skattefria underhållsfonder
              och tillkännager detta för regeringen.
            </item>
          </list>
          <list xml:id="i-9HHDJhdjipvr91Zz7Lbgb2">
            <item xml:id="i-WoskueypKkny8WbKHUEs2L" sortKey="Yrkande 6">
              Riksdagen ställer sig bakom det som anförs i motionen om att
              utreda möjligheten till ett kontinuerligt underhåll för fastigheter
              där ett rotavdrag bör ingå och tillkännager detta för regeringen.
            </item>
          </list>
          <list xml:id="i-9w31cmBg9sKnsvh2a3EFP3">
            <item xml:id="i-5CWjABrjWsXuGu4SgLMKwy" sortKey="Yrkande 7">
              Riksdagen ställer sig bakom det som anförs i motionen om att
              undersöka möjligheten till utökad gräns för det möjliga skattebefriade
              beloppet för uthyrning av en hel bostad eller delar av den och
              tillkännager detta för regeringen.
            </item>
          </list>
          <list xml:id="i-SqfhG1ycDQX68f6wdZrZwi">
            <item xml:id="i-QjJeWs9MQ8EfURmAyUxk5E" sortKey="Yrkande 8">
              Riksdagen ställer sig bakom det som anförs i motionen om att
              minska omfattningen av spekulation gällande obebyggd tomtmark
              och tillkännager detta för regeringen.
            </item>
          </list>
          <list xml:id="i-DujmpHJ3E9MJeyEamNZgY6">
            <item xml:id="i-4BQw47VzjJnxQZgpXzHton" sortKey="Yrkande 9">
              Riksdagen ställer sig bakom det som anförs i motionen om att
              utreda möjligheten till införande av rotavdrag för byggnader av
              kulturhistoriskt värde och tillkännager detta för regeringen.
            </item>
          </list>
        </div>
        <div xml:id="i-YVSTWffeCWbaWohr6enceW" type="motContent">
          <head xml:id="i-8vxh6Em1NUwwfeQtCpHN85" type="h1">
            Motivering
          </head>
          <p xml:id="i-3op4eXjtontP59DRRSbf9N">
            Förenklingar av byggregler och byggprocesser, en ökad konkurrens
            mellan bygg­bolagen och finansiella möjligheter för fler byggbolag
            att anta byggprojekt ska hjälpa till att minska byggkostnaderna.
            Därmed kan boendekostnaderna minskas, vilket är av största vikt
            för att fler ska kunna efterfråga de bostäder som byggs och skapa
            förutsätt­ningar för att få till en bättre flyttkedja. Genom bostadsbrist,
            ett stort antal unga vuxna som behöver bostad, höga bostadspriser
            och långa köer för hyresrätter, finns svårigheter för många att
            få och att bekosta en bostad. För svaga grupper på bostadsmarknaden
            behöver det finnas ett stöd i samhället, och där utgör bostadsbidraget
            en viktig del. Flera olika lösningar behövs också för att fler
            människor, inte minst unga vuxna, ska kunna äga sitt eget boende.
            Det är i många fall ett önskemål, men svårt idag. Det får inte
            vara för dyrt att äga bostad eller att hyra ut bostad eller omöjligt
            att kunna bekosta nöd­vändiga renoveringar. Nybyggnation behöver
            underlättas även ekonomiskt. Samtidigt behöver befintliga äldre
            fastigheter av kulturhistoriskt värde värnas, de behöver kunna
            brukas och även där är renoveringsbehoven stora och det behövs
            utökade möjligheter för detta.
          </p>
          <head xml:id="i-cDAhVUzgFe2qrWJDRVVxA" type="h2">
            Höjd övre gräns för bostadsbidrag
          </head>
          <p xml:id="i-QuPXxcmTeaGzLxakzYV3Wc">
            Hyrorna i miljonprogrammens områden har under lång tid kunnat
            hållas på en, relativt sett, låg nivå. Underhållet har dock många
            gånger inte skötts i nödvändig utsträckning, vilket lett till
            ett omfattande slitage av många fastigheter. Resultatet är att
            många av dessa bostadsområden idag har ett behov av omfattande
            renoveringar, vilket i sin tur leder till nödvändiga hyreshöjningar.
            Samtidigt har nyproducerade bostäder en hög hyressättning på grund
            av höga produktionskostnader. För de individer som är i behov
            av bostadsbidrag och bostadstillägg är det av största vikt att
            dessa medel, också i praktiken, täcker det faktiska behovet av
            ekonomiskt stöd utifrån rådande hyresnivå. Därför behövs en rimlig
            nivå på bostadsbidrag och bostadstillägg så att dessa bättre följer
            hyressättningen.
          </p>
          <head xml:id="i-QamUixq8DHVwoukmCibyWi" type="h2">
            Privatpersoners bostadsfinansiering
          </head>
          <p xml:id="i-54haaYWaQmc7EDNuZcKJn2">
            För att utöka antalet bostäder på bostadsmarknaden behövs fler
            hyresrätter men även utökade möjligheter för privatpersoner att
            äga sin egen bostad. Finansieringen av bostäder kan ske på en
            rad olika sätt och staten behöver uppmuntra och underlätta till
            bostadsköp. Ekonomiskt svagare grupper kan ges möjlighet till
            egenägd bostad genom att utveckla befintliga modeller på bostadsmarknaden
            men även genom att tillföra nya sätt att finansiera bostäderna.
            Problemet för många, särskilt för unga, är att de inte är etablerade
            på arbetsmarknaden. Inkomsterna är osäkra, samtidigt som det egna
            kapitalet i början av karriären är litet eller obefintligt. Bostadsbehovet
            finns, men inte den ekonomiska förmågan.
          </p>
          <p xml:id="i-51WKwy642hFNF9EaZmaDLQ">
            Negativt är kravet på kontantinsats på minst 15 procent av bostadens
            pris, amorter­ingskrav på lån som överstiger 50 procent av bostadens
            inköpspris, lånetak som kopplas till inkomsten och en ränteberäkning
            som utgår från en sjuprocentig ränta. Det sätter stopp för möjligheten
            för de flesta ungdomar och andra svaga grupper att ta sig in på
            bostadsmarknaden. Det pågår 2023 debatt om amorteringskravet och
            regeringen har i april 2023 tillsatt en utredning om amorteringskravet.
            Det återstår att se hur bedömningarna utfaller.
          </p>
          <p xml:id="i-DEfwJ4QWaKaVhSF7Ycr2xy">
            För att långsiktigt skapa bättre förutsättningar att äga sin
            bostad behövs flera åtgärder. Flera förslag har lyfts i debatten
            som är värda att utreda närmare. En översyn av bolånetaket för
            de mindre kapitalkrävande bostäderna där den totala utlåningen
            hos banker kan ges större fokus för att ge mer flexibilitet mot
            kravet på bolånetak. Det har under lång tid varit problematiskt
            för många att komma in på bostadsmarknaden och att ha råd med
            bostad. Av den anledningen behöver regeringen göra en översyn
            av flera nya finansiella möjligheter till bostadsfinansiering.
          </p>
          <head xml:id="i-AAXDDShYkoKTjztUrzFBv5" type="h2">
            Bolån för unga
          </head>
          <p xml:id="i-LoimCGTDq9ewbb8UfdrK3t">
            Unga vuxna är en grupp som idag upplever stora svårigheter att
            kunna ta sig in på bostadsmarknaden. Det behöver därför tas fram
            nya åtgärder som gör att även unga personer har möjlighet att
            köpa bostad. Genom detta behöver de inte endast konkurrera om
            bostäder inom hyresrättsbeståndet. Den negativa effekten som uppstår
            för gruppen unga vuxna, på grund av svårigheterna att kunna finansiera
            ett ägt boende, är att allt fler bor kvar hemma. Detta är inte
            gynnsamt för samhället i stort då det minskar flexibili­teten
            för delar av arbetskraften, vilket i sin tur skapar onödiga obalanser
            på arbets­marknaden. Många unga uppger att de skulle vilja flytta
            till egen bostad, om de hade möjlighet. Skälet till att de fortfarande
            bor kvar hemma är ofta den allmänna bostads­bristen samt svårigheten
            att kunna finansiera ett köp av en egen bostad. Många unga hamnar
            därför ofrivilligt i ett läge där man är beroende av föräldrarnas
            bostadsort.
          </p>
          <p xml:id="i-5Cd39uF8UKWb1RbtN7fT8k">
            I många fall är väntetiderna för hyresrättskontrakt långa, framförallt
            i storstäderna, och det gäller både bostadskön för allmännyttan
            och för de privata bostadsköerna. Det behövs en mångfald av boendeformer
            som unga kan efterfråga. Kraven på kontant­insats, bolånetak och
            skärpta amorteringskrav fungerar som en för hög tröskel för många.
          </p>
          <p xml:id="i-XJJyDt4JtoHj1FZWxHCAG8">
            Många unga personer har på grund av detta inte möjlighet att
            köpa en bostadsrätt eller ett egnahem. Detta trots att man kanske
            har en fast anställning med relativt god lön. Bostadsutvecklare
            har föreslagit en modell gällande statligt bolån för förstagångs­köpare
            i gruppen 18 till 35 år. Detta statliga bolån ska då omfatta maximalt
            tio procent av bostadens marknadsvärde, med ett tak på 300 000
            kronor. Låntagaren ska stå för fem procent av kontantinsatsen
            och lånet ska vara amorteringsfritt under fem år. Banker ska precis
            liksom tidigare kunna bevilja lån på 85 procent av marknadsvärdet.
            Detta förslag skulle ge fler inom gruppen unga vuxna möjlighet
            att på riktigt komma in på bostads­marknaden för bostadsrätter
            och egnahem. En bolånemodell är under utredning. Det återstår
            att se när konkret förslag från regeringen läggs fram och vad
            det i så fall utgörs av.
          </p>
          <head xml:id="i-FyHDrDiZYeGLpfUD6V7HN5" type="h2">
            Ytterligare sänkt fastighetsavgift
          </head>
          <p xml:id="i-GUfjHxbR1t9k4L2aSePHTC">
            Att betala en hög avgift för ett boende man äger kan göra människor
            med svag ekonomi sårbara, eller i värsta fall bostadslösa. Fastighetsavgiften
            på småhus som används som permanentbostad är därför begränsad
            för så kallat utsatta grupper. Pensionärer som vid ingången av
            året har fyllt 65 år eller personer som under året uppbär sjuk-
            eller aktivitetsersättning räknas alla som ekonomiskt utsatta.
          </p>
          <p xml:id="i-GTdo9ACJE2ZjbS5fjRAjuo">
            Taket för hur mycket en individ ska behöva betala i fastighetsavgift
            är därför begränsat till maximalt fyra procent av inkomsten (2008:826).
            Som mest kan avgiften reduceras till ett, utifrån prisbasbeloppet,
            indexerat spärrbelopp. Sverigedemokraterna ser positivt på denna
            begränsningsregel av fastighetsavgiften. Möjligheten bör ses över
            att ytterligare sänka nivån för hur mycket fastighetsavgiften,
            utifrån individens inkomst, maximalt ska kunna uppgå till.
          </p>
          <head xml:id="i-DYwRESxyfr1gELh1jx5UR2" type="h2">
            Skattefria underhållsfonder
          </head>
          <p xml:id="i-U23wZjvrpQV17LimFW3MFH">
            Stora delar av fastighetsbeståndet lider idag av eftersatt underhåll.
            Principen om att lappa och laga de mest akuta underhållsproblem
            som uppstår är långsiktigt kostsam för fastighetsägaren och drabbar
            de boende i dessa områden. Det eftersatta underhållet på en fastighet
            kan många gånger ha gått så långt att det behöver göras omfattande
            och grundläggande renoveringar.
          </p>
          <p xml:id="i-CgU86XSjx98Q5yGpWifX4G">
            Utifrån dagens system saknar fastighetsägare möjlighet att avsätta
            obeskattade medel till framtida underhåll. Detta gör att incitamenten
            att ackumulera kapital för underhåll minskar. Detta gäller främst
            de mer kostsamma och omfattande renoveringar som verkligen gör
            skillnad.
          </p>
          <p xml:id="i-3YnmwnJWUKpMDRt9Bec651">
            Skattefria underhållsfonder behöver undersökas för att införas
            för alla uthyrare av hyresrätter. På så sätt skapas också möjligheten
            att hålla nere hyrorna på en lägre nivå. Detta eftersom det kapital
            som beskattas minskar och istället kommer den till del som hyr
            ut. Underhållsfonden ska öronmärkas för framtida renoveringar
            och kan, med avsatta obeskattade medel, påskynda nödvändiga underhåll.
            Detta bör gälla för både enskilt ägda och kommunägda bostadsföretag.
            Vinsten blir uteblivna hyreshöjningar för hyresgäster, en bättre
            standard på tidigare eftersatta hyresfastigheter, nöjdare hyres­gäster
            och en attraktivare hyresmarknad.
          </p>
          <head xml:id="i-M4QAU4Z716EEpohBosn6Ep" type="h2">
            Rotavdrag för hyresrätt
          </head>
          <p xml:id="i-Kd1y4rYHrWjRk2tJPTde8L">
            Hyresrätten är en flexibel boendeform som ger fler människor
            möjlighet att efterfråga en egen bostad. Detta eftersom det saknas
            krav på kapitalinsats för hyresbeståndet, vilket gör att mindre
            resursstarka individer kan komma in på bostadsmarknaden. Hyresrätten
            bidrar också till en rörligare arbetsmarknad, i och med att det
            är lättare att hyra än att köpa en bostad.
          </p>
          <p xml:id="i-JQpjXrtWuFGpwL8ZcXK1bS">
            Boendeformen har en nödvändig funktion på bostadsmarknaden, inte
            minst för unga personer. Hyresrätten fungerar som ett första steg
            in på bostadsmarknaden för de unga personer som saknar möjlighet
            att få ekonomisk hjälp av sina föräldrar, alternativt spara ihop
            till en egen kontantinsats. Boendeformen är särskilt viktig för
            den svenska arbets­marknaden exempelvis i regioner med en växande
            arbetsmarknad och för företag i behov av kompetensförstärkningar.
            Underhållet i stora delar av hyresbeståndet är idag kraftigt eftersatt.
            Samtidigt finns ett stort behov av att kunna erbjuda lägenheter
            med rimliga hyror. Förutsättningarna att verka för ett mer kontinuerligt
            underhåll av fastigheterna behöver därför ses över, där ett rotavdrag
            bör ingå i översynen.
          </p>
          <head xml:id="i-D6L14LbV7JzhbA5F2bDxk5" type="h2">
            Sänkt skatt vid andrahandsuthyrning
          </head>
          <p xml:id="i-SGQPNnR49q5AnPotjhLSat">
            I Sverige råder det bostadsbrist; det gäller framför allt hyresbostäder
            i tätorterna. Utbudet av bostäder är inte tillräckligt stort för
            att möta den ökade efterfrågan. Fler satsningar för att stimulera
            uthyrning behöver därför ske. Det kan möjliggöras genom att privatpersoner
            hyr ut sina bostadsrätter eller separata rum i villor alternativt
            i mindre fastigheter belägna på tomten.
          </p>
          <p xml:id="i-4cVi8smAYMdADRBcUxUC4K">
            Uthyrning av bostäder kan ibland ses som förknippad med någon
            form av risk för den som äger fastigheten eller lägenheten. Med
            en högre avkastning från uthyrning blir det i högre grad värt
            att hyra ut jämfört med upplevd risk. I exempelvis Norge har man
            lyckats lösa en del av bostadsbristen genom att just skattebefria
            andrahandsuthyrning och således göra det mer ekonomiskt lönsamt.
            Detta har medverkat till ett stort tillskott av bostäder för framförallt
            unga personer. Sverigedemokraterna vill därför undersöka möjligheten
            att utöka gränsen för det möjliga skattebefriade beloppet för
            uthyrning av hela eller delar av en bostad.
          </p>
          <p xml:id="i-6LJjpp7deJrgwjqejZp1FW">
            Regeringen meddelade i juni 2023 att en utredare bland annat
            ska föreslå hur reglerna om privatpersoners uthyrning av bostäder
            kan ändras för att underlätta sådan uthyrning. Det återstår att
            se om förslag även kommer att gälla skatten.
          </p>
          <head xml:id="i-RRaaTKUojsaAjH5mm16g4a" type="h2">
            Obebyggd tomtmark
          </head>
          <p xml:id="i-VSc63QexVhjCY6YkBYmuzq">
            I bostadsbristens Sverige är ett av många problem att det saknas
            ledig byggbar mark i önskade geografiska lägen. Samtidigt förekommer
            många obebyggda tomter, vilket orsakar att det byggs mindre än
            möjligheterna medger. I vissa fall bör en såld fastighet betraktas
            som spekulationsaffär istället för ren bostadsaffär. Detta gäller
            när en fastighet där marken endast utgörs av obebyggd tomtmark
            sålts med realisationsvinst men ingen ansökan om bygglov och byggstart
            har registrerats hos den aktuella kommunen. I dessa enskilda fall
            behöver reavinstskatten vara högre än vid ordinarie bostadsförsäljningar.
            Detta i syfte att minska omfattningen av spekulation gällande
            obebyggd tomtmark. Avstyckningar från fastigheter som redan har
            en byggnad ska dock inte inräknas i förslaget utan endast de affärer
            som inleds med ett förvärv av obebyggd tomtmark.
          </p>
          <head xml:id="i-6GjanViii8N23wr36Jj6VL" type="h2">
            Rotavdrag för byggnader av kulturhistoriskt värde
          </head>
          <p xml:id="i-VMG1EHjsVSCz2Zb6mujfk3">
            En viktig del av vårt kulturarv är de byggnader som bedöms vara
            av kulturhistoriskt värde. De fungerar bland annat som ett skyltfönster
            utåt till det svenska kulturarvet i en mer vardaglig kontext.
            Möjligheten till ett särskilt riktat rotavdrag för renoveringsarbete
            på byggnader av kulturhistoriskt värde behöver ses över.
          </p>
          <p xml:id="i-F5LYCEapFETsDRDifYKV9D">
            Detta kan fungera som ett incitament att förbättra standarden
            på byggnader som annars riskerar att bli i så dåligt skick att
            de behöver rivas. Alternativt kan dessa byggnader, vid en för
            sent påbörjad restauration, behöva göras om i grunden och därigenom
            tappa en del av sin tidstypiska identitet. Genom att fler renoverar
            byggnader av kulturhistoriskt värde ger vi bättre förutsättningar
            för att de ska kunna efterlämnas till framtida generationer.
          </p>
        </div>
        <div xml:id="i-SVUModg1zt6kBWHHwzb4Qd" type="motSignatures">
          <list xml:id="i-PuHe66qwzAQ3wiZL3ZDT9U">
            <item xml:id="i-X9WjWv6cb8wzyFGVyaG9TK" who="i-9fmcZcGuiE51S4XGih65wn">
              Mikael Eskilandersson (SD)
            </item>
            <item xml:id="i-Wovy5fYwWVCXL1GLehaTbE" who="i-4up3MKHRwxhpoLfZgub9Fu">
              Roger Hedlund (SD)
            </item>
            <item xml:id="i-TA6F4ka2i6xeKpTSizHT21" who="i-4rA8nu7Qns2drm1ePJStLd">
              Martin Westmont (SD)
            </item>
            <item xml:id="i-6TfaNU3TET79FZnWt2zBbv" who="i-DNNiNSDxQTnBcHkT2viXX4">
              Björn Tidland (SD)
            </item>
          </list>
        </div>
      </div>
    </body>
  </text>
</TEI>
