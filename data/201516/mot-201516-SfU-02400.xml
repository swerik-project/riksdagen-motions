<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-02400">
  <teiHeader>
    <fileDesc>
      <titleStmt>
        <title>Socialförsäkringsfrågor</title>
        <author corresp="i-UT1ponddSVxoVpn779syr7">av Solveig Zander m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2400 av Solveig Zander m.fl. (C)</title>
          <idno type="rdwebb">H3022400</idno>
          <rs type="number">2400</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H3022400/text</ref>
          <ref type="dokument_url_html">http://data.riksdagen.se/dokument/H3022400</ref>
          <ref type="dokumentstatus_url_xml">http://data.riksdagen.se/dokumentstatus/H3022400</ref>
          <ref type="docx">http://data.riksdagen.se/fil/8999F723-CD15-4C9D-95AC-9AA19AC08A87</ref>
          <ref type="pdf">http://data.riksdagen.se/fil/201032E6-324B-41E4-98F0-79415F39CCE0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UT1ponddSVxoVpn779syr7</idno>
            <name>Solveig Zander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BvSgVoA2nJMgmLwDgs9QM8" type="signed"/>
        <correspContext corresp="i-BvSgVoA2nJMgmLwDgs9QM8">
          <note type="signatory" corresp="i-UT1ponddSVxoVpn779syr7"/>
          <note type="signatory" corresp="i-DyMWrZMvLW1B7NfePkXTu4"/>
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-Ukc1VmiNDVeQ2yudcCeU2W" type="submitted">
          <date when="2015-10-06"/>
          <time when="13:02:58"/>
        </correspAction>
        <correspAction xml:id="i-AwkynCZZ4wHhQahMSZwJJd" type="reviewed">
          <date when="2015-10-06"/>
          <time when="20:32:48"/>
        </correspAction>
        <correspAction xml:id="i-PVE21zDjRj4SahyhTkLpbc" type="referred">
          <date when="2015-10-13"/>
        </correspAction>
        <correspAction xml:id="i-HVoHgx2zWCbWA5RinvokAw" type="assigned">
          <date when="2018-06-05"/>
          <time when="10:33:34"/>
        </correspAction>
        <correspContext corresp="i-HVoHgx2zWCbWA5RinvokAw">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-XqA2mCeT1pH6zbrbi6X8J5" type="behandlas_i"/>
        <correspContext corresp="i-XqA2mCeT1pH6zbrbi6X8J5">
          <ref type="uppgift">2015/16:SfU7</ref>
          <ref type="ref_dok_id">H301SfU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU7</ref>
          <ref type="ref_dok_titel">Ökad reglering av barns underhåll utanför underhållsstödet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8NA1jaeKAMhPpiaUncxvy3" type="behandlas_i"/>
        <correspContext corresp="i-8NA1jaeKAMhPpiaUncxvy3">
          <ref type="uppgift">2015/16:UbU16</ref>
          <ref type="ref_dok_id">H301UbU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU16</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DrsGwrkWnaNxUvCRMT57mN" type="behandlas_i"/>
        <correspContext corresp="i-DrsGwrkWnaNxUvCRMT57mN">
          <ref type="uppgift">2015/16:SfU1</ref>
          <ref type="ref_dok_id">H301SfU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HLqdDCuwUYBSbUvvZkyJki" type="behandlas_i"/>
        <correspContext corresp="i-HLqdDCuwUYBSbUvvZkyJki">
          <ref type="uppgift">2015/16:SfU2</ref>
          <ref type="ref_dok_id">H301SfU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU2</ref>
          <ref type="ref_dok_titel">Utgiftsområde 11 Ekonomisk trygghet vid ålderdom</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G3YE6PJmFsQJMM1j8Yo6go" type="behandlas_i"/>
        <correspContext corresp="i-G3YE6PJmFsQJMM1j8Yo6go">
          <ref type="uppgift">2015/16:SfU3</ref>
          <ref type="ref_dok_id">H301SfU3</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5XGrbTLs7Xcx9RQoYYMR1C" type="behandlas_i"/>
        <correspContext corresp="i-5XGrbTLs7Xcx9RQoYYMR1C">
          <ref type="uppgift">2016/17:CU10</ref>
          <ref type="ref_dok_id">H401CU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU10</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WEvxMv1moMFm2b2vD1kGG4" type="behandlas_i"/>
        <correspContext corresp="i-WEvxMv1moMFm2b2vD1kGG4">
          <ref type="uppgift">2015/16:SkU16</ref>
          <ref type="ref_dok_id">H301SkU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU16</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2400 av Solveig Zander m.fl. (C)
          Socialförsäkringsfrågor
        </div>
      </div>
      <div type="motBody">
        <div type="motSummary">
          <head xml:id="i-EFVuFkNYLYqJ7VJZFBxMKP">
            Sammanfattning
          </head>
          <p xml:id="i-Km8fmWhxwr3NxBdfpvj4Ns">
            Centerpartiets politik är närodlad och vi vill att makten ska
            ligga så nära dem den berör som möjligt. Det innebär att vi arbetar
            för att våra trygghetssystem ska utgå från den enskilda individen
            och att människor ska ha inflytande över sin vardag. För att uppnå
            ökad trygghet, likvärdighet, tillgänglighet och valfrihet inom
            trygghetssystemen krävs bättre samverkan och en mer sammanhållen
            process för att hjälpa människor att bryta sitt utanförskap. Vi
            behöver tydligare och enklare kontakt mellan människor och myndigheter.
            Företagen är våra jobbskapare och viktiga för att många människors
            utanförskap ska kunna brytas och därför behöver förutsättningarna
            för företagare bland annat i våra trygghetssystem förbättras.
          </p>
        </div>
        <div xml:id="i-PJZjSt6Nq73Qkes65VFdzy" type="TOC">
          <head xml:id="i-KdQu3gmfMqhcqX9BvTxawY">
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Motivering
            </item>
            <item style="indent-level: 2">
              E-inkomst och företagares trygghet
            </item>
            <item style="indent-level: 2">
              Pensioner
            </item>
            <item style="indent-level: 2">
              Ojämställda pensioner
            </item>
            <item style="indent-level: 2">
              Färre sjukskrivna och fler i arbete
            </item>
            <item style="indent-level: 2">
              Sjukersättning
            </item>
            <item style="indent-level: 2">
              Stärk studenters trygghet inom socialförsäkringarna
            </item>
            <item style="indent-level: 2">
              Översyn av underhållsstödet
            </item>
            <item style="indent-level: 2">
              Översyn av godmanskap
            </item>
          </list>
        </div>
        <div type="motProposal" subtype="förslag">
          <head xml:id="i-2nwhCuUrBV2dUPHhg8jK8P">
            Förslag till riksdagsbeslut
          </head>
          <list style="ol">
            <item xml:id="i-53yqD8cnPP188RsQK3tsBA">
              Riksdagen ställer sig bakom det som anförs i motionen om att
              se över möjligheten att införa e-inkomst enligt det förslag som
              Parlamentariska socialförsäkringsutredningen lagt fram och tillkännager
              detta för regeringen.
            </item>
            <item xml:id="i-5jysmMJNqbvBt5pomUfyEZ">
              Riksdagen ställer sig bakom det som anförs i motionen om att
              se över möjligheten att genomföra förbättringar för företagare
              och uppdragstagare gällande bättre ekonomiskt skydd under uppbyggnadsskedet
              enligt det förslag som Parlamentariska socialförsäkringsutredningen
              lagt fram och tillkännager detta för regeringen.
            </item>
            <item xml:id="i-2nBMrbX73sXkWJ286iB2XX">
              Riksdagen ställer sig bakom det som anförs i motionen om att
              se över möjligheten att höja pensionen för de pensionärer som
              har enbart garantipension eller låg inkomstpension, och riksdagen
              tillkännager detta för regeringen.
            </item>
            <item xml:id="i-DJJUxoGQ6EUtzBfDL5uG7g">
              Riksdagen ställer sig bakom det som anförs i motionen om att
              se över möjligheten att sänka skatten för de pensionärer som har
              enbart garantipension eller låg inkomstpension, och riksdagen
              tillkännager detta för regeringen.
            </item>
            <item xml:id="i-7siPGZc5qUmXnYcLTaY6cX">
              Riksdagen ställer sig bakom det som anförs i motionen om att
              pensionsrätterna för premiepensionen bör delas rakt av under småbarnsåren
              och tillkännager detta för regeringen.
            </item>
            <item xml:id="i-GskQpLXskzoksZAQAnYapK">
              Riksdagen ställer sig bakom det som anförs i motionen om att
              följsamhetsindex bör ses över och tillkännager detta för regeringen.
            </item>
            <item xml:id="i-4Zcbo2ALbDknrANBtGny41">
              Riksdagen ställer sig bakom det som anförs i motionen om att
              PPM i samverkan med berörda parter (t.ex. mödravård, försäkringskassa,
              Skatteverket, banker och skola) bör ha ett informationsuppdrag
              om livsinkomst och tillkännager detta för regeringen.
            </item>
            <item xml:id="i-3MtgnjFdfK5GLVWBuHGXet">
              Riksdagen ställer sig bakom det som anförs i motionen om att
              uppföljning och utvärdering av effekterna av de nya och förstärkta
              rehabiliteringsinsatserna inom sjukförsäkringen bör genomföras
              och tillkännager detta för regeringen.
            </item>
            <item xml:id="i-5qmwzEa9UTByvDXBTH6CtP">
              Riksdagen ställer sig bakom det som anförs i motionen om att
              se över möjligheten till utökade kontrollstationer inom sjukförsäkringen
              för att mota de ökande sjuktalen och tillkännager detta för regeringen.
            </item>
            <item xml:id="i-YYbA8KFz5R9dmfERuW1BWx">
              Riksdagen ställer sig bakom det som anförs i motionen om att
              se över möjligheten till mer stöd för arbetsgivarna så att de
              lättare kan medverka till den anställdes återgång i arbete och
              tillkännager detta för regeringen.
            </item>
            <item xml:id="i-BTiSFQMq3bQGKUdcVuAdf2">
              Riksdagen ställer sig bakom det som anförs i motionen om att
              jämställdhetsaspekten av sjukskrivningarna blir belyst och tillkännager
              detta för regeringen.
            </item>
            <item xml:id="i-8BDaC6DMBkQAq97bYUCg1V">
              Riksdagen ställer sig bakom det som anförs i motionen om att
              möjligheten till omställning från ett arbete till ett annat förbättras
              genom en mer flexibel arbetsmarknad med bättre system för omställning,
              och riksdagen tillkännager detta för regeringen.
            </item>
            <item xml:id="i-K4SYurX5WeGAxtGrr3uLMg">
              Riksdagen ställer sig bakom det som anförs i motionen om att
              möjligheten till omställning från ett arbete till ett annat förbättras
              genom att yrkeshögskolan blir mer flexibel, och riksdagen tillkännager
              detta för regeringen.
            </item>
            <item xml:id="i-D58jtmyrgXftAZRCc4NCm4">
              Riksdagen ställer sig bakom det som anförs i motionen om att
              se över möjligheten för människor med funktionsnedsättning som
              har sjukersättning att pröva att ta ett erbjudet jobb utan att
              förlora sin ersättning, och riksdagen tillkännager detta för regeringen.
            </item>
            <item xml:id="i-PKvJXx4ZZEQqkgf4QnxuZu">
              Riksdagen ställer sig bakom det som anförs i motionen om att
              se över möjligheten att som student vara deltidssjukskriven i
              varierande grad och kunna behålla studiemedlet på deltid och godkännas
              av Försäkringskassan, och riksdagen tillkännager detta för regeringen.
            </item>
            <item xml:id="i-5WTj5ZRsuoEFu8Y4RRN633">
              Riksdagen ställer sig bakom det som anförs i motionen om att
              utreda Studenthälsans och sjukvårdens ansvar för studenters rehabilitering
              samt att utbildningsanordnarens rehabiliteringsansvar förtydligas,
              och riksdagen tillkännager detta för regeringen.
            </item>
            <item xml:id="i-4z2LD8i1sfjEtdjEtmAMcg">
              Riksdagen ställer sig bakom det som anförs i motionen om att
              se över möjligheten att tillhandahålla utomstående rådgivare från
              t.ex. socialförvaltningen eller Försäkringskassan som ett första
              steg i de fall då föräldrarna inte kommer överens om underhållet,
              och riksdagen tillkännager detta för regeringen.
            </item>
            <item xml:id="i-LTBGTtHHPXFiMdyDST5wga">
              Riksdagen ställer sig bakom det som anförs i motionen om att
              frågan om underhållsstöd i större utsträckning ska avgöras civilrättsligt
              och tillkännager detta för regeringen.
            </item>
            <item xml:id="i-WCvqUaZ3U3NPifCabenpar">
              Riksdagen ställer sig bakom det som anförs i motionen om att
              en översyn av kvaliteten i gode mäns uppdrag bör genomföras och
              tillkännager detta för regeringen.
            </item>
          </list>
        </div>
        <div type="motContent">
          <p xml:id="i-FGGT5LZFJpYaksU5xcBRnQ">
            Vi behöver även arbeta mer för jämställda pensioner. Många av
            de pensionärer som idag sitter med mycket låga pensioner och de
            som ska gå i pension behöver mer rättvisa förutsättningar. Här
            har Centerpartiet flera förslag.
          </p>
          <p xml:id="i-5ogyL5vg7M51aswVazVG72">
            För att bryta människors utanförskap och för att fler ska komma
            i arbete behöver vi tätare avstämningar, personliga möten, fler
            kontrollstationer och noggrann utvärdering av en förändrad rehabiliteringskedja.
            Arbetsföra människor ska inte kunna sjukskrivas ut i utanförskap.
          </p>
          <p xml:id="i-WVztbiZCCGkiaXgQ3FX2ue">
            För Centerpartiet är det avgörande att kunna garantera att trygghetssystemen
            kommer alla som behöver till del. Oavsett människors kön, etniska
            eller socioekonomiska bakgrund, bostadsort, utbildning, om de
            studerar eller driver företag, ska trygghetssystemen finnas nära,
            vara tillgängliga och hålla god kvalitet.
          </p>
          <head xml:id="i-PTmEZh5Em3eS9UdHrSW95r" type="h2">
            E-inkomst och företagares trygghet
          </head>
          <p xml:id="i-Cx2fYezKE3YC9RMCnfGMZP">
            Centerpartiet är glada att vi inom ramen för den parlamentariska
            socialförsäkringsutredningen lyckats driva en markant minskad
            administrativ börda för företagen bland annat i och med förslaget
            gällande e-inkomst. Förslaget innebär att allt som är skattegrundande
            ska inrapporteras månadsvis till skattemyndigheten genom ett system
            som myndigheten utvecklar. Tanken är att alla myndigheter ska
            kunna ta del av uppgifterna via det nya systemet. E-inkomst kan
            rapporteras per automatik från befintliga lönesystem och ersätter
            den nuvarande månadsvisa arbetsgivardeklarationen och den årsvisa
            kontrolluppgiften.
          </p>
          <p xml:id="i-BJKvfaaZnoL6cD278qKVMt">
            Det blir enkelt, förutsägbart och rättssäkert för den enskilde
            och för företagen. E-inkomst förenklar och ger bättre skydd för
            kombinatörer och för dem med oregelbunden arbetstid. Kombinatörer
            är människor som både är anställda och företagare. Kombinatörer
            är ofta kvinnor, kvinnor som pusslar för att få ihop vardagen.
            De som arbetar inom yrken med oregelbunden arbetstid är också
            övervägande kvinnor. E-inkomst enligt det förslag som den parlamentariska
            socialförsäkringsutredningen lagt fram är positivt bland annat
            för företagare och för jämställdheten och möjligheterna bör ses
            över att införa e-inkomst omgående.
          </p>
          <p xml:id="i-3EmdnSFfTApJvMJxPnDB6B">
            Socialförsäkringsutredningens förslag till förbättringar för
            företagare och uppdragstagare innefattar även bättre ekonomiskt
            skydd under uppbyggnadsskedet. Detta är extra betydelsefullt för
            kvinnor, dels för att kvinnor har svårare att få lån beviljade
            för sitt företagande än vad män har, dels för att kvinnor är mindre
            riskbenägna i sitt företagande än män. Förslagen gynnar främst
            personer med lägre ekonomisk standard vilket också till största
            delen är kvinnor. Förbättringsförslagen gällande företag är bra
            både för företagare och för jämställdheten, och därför bör möjligheterna
            att införa dessa ses över omgående.
          </p>
          <head xml:id="i-NKTftG6ZtJAKURrfjaXZ14" type="h2">
            Pensioner
          </head>
          <p xml:id="i-Aj2wd2PDeSEz5FtG2yLTR2">
            Många pensionärer lever idag med mycket små pensioner och har
            ofta svårt att betala för grundläggande behov såsom bostad, mat,
            kläder och mediciner. Centerpartiet vill att möjligheterna att
            höja pensionen ses över för de pensionärer som har den allra mest
            utsatta ekonomiska situationen, dvs. de som har enbart garantipension
            eller låg inkomstpension.
          </p>
          <p xml:id="i-WrPcw6r8YXVKgaqn9vwHdW">
            Centerpartiet ser inget egenvärde i att pension och förvärvsinkomst
            beskattas olika. Centerpartiet och Alliansen har sänkt skatten
            för pensionärer i fem steg och vi har tidigare beslutat att genomföra
            ytterligare skattesänkningar när ekonomin så tillåter, för pensionärer
            med de lägsta pensionerna, så att skillnaden i beskattning mellan
            löntagare och pensionärer minskar, det står Centerpartiet fast
            vid. Centerpartiet vill verka för att ingen pensionär ska ha mindre
            kvar av sin pension än att man klarar sin försörjning då bostadskostnad
            och skatt är betald.
          </p>
          <head xml:id="i-5eGyfnZraq6eSAErFF4D9q" type="h2">
            Ojämställda pensioner
          </head>
          <p xml:id="i-7VUzUG4B7r2n2ud8fzmZaC">
            En stor del av de pensionärer som har lägst ekonomisk standard
            är äldre ensamstående kvinnor som genomgått en skilsmässa. Sverige
            har ojämställda pensioner och en genomsnittlig pension för en
            kvinna motsvarar ungefär 65 procent av en mans pension. Bland
            invandrarkvinnor är det ännu större skillnader. Kvinnan har ofta
            utgjort en förutsättning för mannens karriär då hon varit hemma
            och tagit hand om hem och barn och därmed haft en låg eller ingen
            inkomst alls. En ojämställd arbetsmarknad bidrar också till de
            orättvisa pensionerna. Pensionerna delas inte vid skilsmässor
            som andra tillgångar och många kvinnor tvingas leva i fattigdom
            när de blir äldre.
          </p>
          <p xml:id="i-VAm2EZw1dVri3mH8K34PdP">
            För att uppnå jämställda pensioner behöver arbetslivet bli jämställt,
            likaså ansvaret för hem och barn och vi behöver dela pensionspoängen
            mer rättvist. Idag finns möjligheten att överlåta pensionsrätter
            från premiepensionen, en del av den allmänna pensionen, men det
            är få som gör detta. Under småbarnsåren, då den obetalda arbetsbelastningen
            är extra ojämn, föreslår vi därför att pensionsrätter delas rakt
            av mellan föräldrarna.
          </p>
          <p xml:id="i-YEirVfBXLyb9yb8QChRN45">
            De som idag sitter med de lägsta pensionerna, oftast kvinnor,
            påverkas till stor del av följsamhetsindex. Det är en indexering
            som innebär att pensionen är större i början för att sedan minska
            efter en viss ålder. Dels blir kvinnor generellt sett äldre än
            män, dels har de lägre pensioner och följsamhetsindexeringen drabbar
            många kvinnor hårt. Centerpartiet vill att följsamhetsindex ses
            över för en bättre utformning.
          </p>
          <p xml:id="i-SxEBgcz2A85Rwu2cnpXcp2">
            Centerpartiet tycker att var och en ska få välja själv, men för
            att kunna göra bra val behöver vi tillgång till information om
            hur våra beslut kring föräldraledighet, deltidsarbete och pensionssparande
            påverkar vår framtida ekonomi. Detta saknas idag. Många familjer
            delar föräldraledigheten enbart utifrån samhällsstrukturellt och
            kulturellt påverkade val utan att tänka på hur det påverkar pensionen.
            Informationen kring detta behöver därför förbättras genom ett
            uppdrag till Pensionsmyndigheten PPM i samverkan med berörda parter.
          </p>
          <head xml:id="i-9Fn4CPitNMwyrDfLiKoKcB" type="h2">
            Färre sjukskrivna och fler i arbete
          </head>
          <p xml:id="i-WLH1qSsbUo8VaaMsLWsGqg">
            En av de största samhällsutmaningarna framöver handlar om att
            hantera kostnaderna för de ökande sjuktalen. Alliansregeringen
            genomförde en rad viktiga reformer som syftade till att skapa
            ett mer hållbart system kring sjukskrivningarna och att hjälpa
            fler människor att komma tillbaka i arbete, bland annat genom
            rehabiliteringskedjan som inkluderade rehabiliteringsgarantin
            och den så kallade bortre gränsen. Reformerna innebar ett tydligt
            skifte från över ett decennium med socialdemokratisk politik,
            där sjukskrivningarna tilläts skena och människor låstes in i
            passivitet. Trots detta kan det konstateras att sjukskrivningsmönstret
            inte har lyckats brytas varaktigt och att sjuktalen återigen är
            på uppåtgående.
          </p>
          <p xml:id="i-5ynDi7S4wTNz8LhsD4dBoE">
            Centerpartiet vill se en sjukförsäkring som ger tidigt stöd och
            hjälp till återgång i arbete med uppföljningar och avstämningar
            varje halvår. Därför gick Centerpartiet med på den förstärkta
            rehabiliteringen och den nya och tidigarelagda bortre tidsgräns
            som den parlamentariska socialförsäkringsutredningens förslag
            i praktiken innebar, där den bortre tidsgränsen eventuellt skulle
            kunna tas bort efter utvärdering av de förstärkta insatserna.
            Idag finns det dock inget som talar för ett borttagande av den
            bortre gränsen och Centerpartiet vill ha kvar bortre gränsen.
            Regeringen tar nu bort den bortre gränsen innan utvärdering, vilket
            var att frångå vad socialförsäkringsutredningen föreslog. Centerpartiet
            vill att möjligheterna till utökade kontrollstationer inom sjukförsäkringen
            ses över i syfte att mota de ökande sjuktalen, samt en uppföljning
            och en utvärdering av effekterna av de nya och förstärkta insatserna.
            Centerpartiet anser vidare att möjligheterna ses över för arbetsgivarna
            att få mer stöd för att bättre medverka till den anställdes återgång
            i arbete.
          </p>
          <p xml:id="i-WJo3kFhwCGtnTBB6u3ZPoV">
            För att kunna möta utmaningen med de ökande sjuktalen krävs ett
            helhetsgrepp på sjukskrivningsfrågan. Snabbare och tidigare kontrollstationer
            inom sjukförsäkringen är ett viktigt sätt att säkerställa att
            sjukskrivningar följs upp och att människor inte hamnar i passivitet.
            Därutöver krävs åtgärder för en mer flexibel arbetsmarknad, där
            det ska bli enklare att gå från ett jobb till ett annat. Många
            gånger kan möjligheten att byta karriär eller att komma tillbaka
            till ett annat arbete vara direkt avgörande för att förhindra
            sjukskrivning eller möjliggöra en återgång i arbete efter sjukfrånvaro.
            För att stötta personer att gå från sjukskrivning till arbete
            är det därför viktigt att se över hur systemen för omställning
            kan fungera bättre. Ett exempel är att utöka möjligheterna för
            sjukskrivna att studera med rehabiliteringsersättning i syfte
            att ställa om från en karriär till en annan. Vidare vill Centerpartiet
            att yrkeshögskolan ska bli mer flexibel för att bättre kunna möta
            behoven som finns hos människor på dagens arbetsmarknad. Det måste
            bland annat finnas möjlighet att gå kortare kvalificerade utbildningar
            inom yrkeshögskolan som snabbare ger människor den kompetens de
            vill ha och som företag efterfrågar. Centerpartiet vill att möjligheterna
            till omställning från ett arbete till ett annat förbättras genom
            en mer flexibel arbetsmarknad samt att yrkeshögskolan blir mer
            flexibel.
          </p>
          <p xml:id="i-Gx4GNri7q24xNWGBVD4GKB">
            Kvinnor står idag för en betydande del av sjuktalen – något som
            har ett starkt samband med effekterna av dagens familjebildningsmönster.
            Centerpartiet anser därför att det är mycket angeläget att belysa
            jämställdhetsaspekten av sjukskrivningarna.
          </p>
          <head xml:id="i-WAMvBPpZ7LCE9MKHhuxg86" type="h2">
            Sjukersättning
          </head>
          <p xml:id="i-DtUqisodVWcRQZQvHuwCzp">
            Människor som lever med en funktionedsättning och har sjukersättning
            måste få bättre förutsättningar för att bryta sitt utanförskap.
            Deras situation kan förändras och då måste det vara möjligt att
            våga testa att arbeta utan att förlora sin ersättning. Arbetet
            ska kunna vara på heltid, deltid eller enstaka dagar, för längre
            eller kortare perioder. Arbetsgivarna och arbetstagarna kommer
            att hitta arbetstider som fungerar för båda parter. Då måste de
            ekonomiska trygghetssystemen uppmuntra att människor går från
            sjukdom till jobb, får ett sammanhang, en mening och en egen försörjning.
            Försäkringskassans regler ska inte vara ett hinder för arbete,
            utan en försäkring för att om det inte skulle fungera med det
            nya arbetet så finns ersättningen kvar. Det här är möjligt för
            personer som har sjukersättning beviljad innan 2009. Centerpartiet
            vill att möjligheten ses över för människor med funktionsnedsättning
            som har sjukersättning att kunna pröva att ta ett erbjudet jobb
            utan att förlora sin ersättning.
          </p>
          <head xml:id="i-5DjfdhV8tvZzsw8TmcK2uA" type="h2">
            Stärk studenters trygghet inom socialförsäkringarna
          </head>
          <p xml:id="i-SBq2gJgwBfPwz7Fyb3c9kY">
            Den parlamentariska socialförsäkringsutredningen (PSFU) som presenterades
            i mars 2015 lyfte många av problemen med att dagens socialförsäkringssystem
            är konstruerat så att visa grupper lämnas utanför eller har sämre
            tillgång till det än andra. En sådan grupp människor är alla de
            studenter i Sverige som av någon anledning blir sjuka. 28 000
            studenter saknar tillgång till sjukförsäkringen.
          </p>
          <p xml:id="i-H1TE1BLahEQcjgoYK4e1d8">
            Redan 2007 tillsatte alliansregeringen den studiesociala utredningen
            i syfte att ta ett helhetsgrepp runt studenters sociala och ekonomiska
            situation. Utredningen såg bland annat över situationen för studerande
            med barn, genomströmningen i den högre utbildningen och CSN:s
            framtida roll. Redan då pekade Centerpartiet på studenternas besvärliga
            situation. Trots att Sverige är i skriande behov av utbildade
            människor så händer ingenting. Framför allt är det på två områden
            som studenters situation måste bli bättre.
          </p>
          <p xml:id="i-4rzmMhXrDkTCjgbTaYyKeR">
            Studenter kan idag bara vara sjukskrivna på heltid eller inte
            alls. I den parlamentariska socialförsäkringsutredningen föreslås
            att en kortare karenstid kan utredas samt att det för studenter
            måste bli möjligt att vara halvtidssjukskriven. Halvtid är bra,
            men det räcker inte. Centerpartiet vill att möjligheten ses över
            för studenter att vara deltidssjukskrivna i varierande grad, att
            kunna behålla studiemedlet på deltid och då godkännas av Försäkringskassan.
            Genom att öppna upp för möjligheten till deltidssjukskrivning
            blir systemet mer flexibelt och färre studenter behöver falla
            mellan stolarna eller avbryta sina studier. Förhoppningsvis kan
            detta också öka genomströmningen något. Möjligheten till deltidsstudier
            måste dock komma från två håll. Detta är inte enbart en fråga
            för sjukförsäkringen, utan även en fråga för utbildningsanordnaren
            som måste möjliggöra studier på deltid. Studenter är beroende
            av att när kurser ges, i möjlig mån, hoppa på dessa, eftersom
            det kan dröja innan de kommer igen.
          </p>
          <p xml:id="i-GZxkW9Cvrefg13LC99TYmi">
            Idag kan en sjukskriven student bara få rehabilitering tillbaka
            mot arbetsmarknaden. Det säger sig självt att en sjukskriven student
            som blir frisk i första hand troligen vill avsluta sina studier.
            Att utreda Studenthälsans och sjukvårdens ansvar för studenters
            rehabilitering samt att utbildningsanordnarens rehabiliteringsansvar
            förtydligas är bra första steg.
          </p>
          <head xml:id="i-QDYas3xm3WBUEK2tc2zjEQ" type="h2">
            Översyn av underhållsstödet
          </head>
          <p xml:id="i-E8Nak6PP87uc86Tg4pSVHP">
            Underhållsstöd är ett ekonomiskt stöd som betalas ut av Försäkringskassan
            (FK) till en förälder som är vårdnadshavare och bor ensam med
            barnet/barnen (är folkbokförd med barnet/barnen) i de fall då
            den andra föräldern inte betalar underhållsbidrag alls, eller
            betalar ett underhåll som är lägre än ett visst belopp per månad.
            Underhållsstödet och dess ofta låga nivåer betalas således enbart
            ut i de fall då föräldrarna inte avtalat om underhållsbidrag eller
            då den ena föräldern inte har möjlighet att betala tillräckligt
            med underhåll. Barn som växer upp i ekonomisk utsatthet lever
            också ofta med en ensamstående förälder. Därför är frågan om underhållsstödet
            angelägen ur både ett barn- och ett jämställdhetsperspektiv.
          </p>
          <p xml:id="i-EhWVWtLeCnPHe5dSAwRGHw">
            Självklart är det bäst att föräldrarna själva reglerar hur det
            ekonomiska ansvaret för barnen ska fördelas, men så fungerar det
            inte alltid i praktiken. Centerpartiet anser att för att underlätta
            för föräldrarna skulle möjligheten till ett samtal om ekonomin
            med en utomstående rådgivare från till exempel socialförvaltningen
            eller Försäkringskassan vara lämpligt att se över. Problemet med
            dagens system är att i de fall då föräldrarna inte är överens,
            hamnar ofta underhållsstödet på en miniminivå. När underhållsbidraget
            istället avgörs civilrättsligt blir utgången ofta till fördel
            för den förälder som tar huvudansvar för barnet/barnen, eftersom
            nivån då baseras på den andra förälderns inkomst. Ytterligare
            problem idag är att underhållsstödet inte har räknats upp på många
            år och att många föräldrar inte tar ekonomiskt ansvar för sina
            barn, trots att de faktiskt har de ekonomiska resurserna. Det
            behövs en översyn av regelverket kring underhållsstödet och ensamstående
            familjers totala ekonomi.
          </p>
          <head xml:id="i-3izSqWxhB3RgFwGjV4S9Bq" type="h2">
            Översyn av godmanskap
          </head>
          <p xml:id="i-UAQRQxybHubz2NPyz4r2B8">
            Överförmyndarverksamheten är en del av det mest grundläggande
            rättsskydd som samhället tillhandhåller för de i samhället mest
            utsatta. Skyddsobjekten är framför allt barn, människor med fysiska
            eller psykiska funktionshinder och äldre med nedsatt beslutsförmåga
            på grund av ålder eller sjukdom. Utgångspunkten är att ingen av
            skyddsobjekten kan företräda sig själva och de har därför en ställföreträdare
            i form av god man, förvaltare eller förmyndare. I kommunallagen
            föreskrivs endast tre obligatoriska nämnder i varje kommun, Överförmyndarnämnden,
            kommunstyrelsen och valnämnden. Med andra ord är överförmyndarverksamheten
            en mycket viktig funktion.
          </p>
          <p xml:id="i-WbL4gnALePbbcEpBZniFXN">
            Överförmyndarverksamhetens roll är att bistå vid rekrytering
            och att utöva tillsyn över gode män, förvaltare och förmyndare.
            Skyddsobjekten eller de personer som är i behov av förvaltare,
            gode män eller förmyndare har blivit fler. Det är förutom att
            antalet dementa åldringar ökar på grund av att livslängden ökar
            även personer som genom att psykiatrireformen stängde vårdinrättningar
            nu finns ute i samhället och behöver hjälp och stöd. Ensamkommande
            flyktingbarn är också en grupp som bidragit till att fler behöver
            stöd och hjälp. Med detta följer att man ställer oerhörda krav
            på dem som är gode män, förvaltare eller förmyndare. De ska förutom
            att kunna sköta ekonomin, förstå sjukdomstillstånd och hur personen
            påverkas, hjälpa ungdomar som på olika sätt bär med sig traumatiska
            upplevelser och lotsa dem rätt i skola och in i vuxenlivet, bemöta
            anhöriga och ha kontakt med myndigheter.
          </p>
          <p xml:id="i-D6qzpHErz6NrQYtvj8sAfe">
            Det är tingsrätten som beslutar om någon ska få hjälp av god
            man eller förvaltare. Överförmyndarverksamheten står under tillsyn
            av kommunrevisionen, länsstyrelsen och Justitieombudsmannen. Riksrevisionen
            har granskat länsstyrelsernas tillsyn.
          </p>
          <p xml:id="i-SYEcD9Ub1VfDZNRTtqd6tv">
            De personer som behöver skydd från överförmyndarverksamheten
            är ingen stark grupp som opinionsbildar eller demonstrerar för
            sin rätt. Men de är oerhört beroende av att de får hjälp av seriösa
            personer. Här spelar ersättningen till dem en stor roll i rekryteringen.
            I dag är uppdraget att betrakta som ideellt då ersättningen är
            mycket blygsam, cirka 10 000 kr/år. Därför är det angeläget att
            höja fribeloppet för betalningsansvar för gode mäns arvoden till
            3 basbelopp. Dessutom måste man befria den som påtvingats förvaltare
            att överhuvudtaget betala förvaltarens arvode. Dessutom behövs
            bättre utbildning av gode män, förvaltare och förmyndare. Tillsynen
            av hur uppdraget sköts när det gäller ”sörja för person och bevaka
            rätt” vilket inte sker via bokslut som den ekonomiska delen. Tillgång
            till juridisk kompetens när ärenden bereds och som stöd till gode
            män, förvaltare och förmyndare är också viktig för att säkerställa
            kvaliteten i verksamheten. Dessutom ska det finnas en nämnd som
            ansvarar för verksamheten och inte en ensam förmyndare. I en del
            ärenden med motstridiga viljor så är nämnden närmast att likna
            vid en domstol som med stöd av lag och förordningar skall lösa
            tvisten. Rättssäkerheten skulle bli bättre med en nämnd än om
            ärendet skall avgöras av en ensam överförmyndare.
          </p>
          <p xml:id="i-ERutjEvBq9bsp5gXcFK1Lt">
            Det saknas vidare en samlande statlig myndighet (jämför Skolverkets
            roll i förhållande till skolan eller Socialstyrelsen beträffande
            vården) med uppgift att utöva tillsyn och medverka till utveckling
            av verksamheten. Det saknas också en samlad nationell statistik
            över verksamhetens omfattning. Överslagsmässigt kan den samlade
            förmögenheten hos huvudmännen röra sig om i storleksordningen
            45–50 miljarder. Antalet huvudmän brukar beräknas till cirka en
            procent av befolkningen.
          </p>
          <p xml:id="i-NnrfEnAjMTtRk4GuA9xHmg">
            Med hänvisning till ovanstående föreslås att det inrättas en
            sammanhållande central myndighet med uppgift att på nationell
            nivå leda och utveckla verksamheten samt även att svara för insamlande
            av nationell statistik om verksamheten. I syfte att skydda huvudmännen
            från rättsförlust måste den nuvarande splittrade tillsynen också
            vara en del av den nya myndighetens uppdrag. En kommunal nämnd
            som ska avgöra ärenden istället för en ensam överförmyndare skulle
            skapa större rättssäkerhet.
          </p>
        </div>
        <div type="motSignatures">
          <list>
            <item xml:id="i-P2nerpniYa4PeFoBr4mTF6" who="i-UT1ponddSVxoVpn779syr7">
              Solveig Zander (C)
            </item>
            <item xml:id="i-LffDzkoLTTx2dJPsfqdSEk" who="i-DyMWrZMvLW1B7NfePkXTu4">
              Fredrik Christensson (C)
            </item>
            <item xml:id="i-WA19M9BNcU6gntQt2Urh8k" who="i-NRb4HpaQ87qUwhLNcKt7Gz">
              Annika Qarlsson (C)
            </item>
          </list>
        </div>
      </div>
    </body>
  </text>
</TEI>
