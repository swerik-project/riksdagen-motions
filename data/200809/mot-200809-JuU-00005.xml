<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00005">
  <teiHeader>
    <fileDesc>
      <titleStmt>
        <title>med anledning av skr. 2007/08:167 Handlingsplan mot prostitution och människohandel för sexuella ändamål</title>
        <author corresp="i-SNtv8jZRB19Jr8oegj1mGK">av Esabelle Dingizian m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:167 Handlingsplan mot prostitution och människohandel för sexuella ändamål</title>
          <idno type="rdwebb">GW02Ju5</idno>
          <rs type="number">Ju5</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju5/text</ref>
          <ref type="dokument_url_html">http://data.riksdagen.se/dokument/GW02Ju5</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju5</ref>
          <ref type="doc">http://data.riksdagen.se/fil/DFE74C40-BDE7-4A92-91E7-DAF0055CFB58</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FwZibZXeBesQGgq6CLFvZL" type="basedOn"/>
        <correspContext corresp="i-FwZibZXeBesQGgq6CLFvZL">
          <ref>Regeringsskrivelse 2007/08:167</ref>
        </correspContext>
        <correspAction xml:id="i-Dn1CC5nEUqNeYKh7jor5Vc" type="signed"/>
        <correspContext corresp="i-Dn1CC5nEUqNeYKh7jor5Vc">
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-MF8G8MHTahzNQDdTEKMn3k" type="referral">
          <date when="2008-10-03"/>
        </correspAction>
        <correspAction xml:id="i-PW8NdiiGXSmn8SUaVtnUuv" type="submission">
          <date when="2008-10-02"/>
        </correspAction>
        <correspAction xml:id="i-R8nYF3QzzqpUvxqU18JYaw" type="dismissal">
          <date when="2008-10-02"/>
        </correspAction>
        <correspAction xml:id="i-TL4k7tX4Kn4KiNzbfAFnUL" type="transfer">
          <date when="2008-10-01"/>
        </correspAction>
        <correspAction xml:id="i-8XaHgzr4XrL6ngvRgnnC7v" type="assigned"/>
        <correspContext corresp="i-8XaHgzr4XrL6ngvRgnnC7v">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-G6XCqhCxNiNKPGu9cSfjkm" type="motBody">
        <div xml:id="i-WPwzXbyfrfsWmetALat3f2" type="motProposal" subtype="förslag">
          <head xml:id="i-4jPeUSGabcFkjsA6BZzZXb">
            Förslag till riksdagsbeslut
          </head>
          <list xml:id="i-7J5iehgt8zyYaJbsk9icg9" style="ol">
            <item xml:id="i-WgTq8VZ5V4JYK2i8YEsTbU">
              Riksdagen tillkännager för regeringen som sin mening vad som
              anförs i motionen om att myndighetssamverkan för att motverka
              prostitution och människohandel för sexuella ändamål snarast bör
              påbörjas.
            </item>
            <item xml:id="i-TZDSHNZwkB82YQmPnEuWND">
              Riksdagen tillkännager för regeringen som sin mening vad som
              anförs i motionen om att ge Socialstyrelsen i uppdrag att noggrant
              kartlägga antalet flickor och kvinnor samt pojkar och män som
              faller offer för prostitution respektive människohandel för sexuella
              ändamål.
            </item>
            <item xml:id="i-X7eMo4jSjoMWNt4jt9Sbgd">
              Riksdagen tillkännager för regeringen som sin mening vad som
              anförs i motionen om att finna åtgärder för att stoppa sexköpares
              efterfrågan.
            </item>
            <item xml:id="i-KAehu44tEwJpLXKSNXKyTG">
              Riksdagen tillkännager för regeringen som sin mening vad som
              anförs i motionen om att skärpa straffvärdet på sexköpslagen.
            </item>
            <item xml:id="i-N13w1XzEvQeK4vrpBBRMvT">
              Riksdagen tillkännager för regeringen som sin mening vad som
              anförs i motionen om att satsa på medel till forskning som ökar
              kunskapen om vem som faller offer för prostitution och människohandel
              samt även ökar kunskapen om vem som köper sex för att effektivt
              kunna arbeta brottsförebyggande.
            </item>
            <item xml:id="i-7YZURPrB4oPcRDaJuv38ZS">
              Riksdagen tillkännager för regeringen som sin mening vad som
              anförs i motionen om obligatoriska utbildningsinsatser för de
              myndigheter som kommer i kontakt med personer utsatta för prostitution.
            </item>
            <item xml:id="i-VZYFJ6LNAME3uegyewTBP3">
              Riksdagen tillkännager för regeringen som sin mening vad som
              anförs i motionen om att ändra utlänningslagen och ge permanent
              uppehållstillstånd till kvinnor och män utsatta för människohandel
              för sexuella ändamål i Sverige.
            </item>
            <item xml:id="i-UuWEQsY3y87pK1c3GVyhHx">
              Riksdagen tillkännager för regeringen som sin mening vad som
              anförs i motionen om att utreda frågan om att ge flickor och kvinnor
              samt pojkar och män som är utsatta för människohandel brottsofferstatus
              och därmed rätt till skadestånd från sexköparen och förmedlaren
              av kontakten.
            </item>
          </list>
        </div>
        <div xml:id="i-NVHKMxNCLy9BsYRdAjFt7c" type="motContent">
          <head xml:id="i-Xifptg33FqBsTnUAcEVZaM" type="h1">
            Inledning
          </head>
          <p xml:id="i-4uLMHRcTok1HXHx9cDGfz6">
            Miljöpartiet välkomnar i huvudsak regeringens initiativ till
            handlingsplan med tillhörande åtgärder för att bekämpa prostitution
            och handel med kvinnor. Regeringen skriver att människohandel
            med sexuella ändamål kan betecknas som vår tids slaveri som främst
            drabbar unga kvinnor och flickor. Det är en helt korrekt iakttagelse.
            De kvinnor och flickor som är offer för människohandel som kvinnojourer,
            sociala myndigheter och polis möter är ofta i mycket dåligt skick
            och har ofta blivit våldtagna dygnet runt och hållits frihetsberövade
            i lägenheter under mycket undermåliga förhållanden.
          </p>
          <p xml:id="i-PA7kfpm3qsoUzMjHdYQGaG">
            Enligt FN finns idag 4 miljoner kvinnor och flickor som faller
            offer för människo­handel med sexuella ändamål. Av dessa beräknas
            hälften vara minderåriga flickor. Det finns ingen övergripande
            kunskap om hur många flickor och kvinnor respektive pojkar och
            män som faller offer för prostitution och människohandel i Sverige.
            Detta behöver regeringen ge i uppdrag till Socialstyrelsen att
            utreda. Enligt uppgifter från polis och socialstyrelsen är en
            klar majoritet av de utsatta flickor och kvinnor och en mindre
            del män och pojkar. Det är dock av relevans att insatser görs
            och att stöd ges till pojkar och män som faller offer för prostitution
            och människohandel med sexuella ändamål.
          </p>
          <p xml:id="i-UUNPdm8j2LsqeTZoLKrXfJ">
            Innan vi berör de olika delarna av handlingsplanen vill vi lyfta
            fram ett perspektiv som regeringen i huvudsak inte berör tillräckligt,
            nämligen sexköparna. Detta trots att regeringen uttryckligen skriver
            att det som primärt upprätthåller handeln med kvinnor och prostitutionen
            är de män som köper sig rätten till kvinnors kroppar och därmed
            degraderar deras människovärde till ett handelsvärde. Men desto
            tydligare blir då att regeringen väljer att inte beröra frågan
            om varför män efterfrågar att köpa sex.
          </p>
          <p xml:id="i-nVgwqMKomjRj4yLvyAxm5">
            Sexköparnas roll i detta system där kvinnor och flickor systematiskt
            används som handelsvaror utan mänskligt värde är inte tillräckligt
            belyst i regeringens handlingsplan. Icke desto mindre saknas även
            större genomgripande åtgärder för att stoppa efterfrågan på att
            få köpa kvinnors och flickors kroppar. Vi måste som politiker
            ta ett ansvar för detta samhällsproblem och fråga oss varför män,
            som det oftast handlar om, köper kvinnors och flickors kroppar
            för att få utlopp för sin sexualitet? Vi måste våga fråga oss
            varför detta sker, för att kunna svara på frågan om hur vi ska
            lösa detta.
          </p>
          <p xml:id="i-5WdUgTdCKAvJQtKWyRg8op">
            Regeringen skriver att åtgärderna i handlingsplanen ska göras
            utifrån ett rättsligt, ett socialt och ett jämställdhetsperspektiv.
            Det är således samma perspektiv som presenterades i regeringens
            handlingsplan mot mäns våld mot kvinnor, som nu återupprepas.
            I stället för att erkänna att det finns strukturer som styr våra
            liv utifrån vilket kön vi föds med, vill regeringen fortsätta
            blunda inför denna grundläggande orsak till varför flickor och
            kvinnor kan användas som handelsvaror av män. Vi måste diskutera
            mansrollens betydelse i detta sammanhang också. De manlighetsnormer
            som styr samhället och formar våra pojkar och män. Det finns ett
            allvarligt samhällsproblem när män som vill ha sex inte har det
            med kvinnor som gör det frivilligt, utan att de i stället väljer
            att köpa en kvinnas kropp för att tillfredsställa sitt behov av
            makt och sexualitet.
          </p>
          <p xml:id="i-Tgu2ButthCGKt7TMBKSsrd">
            Kvinnor diskrimineras och förtrycks systematiskt på samhällets
            alla nivåer, alltifrån de ojämställda lönerna som styr kvinnors
            framtid till att kvinnor utsatta för våldtäkt inte får upprättelse
            i rättsväsendet och till att kvinnor mördas av sina män. Mäns
            våld mot kvinnor är det yttersta uttrycket för detta förtryck
            mot kvinnor. Denna syn på varför män utöver makt och våld över
            kvinnor kallas för könsmakts­förståelsen. Denna borde tillämpas
            av regeringen.
          </p>
          <p xml:id="i-MN6XYpd3nj8SVXqujBrNPb">
            I det följande kommenteras regeringens åtgärder inom ramen för
            handlingsplanen.
          </p>
          <head xml:id="i-AmXUoNKVGTJ4gtNDxKkt3i" type="h1">
            Åtgärder mot prostitution och människohandel med sexuella ändamål
          </head>
          <head xml:id="i-QmSzB6wYMjUqxEguLkMhMi" type="h2">
            Myndighetssamverkan
          </head>
          <p xml:id="i-3MPab16ZftCU2P3CEr5AgB">
            Regeringen behandlar i stora drag frågan om utbildningsinsatser
            för myndigheter i fråga om situationen för offer för prostitution
            och människohandel. Det som däremot saknas är övergripande åtgärder
            som stimulerar myndighetssamverkan för dessa individer. Det krävs
            idag en samverkan mellan kommun, landsting, rättsväsendet, Migrationsverket,
            frivilligorganisationer och övriga instanser i samhället som möter
            offer för prostitution och människohandel. Utan myndighetssamverkan
            kommer dessa kvinnor och flickor att sättas på undantag och ytterst
            få lida på grund av samhällets brist på organisering. Det finns
            idag exempel där kvinnojourer tvingats betala för återvändande
            till ursprungsland för kvinnor som utsatts för människohandel
            med sexuella ändamål. Miljöpartiet anser att denna situation inte
            är hållbar och att myndighetssamverkan snarast bör påbörjas.
          </p>
          <head xml:id="i-EL32pCmemkonEvazEdkHm6" type="h2">
            Stoppa efterfrågan
          </head>
          <p xml:id="i-85pA8X68UVWat4QJxqTAoW">
            Det har bland svenska sexköpare sedan länge varit känt att om
            man arresteras för sexköp kan man erkänna och därmed slippa rättegång,
            samt begära hos tingsrätten att få strafföreläggandet skickat
            till annan adress än hemadressen. På detta sätt kan män som t.ex.
            är gifta eller sambo fortsätta köpa kvinnors och flickors kroppar
            utan att familjen hemma får någon kännedom om detta. Miljöpartiet
            anser att det som underlättar mäns köp av kvinnors och flickors
            kroppar måste avskaffas, således vill vi att detta problem belyses.
          </p>
          <p xml:id="i-BgHtHpvCD7CTJdJ98p9279">
            Det är efterfrågan på prostitution och människohandel som skapar
            det samhälls­problemet det är. För att lösa detta problem måste
            vi se att de män som köper sex kommer från alla samhällsklasser
            och är representerade i alla ålderskategorier. Rättsväsendet måste
            prioritera arbetet med den brottskämpning som rör sexköpslagen
            och koppleri. Idag finns fortfarande förlegade normer som uttalas
            från rättsväsende­ts representanter om att detta brott inte är
            att ta på allvar. Miljöpartiet ser allvarligt på detta och är
            angeläget om att det förebyggande arbetet tas på allvar inom myndigheter
            och att brottens allvar erkänns av rättsväsendet. Vi är även angelägna
            om att kunskap om sexköpare, dvs. vilka det är som står för efterfrågan,
            ökar bland de myndigheter som berörs av arbetet mot prostitution
            och människohandel med sexuella ändamål.
          </p>
          <head xml:id="i-PJ7a8DH5tX7QYXLNXzSmAd" type="h2">
            Skärp sexköpslagen
          </head>
          <p xml:id="i-MkM8zBZzCqcUzhyY1zx7fz">
            Det faktum att sexköpslagen trädde i kraft 1999 var en stor seger
            för jämställdheten i Sverige. Men enligt sexköpslagen är högsta
            straffvärdet för sexköp sex månaders fängelse. Till denna dag
            har vi inte en enda fängelsedom för sexköp i Sverige. Dessutom
            dömdes ett justitieråd för sexköp år 2005, något som försvarades
            av en kollega, även han justitieråd, med att sexköp faktiskt inte
            är brottsligt i något annat land i världen. Det är helt klart
            att vi fortfarande har en lång väg att vandra för att denna lag
            ska tillämpas i verkligheten, och för att värderingen att kvinnors
            kroppar är till salu när män efterfrågar dem ska avskaffas.
          </p>
          <p xml:id="i-CLtGtnbmFtvrquiKGsi6su">
            Miljöpartiet välkomnar den översyn som nu sker av sexköpslagen.
            Vår utgångspunkt är att lagens mål och syfte ska stå kvar, det
            är efterfrågan som ska kriminaliseras. Men i den här processen
            vill vi poängtera att straffvärdet måste ses över.
          </p>
          <p xml:id="i-56Hg3k42twFKZfowR5vdMV">
            Miljöpartiet anser att brottet sexköp bör tas på större allvar,
            och därför förespråkar vi att straffvärdet ökar till ett års fängelse
            och att det införs en grovhetsskala som ska bedömas utifrån omständigheterna
            för brottet och därmed kallas grovt sexköp.
          </p>
          <head xml:id="i-Q8nVj7ZkxzH41LBKmexoYJ" type="h2">
            Ökad kunskap om offer för prostitution och människohandel samt
            sexköpare
          </head>
          <p xml:id="i-SDa7ZtnjoZKd5yuMjNW2g8">
            Inom forskningen finns det idag begränsad kunskap om vem som
            faller offer för prostitution och människohandel med sexuella
            ändamål, än mer begränsad är kunskapen om pojkar och män som drabbas
            av detta. Det behövs ökad kunskap om de personer som riskerar
            att utsättas för detta, för att samhället med god kunskapsgrund
            aktivt ska kunna arbeta förebyggande mot att dessa personer hamnar
            i prostitution osv.
          </p>
          <p xml:id="i-RUvRh6Mp2kCecQaBgNXHBy">
            Parallellt med denna typ av forskning behöver vi veta mer om
            sexköparen. Alla myndigheter, speciellt de brottsbekämpande, bekräftar
            profilbilden av en sexköpare som vilken man som helst­ ­­­­ alla
            åldrar och alla samhällskategorier och socialklasser är representerade
            bland sexköparna. Men om detta behöver vi veta mer för att med
            rätt brottsförebyggande verktyg bekämpa och förhindra efterfrågan
            av kvinnors och flickors kroppar, och i vissa fall pojkar och
            mäns kroppar. Eftersom kunskapen om omständigheterna och om vilka
            som köper sex saknas motverkar detta ett effektivt brottsbekämpningsarbete.
            Situationen vad gäller utbud och efterfrågan på att köpa sex behöver
            kartläggas i större omfattning för att skapa en bättre uppfattning
            om problemets omfattning.
          </p>
          <p xml:id="i-AtTVcLonoTomBzLtEaGwZ">
            Miljöpartiet anser att regeringen bör ge särskilda forskningsmedel
            för att öka kunskapen på dessa två områden.
          </p>
          <head xml:id="i-NeQ2VMETTB2cF9jicBGmAR" type="h2">
            Obligatoriska utbildningsinsatser
          </head>
          <p xml:id="i-63niAJGDq2cgnJp8ydpDhy">
            De utbildningsinsatser som regeringen förespråkar för sociala
            myndigheter, frivilligorganisationer och rättsväsende om problematiken
            för personer som befinner sig i prostitution är på alla sätt ett
            steg i rätt riktning. Miljöpartiet anser dock att dessa utbildningsinsatser
            bör vara legio och obligatoriska för de myndigheter som i sitt
            arbete möter dessa kvinnor.
          </p>
          <head xml:id="i-SpJ5HLKz219fMeQVdaD1c5" type="h2">
            Ändra utlänningslagen
          </head>
          <p xml:id="i-2YL7wy4xUa26J6Z42A1m3s">
            Idag importeras kvinnor främst från Östeuropa för att användas
            som föremål för människo­handel med sexuella ändamål i Sverige.
            Dessa kvinnor får inte tillräckligt stöd av rättsväsendet när
            de i sin utsatta situation avkrävs deltagande för att få fast
            de individer som förmedlar kontakten mellan kvinnorna och sexköparna;
            därefter skickas de som rutin tillbaka till sina länder. Idag
            ger utlänningslagen möjlighet för kvinnor att få ett tillfälligt
            uppehållstillstånd om sex månader ifall de samarbetar med brottsutredande
            myndigheter. Miljöpartiet vill att de kvinnor och män som utsatts
            för människohandel och prostitution per automatik ska ha rätt
            att stanna i Sverige och därmed ges permanent uppehållstillstånd.
            Det är omänskligt att kräva att dessa individer ska tvingas tillbaka
            till en osäker framtid i sina ursprungsländer.
          </p>
          <head xml:id="i-5R3hJYVuzwVdtABEN7RXoJ" type="h2">
            Skadeståndsrätt till offer för kvinnohandel
          </head>
          <p xml:id="i-4qfmvfKvff2vkpb64dVFwQ">
            Det finns enligt FN idag 4 miljoner tjejer och kvinnor världen
            över som faller offer för kvinnohandel, och cirka hälften av dem
            är flickor i 15-årsåldern. Uppgifter från svenska polismyndigheter
            är att närmare 90 % av de flickor och kvinnor som säljer sex har
            blivit sexuellt utnyttjande och utsatta för mäns våld tidigare
            i livet. I dagens sexköpslag definieras inget offer, vilket är
            inkonsekvent i förhållande till det faktum att brottet att köpa
            sex befinner sig i kapitlet Om sexualbrott och inte kapitlet Om
            brott mot allmän ordning i brottsbalken. Miljöpartiet vill att
            regeringen utreder frågan om att ge flickor och kvinnor som är
            offer för människohandel brottsofferstatus. Idag har prostituerade
            ingen möjlighet att driva en civilrättslig skadeståndsprocess
            mot de män som köpt sex av dem, eftersom de inte är definierade
            som offer i lagtexten. Denna rätt till skadestånd bör vara självklar
            för den utsatta kvinnan eller flickan i relation till mannen som
            köper sex och den som förmedlar kontakten och bedriver människohandel.
          </p>
        </div>
        <div xml:id="i-K53eKoAwLNErvduWLHi2Hj" type="motSignatures">
          <list xml:id="i-HYeBCLRetmqozTaiGzevcm">
            <item xml:id="i-RrnGUbzRVzmU35k3mqrKta" who="i-SNtv8jZRB19Jr8oegj1mGK">
              Esabelle Dingizian (mp)
            </item>
            <item xml:id="i-Dr7bwJtt7XY3HwJuTevpYh" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-GVb9ck5dWLZzyX47YKPyzz" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-JW5bKcSLrXqDM7tikArqxv" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-GkK2rKT1mkn7XeufBqdTgD" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
