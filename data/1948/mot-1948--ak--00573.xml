<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__573/mot_1948__ak__573-001.pdf"/>
      <fw xml:id="i-C5R9DMcVZgoXGrg15C71LU">
        2 Motioner i Andra kammaren, nr 573.
      </fw>
      <div type="motHeader" xml:id="i-FwLqDpHWQt5Wpq35SU8qyD">
        <div type="motTitle" xml:id="i-Dgg8MypSFRMNDgnZNEjk5f"/>
        <div type="motSubmissionInfo" xml:id="i-7AT2PcbCqWZhWxwHVQbbLo"/>
      </div>
      <div type="motBody" xml:id="i-RSjH74B8TURCfdn4wcAR7F">
        <div xml:id="i-6JCMoatxRhVJWEqbhmyk7n">
          <p xml:id="i-WpfWdYs3b4GQ1PtVGErdnL">
            Nr 573.
          </p>
          <p xml:id="i-3jrDuBv7HKtKcquiSFUNVs">
            Av herr Larsson i Stockholm m. fl., i anledning av Kungl. Maj:ts
            proposition, nr 231, angående vissa åtgärder till främjande av
            bostadsförsörjningen.
          </p>
          <p xml:id="i-Mud7Rv6PytQ5kW63tWEYow">
            Kungl. Maj:ts proposition till årets riksdag om bostadsförsörjningen
            är i huvudsak begränsad till preciseringar och detaljerande tillägg
            till de av förra årets riksdag godkända nya grunderna för den
            nya bostadspolitiken. I anledning av propositionen önska vi framhålla
            och föreslå följande. Med hänsyn till det skärpta ekonomiska läget
            och till angelägenheten av största möjliga återhållsamhet i de
            offentliga utgifterna biträda vi Kungl. Maj:ts ståndpunkt att
            tillsvidare begränsa familjebostadsbidragen till redan befintliga
            lägenheter — färdiga senast den 1 januari 1948 — och trekronorsbidraget
            till av kommun eller allmännyttigt företag förvaltat hus, uppfört
            efter den 1 juli 1946. Vad särskilt familjebostadsbidragen angår
            utgör likväl den olikställig- het mellan redan befintliga och
            nyuppförda lägenheter, som härmed skulle upprätthållas, en svår
            olägenhet. Den betydande utgiftsökning, som ett undan- tagslöst
            genomförande av de vid fjolårets riksdag beslutade nya bostadsrabat-
            terna skulle medföra, måste emellertid godtagas såsom avgörande
            skäl för ett uppskov. Lånegränsen för enskilda byggnadsföretagare
            har vid fjolårets riksdag höjts till för vissa särskilda fall
            90 Y,. Däremot gäller alltjämt för låntagare av denna kategori,
            till skillnad från övriga låntagare, en extra amorteringsskyldighet
            av en procent av lånebeloppet under de första sex åren. Vi kunna
            icke finna några skäl för denna diskriminerande behandling av
            en företagarkategori, som — i trots av att bostadsproduktionens
            nödtvungna begränsning under senare år särskilt drabbat denna
            kategori — ändock svarar för en betydande del av den sammanlagda
            produktionen av flerfamiljshus med tertiärlån. Den tanke på vilken
            villkoret vilar, nämligen att amorteringen bör kunna ske hastigare
            under den tid då underhållskostnaderna äro lägre, synes oss icke
            tillräckligt bärande. Därest man ändock i praxis vill låta den
            komma till uttryck i låne- villkorens utformning, saknas alla
            skäl att begränsa sig till allenast en kategori av byggnadslåntagare;
            den borde då gälla alla lika. En sådan komplikation av lånevillkoren
            för övriga kategorier torde väl icke nu ifrågakomma, och vi hem-
            ställa alltså, att det särskilda amorteringstvånget för enskilda
            företagare måtte bortfalla.
          </p>
          <pb facs="riksdagen-motions-pdf/data/1948/mot_1948__ak__573/mot_1948__ak__573-002.pdf"/>
          <fw xml:id="i-9vLp2WG2hMYy57mpfFQbbe">
            Motioner 2 Andra kammaren, nr 573. 3
          </fw>
          <p xml:id="i-mRM7WmBBv18QZV1dKyf8u">
            I samband härmed vilja vi upptaga ännu ett spörsmål. Såsom av
            de i pro- positionen lämnade sifferuppgifterna framgår ha enskilda
            företagare i allt mindre omfattning lämnats tillfälle att medverka
            i bostadsproduktionen. Av större betydelse än de i viss mån ogynnsammare
            lånevillkor, som gälla för denna kategori, torde härvid ha varit
            det förhållandet, att kommunerna vid sin för- delning av byggnadskvoten
            i vissa fall icke lämnat erforderligt utrymme åt enskilda företagare.
            En sådan utveckling finna vi olycklig och, om den drives till
            sina extrema konsekvenser, äventyrlig både ur bostadsekonomiska
            och kom- munalfinansiella synpunkter. Även om det må vara förklarligt,
            att en kommun i tider av bostadsbrist och minskad byggnation söker
            förskaffa sig viss bestämmanderätt över fördelningen av byggnadskvoten,
            torde härav icke behöva följa, att de enskilda företagarna un-
            danträngas från bostadsproduktionen. Den moderna byggnadslagstiftningen
            och den offentliga kreditgivningen ge det allmänna tillräckliga
            möjligheter att hävda sina intressen utan att själva bostadsproduktionen
            behöver till betydande del kommunaliseras. Det är å andra sidan
            angeläget, att den stimulans genom erfarenheter och idéer i arkitektoniskt,
            bostadssocialt och byggnadsekonomiskt hänseende, som tävlingen
            mellan ett flertal olika företagare erfarenhetsmässigt medför,
            icke skjutes åt sidan och förkväves. Överallt i vårt land, i små
            och stora orter, möter man talande exempel på vad också enskilda
            företagares in- satser på stadsplaneteknikens och bostadsfrågans
            område kunna betyda. Den kontrollapparat, som efter vad nyss erinrats
            i olika former står till myndig- heternas förfogande, innebär
            tillräcklig trygghet mot missbruk. Vi vilja alltså med kraft understryka
            vikten av att olika företagsformer i fri tävlan med var- andra
            och på i huvudsak lika villkor få arbeta inom bostadsproduktionen.
            Där- vid kommer det att visa sig i vilken utsträckning de olika
            företagsformerna kunna bygga bäst och billigast. Då bostadspolitikens
            uppgift är att skaffa människorna goda och billiga bostäder men
            icke att genomföra vissa mera ideologiskt än praktiskt betingade
            kommunaliseringsprojekt, bör vid den statliga kreditgivningen
            tillses, att den kommunala verksamheten är organiserad på ett
            sätt, som i längden kan antagas leda till goda resultat, och att
            sålunda den kostnadskontroll, som ett fritt entre- prenadsystem
            medför, också får tillfälle att fullt ut göra sig gällande. I
            samma syfte äro givetvis även åtgärder mot de kartellbildningar
            och monopolistiska prisöverenskommelser, som verka fördyrande
            inom byggnadsfacket, väl mo- tiverade. I anledning av skrivelse
            av 1947 års riksdag har i propositionen upptagits frågan om vad
            som skall förstås med allmännyttiga bostadsföretag, och Kungl.
            Maj:t föreslår härvid, efter av byggnadslånebyrån verkställd utredning,
            att bostadsföretag icke må erkännas såsom allmännyttiga med mindre
            vederbörande kommun utser åtminstone majoriteten av företagets
            styrelse. Härutöver kräves att styrelseledamöter, som eventuellt
            icke väljas av kommunen, endast må utses
          </p>
          <pb facs="riksdagen-motions-pdf/data/1948/mot_1948__ak__573/mot_1948__ak__573-003.pdf"/>
          <fw xml:id="i-8j3C4tVMWQFJizUCy61bAq">
            4 Motioner i Andra kammaren, nr 573.
          </fw>
          <p xml:id="i-L6Q6JT39jhcSogWYBAWUmN">
            av personer eller företag vilka kunna betraktas såsom fullt fristående
            från egentliga byggnadsföretagarintressen. I denna fråga har förekommit
            följande. Hittills har gällt att till allmännyttigt bostadsföretag
            hänföras dels kommun- ägda företag, dels, efter kommun förslag
            och byggnadslånebyråns särskilda pröv- ning, annat företag som
            bedrives utan enskilt vinstsyfte och som är underkastat väsentligt
            kommunalt inflytande. I ett cirkulär i maj 1947 har byggnadslåne-
            byrån närmare preciserat denna regel så att till företag av denna
            kategori hän- föras, förutom praktiskt taget helt kommunägda företag,
            sådana där kommun utser flertalet styrelseledamöter och slutligen,
            efter prövning av omständighe- terna i varje särskilt fall, bostadsföretag
            där kommun utser mindre än flertalet, dock minst två styrelseledamöter.
            Efter motioner vid förra årets riksdag med hemställan bl. a. att
            samtliga styrelseledamöter i allmännyttiga bostadsföretag skola
            utses av kommun hem- ställde riksdagen hos Kungl. Maj:t om förslag
            till innevarande års riksdag vilka företag som borde hänföras
            till denna kategori. Den utredning byggnads- lånebyrån i anledning
            härav haft i uppdrag att utföra har utmynnat i den ståndpunkt,
            som i propositionen framlagts. Även om skäl kunna anföras för
            den av Kungl. Maj:t föreslagna regeln, skulle enligt vår mening
            denna undantagslösa tillämpning leda till att åtskilliga personer,
            som nu på ett förtjänstfullt sätt deltaga i den aktiva bostadspolitiken,
            komme att utestängas från sådan verksamhet. Byggnadslånebyrån
            erinrar själv därom att många kommuner ännu länge komme att sakna
            erforderlig administrativ utrustning och erfarenhet på detta område
            och att värdefulla insatser kunde väntas från företag med erfarenhet
            av organisationsarbete, bo- stadsproduktion och förvaltning, dock
            utan att i sådana sammanhang företräda intressen åsyftande enskild
            vinst. Med hänsyn till vad vi sålunda anfört anse vi, att vid
            bifall till den av Kungl. Maj:t föreslagna huvudregeln alltjämt
            bör bibehållas den hittillsvarande möj- ligheten att såsom allmännyttigt
            bostadsföretag efter prövning av omständig- heterna i varje fall
            må godkännas även företag i vars styrelse kommun utser mindre
            än flertalet, dock minst två ledamöter. Att i bostadsföretags
            styrelse ej böra inväljas — av kommun ej mindre än av annan delägare
            — personer som företräda byggnadsföretagarintressen och som sålunda
            vid prövning av entreprenadanbud och i liknande fall måste anses
            jäviga, finna vi självfallet riktigt. Enahande jävsförhållande
            föreligger emellertid även — vilket propositionen förbigår — i
            fråga om anställda vid byggnadsföretag, alltså exempelvis byggnadsarbetare
            eller representanter för organisation, omfattande sådana anställda.
          </p>
          <p xml:id="i-7fVLRF14gYbHXNV6qxKUT6">
            Enligt föreliggande prognoser å bostadsmarknadens utveckling
            — vilka vi visserligen finna väl sangviniska — skulle, främst
            på grund av den min-
          </p>
          <p xml:id="i-EVjeQhqjstBW2DVUBW2jSu">
            skade hushållsbildningen, utsikter föreligga till en avveckling
            av den nuva- rande bristsituationen under de första åren av 1950-talet.
            Med återvunnen
          </p>
          <pb facs="riksdagen-motions-pdf/data/1948/mot_1948__ak__573/mot_1948__ak__573-004.pdf"/>
          <fw xml:id="i-MMGmnAmgR61tFDpKscCCd7">
            Motioner i Andra kammaren, nr 573. 2
          </fw>
          <p xml:id="i-BdjgGnySSprBAbvpH6N6os">
            balans mellan tillgång och efterfrågan bör den nu rådande stränga
            regleringen av bostadsmarknaden avvecklas. Härav skulle med all
            säkerhet följa en bättre anpassning mellan bostäder och bostadsbehov
            och ett bättre utnyttjande av bostadsbeståndet i dess helhet.
            Dagens bostadspolitiska åtgärder böra avvägas med hänsyn till
            önskvärdheten av en dylik utveckling, och särskilt böra åtgär-
            der av generell subventionskaraktär betraktas och utformas såsom
            provisorier. Ändock måste vi, i betraktande av det nuvarande prisläget
            och dess stegrings- tendenser, alltjämt biträda de förslag om
            sådana åtgärder, som även årets bostadsproposition innehåller.
            Vi motsätta oss icke heller förslaget om infö- rande av en femte
            subventionsgrupp, därest kostnadsutvecklingen ger anled- ning
            därtill, eller inrättande av en särskild vintersubvention. Med
            åberopande av vad sålunda anförts hemställa vi,
          </p>
          <p xml:id="i-L9DGQVCoZu8pBL6qDVTxhJ">
            att riksdagen vid prövningen av i Kungl. Maj:ts proposition nr
            231 framlagda förslag måtte beakta de synpunkter och för- slag,
            som här ovan framförts.
          </p>
          <p xml:id="i-XdyraWwKixmyNQoRCsnyMo" type="date">
            Stockholm den 26 maj 1948. | Yngve Larsson.
          </p>
          <p xml:id="i-BFCGPGShiHvRkvedGWMdA4">
            Edvin Jacobsson Bertil von Friesen. Filip Kristensson. i Igelsbo.
          </p>
        </div>
      </div>
    </body>
  </text>
</TEI>
