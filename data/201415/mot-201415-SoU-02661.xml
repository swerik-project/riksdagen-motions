<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-02661">
  <teiHeader>
    <fileDesc>
      <titleStmt>
        <title>Statlig sjukvårdsförsäkring med relevant ersättning till vårdgivare</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2661 av Finn Bengtsson (M)</title>
          <idno type="rdwebb">H2022661</idno>
          <rs type="number">2661</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2022661/text</ref>
          <ref type="dokument_url_html">http://data.riksdagen.se/dokument/H2022661</ref>
          <ref type="dokumentstatus_url_xml">http://data.riksdagen.se/dokumentstatus/H2022661</ref>
          <ref type="docx">http://data.riksdagen.se/fil/A9F77528-E416-40F1-B9B3-352402B4CBD2</ref>
          <ref type="pdf">http://data.riksdagen.se/fil/7F50530A-3D5C-409E-A5B4-7A3645B87907</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Pw5gQf1fBw9ePSCK9Esej8" type="signed"/>
        <correspContext corresp="i-Pw5gQf1fBw9ePSCK9Esej8">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-UPfpiv4iFskNM9s1w3dc7x" type="submitted">
          <date when="2014-11-10"/>
          <time when="16:41:52"/>
        </correspAction>
        <correspAction xml:id="i-QwPWWVRRk94smd3tjQkgKb" type="referred">
          <date when="2014-11-12"/>
        </correspAction>
        <correspAction xml:id="i-2NVBSvVibLpMzUaqGx8Qnk" type="assigned">
          <date when="2016-05-09"/>
          <time when="15:42:44"/>
        </correspAction>
        <correspContext corresp="i-2NVBSvVibLpMzUaqGx8Qnk">
          <ref type="assignedTo">Socialutskottet</ref>
        </correspContext>
        <correspAction xml:id="i-YYaohCiy2Y4vAvVUvPowD6" type="behandlas_i"/>
        <correspContext corresp="i-YYaohCiy2Y4vAvVUvPowD6">
          <ref type="uppgift">2014/15:SoU7</ref>
          <ref type="ref_dok_id">H201SoU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2661 av Finn Bengtsson (M) Statlig
          sjukvårdsförsäkring med relevant ersättning till vårdgivare
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-GvN66SX6C5mYPKLmBjQknN">
            Förslag till riksdagsbeslut
          </head>
          <list style="ol">
            <item xml:id="i-E6anChvWUsq2Xc78rKnV4p">
              Riksdagen tillkännager för regeringen som sin mening vad som
              anförs i motionen om en statlig sjukvårdsförsäkring med relevant
              ersättning till vårdgivare.
            </item>
          </list>
        </div>
        <div type="motContent">
          <head xml:id="i-VcfXUA6F7m26e9yhHwAWX5" type="h1">
            Motivering
          </head>
          <p xml:id="i-7pRKXjFXe3ie9twjGAvyAR">
            Den demografiska utvecklingen i Sverige visar att medellivslängden
            under senare år stigit med 30–40 dagar per år, och för allt fler
            blir upplevelsen av 100-årsdagen en realitet. Detta är naturligtvis
            mycket glädjande i sig, men innebär också att vi med idag drygt
            1,6 miljoner svenskar över 65 års ålder kan räkna med att denna
            grupp år 2020 uppgår till cirka 2 miljoner människor. Även om
            dagens och kommande tiders äldre kan förväntas vara friskare än
            tidigare decenniers personer i samma ålder, så kan man förutse
            att kraven på en fungerande sjukvård kommer att öka i framtiden.
            I en framåtsyftande analys måste man då göra upp med en del för
            dagen obekväma sanningar, och förutsättningslöst lägga fram förslag
            på bland annat framtida organisation och finansiering av hälso-
            och sjukvården så länge denna utgår från en trygg solidarisk finansieringsgrund
            om vilket råder bred parlamentarisk enighet i Sveriges riksdag.
          </p>
          <p xml:id="i-UnRyu1HA4Mj2HCaWzNLMVa">
            I socialutskottets betänkande 2011/12:SoU14 står bland annat
            att läsa under utskottets övervägande över motioner inlämnade
            med förslag på organisation och finansiering av hälso- och sjukvården
            m.m.: ”I januari 2011 tillsatte regeringen en särskild utredare
            som bl.a. ska se över den kunskapsstyrning, forskningsfinansiering
            och kunskapsgenerering som berörda myndigheter bedriver och vid
            behov lämna förslag som samordnar myndigheternas arbete inom området
            (dir. 2011:4).” I maj 2012 lämnade utredningen, som antagit namnet
            Statens vård- och omsorgsutredning, sitt slutbetänkande till regeringen.
          </p>
          <p xml:id="i-QJL1pcw6jDeQ3yE9pUgDdQ">
            Inom ramen för utredningens direktiv nämns inget om möjligheten
            för en översyn om att införa en obligatorisk statlig sjukförsäkring
            eller en översyn av nya ersättningsmodeller inom hälso- och sjukvården
            för framtiden. Sådana förslag lämnades emellertid i motion 2011/12:So582,
            vilken behandlades i det aktuella betänkandet 2011/12:SoU14. Men
            i praktiken behandlades inte motion So582 alls i betänkande SoU14,
            då det varken under rubriken Utskottets övervägande eller rubriken
            Utskottets ställningstagande fanns någon specifik eller ens någon
            allmän skrivning som kommenterade förslagen som lagts fram i denna
            motion. Däremot yrkades avslag på motionen av utskottet, något
            som sedan riksdagen biföll vid votering i ärendet under våren
            2011.
          </p>
          <p xml:id="i-UkgafQFhUGyWwAaYDUgPFv">
            För att få en rättvisare beredning av de förslag som fanns i
            motion 2011/12:So582 läggs i denna motion ånyo en likalydande
            motivering fram med förslag till riksdagen att överväga besluta
            ge regeringen tillkänna.
          </p>
          <p xml:id="i-MozmDoQehGTGJDVsmfFsX9">
            De 150 år gamla landstingen, som fortsatt idag bekostar och producerar
            sjukvård, är inte säkert bäst skickade att anta framtidens utmaning
            för hälso- och sjukvårdens organisation och finansiering. Ansvaret
            för helheten, att möta enskildas lidande likvärdigt och hålla
            koll på samhällskostnaden för ohälsa och sjukdom, vilar alltid
            på staten. Detta är särskilt viktigt om en jämlik vård för alla
            över hela landet ska kunna etableras, något den svenska politiken
            är rörande överens om ska vara en övergripande målsättning. Förslag
            till en bredare nationell lösning av vår offentligfinansierade
            sjukvård bör därför vara ett välkommet inslag inom den svenska
            socialpolitiken, och två sådana avseende organisation och finansiering
            av framtidens hälso- och sjukvård lämnas i denna motion.
          </p>
          <p xml:id="i-JTxCiSfSau9xZfqxizqbUi">
            I Nederländerna infördes 2005 i bred parlamentarisk enighet ett
            nytt hälso- och sjukvårdssystem som byggde på en sjukförsäkringsmodell.
            Systemet har enligt de ansvariga i den holländska regeringen successivt
            löst tidigare problem med exempelvis dålig tillgänglighet och
            höga kostnader, men bygger i grunden på privata försäkringslösningar
            som på olika sätt subventioneras av den holländska staten. Ett
            sådant system var naturligt att vidareutveckla i Nederländerna
            där man tidigare i mångt och mycket haft ett system med privata
            sjukvårdsförsäkringar som dock hade alltför dålig täckning inom
            befolkningen. I Sverige är denna typ av system som enbart subventioneras
            av staten inte relevant att utveckla, då vi har en skattefinansierad
            hälso- och sjukvård. Däremot skulle de skatter som erläggs för
            att bekosta hälso- och sjukvården kunna samordnas till att garantera
            en obligatorisk statlig sjukvårdsförsäkring för alla svenska medborgare.
            Huvuddragen i ett sådant förslag kan därför sammanfattas enligt
            följande:
          </p>
          <p xml:id="i-VfnsSB9uH5VtEkTTh2Ue2p">
            1. Skattemedlen följer patientens val av en vårdförsäkring genom
            en sjukvårdsförsäkring obligatorisk för alla medborgare. Staten
            certifierar flera konkurrerande försäkringsgivare. Ingen medborgare
            får vägras försäkring om försäkringsgivaren vill certifieras.
          </p>
          <p xml:id="i-QnWqr4q6TPakKwVn6vaXDY">
            2. Olika lösningar för personers och familjers olika vårdbehov
            under livet erbjuds genom till viss del olika fokus i de olika
            försäkringsgivarnas utbud. Vill man emellertid inte själv välja,
            garanteras man vård av en gemensam försäkringsgivare där staten
            är huvudman.
          </p>
          <p xml:id="i-VNw5sGmVhhuzNPodrMnrfm">
            3. Försäkringsgivare som ser till flest människors behov har
            störst chans för framgång. En annan framgångsfaktor är att upphandla
            vård från bästa och mest effektiva utförare, offentliga eller
            privata är likgiltigt. Kvalitet, som är patientens önskemål, och
            kostnadseffektivitet, som också är samhällets önskemål, går på
            så sätt hand i hand.
          </p>
          <p xml:id="i-RoHihFG6kuXur577qJgWaP">
            4. Patienten styr resurserna men premien bekostas av staten.
            En rättvis vård över hela landet ges till alla efter egna val.
            Skatteväxlingen från landstingen till staten för sjukvårdsavgiften,
            den offentligbetalda försäkringspremien, ger samlat samhällsekonomiskt
            ansvar för utgifter för sjukdomsbekämpning.
          </p>
          <p xml:id="i-Tt7jtWvRFEgqoBHS3jUczY">
            5. Genom flyttat fokus från samhällets kostnader för sjukvård
            till kostnader för sjukdom, kan regionansvariga sjukvårdspolitiker
            istället ägna sig åt att organisera sjukvård som är svår att få
            i ekonomisk balans. Exempelvis mycket högspecialiserad, kostnadskrävande
            vård som sker i liten volym. Uppgiften kommer idag lätt i kläm
            mellan landstingens olyckligt blandade roller och ansvar. Genom
            avtal mellan staten, den enskilt valda försäkringsgivaren (som
            rimligen inte ensam klarar av detta) och de nya regionerna avgörs
            hur och av vem sådan vård bäst levereras. Riktade extra statssubventioner
            för sådan speciell regionaliserad eller nationaliserad vård kan
            då motiveras.
          </p>
          <p xml:id="i-QPAQAytR5w8XeyWQ4icDXs">
            6. Situationen för privata sjukvårdsförsäkringar som idag ökar
            i antal i vårt land utan att någon enhetlig politisk lösning för
            detta har kunnat föreslås, kan sannolikt komma att hanteras lättare
            i ett system med en obligatorisk statlig sjukvårdsförsäkring som
            grundfinansiering för alla medborgare. Diskussionen om skatteavdrag
            för privata försäkringar blir också överflödig. Enhetliga statliga
            sjukvårdsförsäkringar öppnar även för diskussion om ”nationella
            prioriteringar” av sjukvård, vars ”öppenhet” fortfarande lyser
            med sin frånvaro. Olika profil för olika försäkringsgivare ger
            större valmöjlighet för den enskilde att prioritera innehållet
            i sin egen vård.
          </p>
          <p xml:id="i-7uDBEEzE6ehwRSFwQv1Rc2">
            7. Globalisering med friare rörlighet både för sjukvårdens utförare
            och för patienterna underlättas med en enhetligt och solidariskt
            finansierad men individuell försäkringspremie. Den statligt inbetalda
            försäkringspremien kan exempelvis villkoras med att försäkringsgivaren
            garanterar vården för den försäkrade på den ort, i eller utanför
            Sverige, som den försäkrade föredrar. Alternativt kan staten förhandla
            med försäkringsgivarna om hur man bäst värnar vårdentreprenader
            som ser till såväl svenska patienters hälsa som svenska intressen
            i övrigt. Detta kan kanske komma att ta sig uttryck som liknar
            hur försäkringsgivare idag stödjer exempelvis trafik- och arbetsmiljösäkerhetsarbete
            när man försäkrar människor mot olycksfall i trafiken och på arbetsplatserna.
          </p>
          <p xml:id="i-VDVDfBJUQW2ALxxiKMq23E">
            Oavsett om förslaget med en obligatorisk statlig sjukvårdsförsäkring
            blir en framtida realitet i Sverige eller inte måste nya ersättningsmodeller
            för prestationer inom hälso- och sjukvården utvecklas. Så länge
            den svenska sjukvården under socialdemokratiska regeringar med
            tydligt vänsterinflytande förbehöll det offentliga inte bara att
            finansiera hälso- och sjukvården utan i huvudsak också utföra
            densamma var behovet för att utveckla mer välfungerande och rättvisa
            ersättningssystem för vårdproduktion mycket begränsat. Detta var
            olyckligt av flera anledningar, bland annat för att omoderna och
            orättvisande system fick fortleva, vilket gav varken offentlig
            eller annan utförare incitament att öka kvaliteten i vårdproduktionen.
            Med en glädjande ökad mångfald av utförare i vården, och därmed
            en ökad valmöjlighet för patienterna, genom alliansregeringens
            reformambitioner på detta område är det väsentligt att moderna
            och mera rättvisande ersättningsmodeller för vårdproduktionen
            utvecklas och införs inom hälso- och sjukvården.
          </p>
          <p xml:id="i-KRPXse7JRDyB2hucuUkWLW">
            I princip kan ersättningen för vårdproduktion utgå från fyra
            olika modeller, som kan gälla för fördelning av resurser till
            såväl offentlig som privat vårdgivare:
          </p>
          <head xml:id="i-4axoAHdxD4j2KnVhtjquid" type="h1">
            •Budget (strikt ram för utgifterna).
          </head>
          <head xml:id="i-5kopRPbfu8B7ku2me8NU4f" type="h1">
            •Ersättning av alla kostnader (ej låst på förhand till budget)
            men oavsett prestation.
          </head>
          <head xml:id="i-KnF8EJ3d1EU5t2RMuf2rbR" type="h1">
            •Ersättning relaterad till prestation eller produktivitet.
          </head>
          <head xml:id="i-HwhJeuX3kBv6n4Sn2eYyeH" type="h1">
            •Ersättning relaterad till ”effektivitet” liktydigt med slutligt
            resultat eller utfall.
          </head>
          <p xml:id="i-BnMSfVkpTzSsKcC4SaBR6p">
            De första två modellerna handlar om anslag, med eller utan en
            på förhand uppsatt ram, som ger möjligheter till en övergripande
            ersättning för verksamheten. Naturligtvis förutsätts även här
            att vårdgivarna presterar något, men kopplingen mellan prestation
            och ersättning är mycket indirekt och därigenom otillfredsställande
            för dagens rimliga krav på bevisbar effektivitet med bibehållen
            hög kvalitet i vården.
          </p>
          <p xml:id="i-VTv5JbjyUPzH2z13QCEcPT">
            Den strikta budgetmetoden, som är landstingens finansieringsmodell
            för huvuddelen av sin egen verksamhet idag, innebär en bestämd
            ersättning till vårdgivaren för en viss tidsperiod, inte direkt
            relaterad till aktivitet utan ofta baserad på tidigare aktivitet
            eller kostnader. Modellen medför hyfsad kontroll över kostnaderna
            på samlad, aggregerad nivå, men den innehåller alltför begränsade
            incitament för att premiera förbättrad aktivitet, prestationer
            och kvalitet. Dessutom inbjuder ramen i budgetmodellen nedbruten
            till enskilda verksamheter till omotiverad rundgång av patienter
            mellan olika vårdgivare i systemet. I denna modell lönar det sig
            cyniskt nog att ”bli av med patienten”, och den är naturligt nog
            inte anpassad till dagens glädjande utveckling mot en större mångfald
            av vårdgivare som konkurrerar om patienternas gunst. Risken med
            en alltför strikt budgetram för sjukvårdskostnaderna i förhållande
            till det övergripande målet om att bekämpa sjukdom, gör att denna
            modell utan andra inslag dessutom inbjuder till att alltför kraftigt
            begränsa utbudet av sjukvård – ibland omnämnt som ”ransoneringssjukvårdspolitik”.
            I sin renodlade form hör denna typ av finansieringsmodell endast
            hemma i samhällen med planekonomi och där all sjukvårdsproduktion
            tillhandahålls av det offentliga.
          </p>
          <p xml:id="i-EwXozgNzm22wyPnSYZ5j3W">
            Ersättning av kostnader utan strikt ekonomisk ram på förhand
            innebär istället att finansiären ersätter de kostnader som uppstått,
            antingen som helhet eller via en så kallad fee-for-service-modell,
            alltså delvis med en koppling till ersättning för prestation.
            Denna modell innehåller incitament för högre produktion, något
            mindre för kvalitet och minst för effektivitet. En modell som
            denna är dock knappast relevant i en solidariskt finansierad sjukvård
            då man utan budgetram kan riskera skenande sjukvårdskostnader
            utan ansvarsfull kontroll över skattebetalarnas pengar.
          </p>
          <p xml:id="i-56D3qvgnsVkau9TADpwRao">
            I Sverige har vi i modern historia hittills haft en alltför omfattande
            volym av offentligdriven vård, vilket gynnat just ersättning enligt
            budgetmodellen med utgiftskontroll men utan nämnvärda incitament
            för att premiera förbättrad aktivitet, prestationer och kvalitet.
            Bristen på en större mångfald av vårdgivare har de facto kraftigt
            hämmat oss i vårt land att vara med och utveckla andra och modernare
            modeller för att ersätta sjukvårdsproduktion på ett rationellt
            sätt. Men den begränsade sjukvårdsverksamhet inom ramen för den
            solidariska finansieringen med skattemedel som trots allt ”tillåtits”
            vid sidan av den offentligdrivna har krävt att ersättningar som
            bättre relaterar till prestation eller produktivitet har måst
            införas.
          </p>
          <p xml:id="i-KoDmmPYZvqjmSfKVwPZ62P">
            I korthet har detta inneburit att vi i Sverige huvudsakligen
            inlemmat ett system utvecklat i USA på 1980-talet och som bygger
            på så kallade diagnosrelaterade grupper (DRG). Systemet bygger
            på grupperingar av internationella diagnosklassifikationssystem.
            DRG-systemet syftar alltså till att samla kliniskt relaterade
            och kostnadsmässigt homogena fall i distinkta grupper för beräkning
            av ersättningens storlek till en bestämd summa pengar för ett
            standardiserat patientfall av en viss typ. Sammanfattningsvis
            ger ersättning av prestationer av typen DRG vissa incitament för
            aktivitet men garanterar i sig inte kvaliteten och inbjuder också
            till försök att selektera patienter, att manipulera diagnoskodning
            m.m. något som även detta motverkar syftet med det övergripande
            målet för sjukvårdspolitiken med att bekämpa sjukdom. När DRG-modellen
            kopplas till budgetmodellen med strikt ram, som i Sverige, så
            blir tyvärr tillkortakommandet med ”ransoneringssjukvården” ibland
            som tydligast. En vårdgivare som är effektiv i systemet och har
            rätt att utkräva mycket ersättning enligt DRG-kriterier slår lätt
            ”i taket” för budgetramen, och så hämmas främst den som kanske
            är mest produktiv att få fortsätta producera sjukvård.
          </p>
          <p xml:id="i-A5k8CRWtbG2trPkrzkQyW2">
            Andra länder, som traditionellt haft en större mångfald av vårdgivare
            än Sverige, har följaktligen utvecklat DRG-system och även infört
            helt nya modeller för ersättning till sjukvårdsproduktion under
            de senaste decennierna (se vidare i Calltorps utredning 2007-12-09).
            Vi har p.g.a. ointresse för att utöka antalet alternativa vårdgivare
            under de många socialdemokratiska åren vid makten tyvärr kommit
            kraftigt på efterkälken i Sverige med detta utvecklingsarbete,
            varför det nu med en ny inriktning på sjukvårdspolitiken med alliansregeringen
            är hög tid att ändra på detta förhållande.
          </p>
          <p xml:id="i-7ApPQYJhgoRfeW49BTcEvt">
            Den typ av nya ersättningsmodeller för sjukvård som bör tas fram
            i Sverige ska bygga på ambitionen med fri etableringsrätt för
            godkända vårdgivare, utgå från att patienten är i centrum med
            individens fria val, samtidigt som den ska vara modern, rättvis
            (och konkurrensneutral) och utgöra en sjukvårdseffektiv ersättningsprincip
            som helst också harmoniserar med utvecklingen av ersättningar
            i övriga EU-länder.
          </p>
          <p xml:id="i-CoQqjc8BCRdnPkMMYHBZE6">
            Med nytt sikte inställt på effektivitetsrelaterade ersättningssystem
            kan dessa exempelvis utgöras av olika bonussystem, där ersättning
            utgår i större omfattning till vårdgivare som kan uppvisa resultat
            enligt nya och mera definitiva indikatorer för effektivitet och
            kvalitet. Sådana mått kan vara ett bra allmänt utfall av vården
            parat med ett minimum av medicinska komplikationer, misstag och
            andra misslyckanden, ett minskat antal sjukskrivningar och förtidspensioneringar,
            en god kontinuitet och tillgänglighet för patienterna (i det fall
            detta är ett prioriterat önskemål från patienterna). Indikatorerna
            kan utsträckas till att även innefatta bättre upplevd total hälsa
            och välmående hos patienterna, och ytterst med över lång tid också
            visad ökad överlevnad jämfört med andra vårdgivare.
          </p>
          <p xml:id="i-XLppTBU1jbSZhxsqq8gxvL">
            Alliansregeringens införande av öppna, nationella kvalitetsregister
            är en utmärkt ingång för att också utforma nya och mer relevanta
            ersättningssystem till bra och effektiva vårdproducenter. Utvecklingsarbete
            för att finna nya, bättre och mer rättvisa ersättningssystem anpassade
            för en sjukvård som bedrivs av allt fler vårdgivare är särskilt
            viktigt idag. Detta inte minst som man bör sträva mot en förändring
            av hälso- och sjukvårdslagen (HSL) i riktning från att ha varit
            en skyldighetslagstiftning för sjukvårdshuvudmännen till att bli
            en rättighetslagstiftning för patienterna. När patienterna slutligen
            med en sådan lagstiftning tagit makten över vården och exempelvis
            kan lagföra ”dålig” vård, är det särskilt viktigt att den ersättning
            som utgår till vårdgivare sker på ett modernt sätt där effektiv
            och säker sjukdomsbekämpning tydligt ska premieras.
          </p>
          <p xml:id="i-NFADPeF3qAZEhYgvzmas9p">
            Den 27 januari 2011 utsåg regeringen en särskild utredare som
            fick i uppgift att se över hur staten, genom sina myndigheter,
            kan verka för ett effektivt och långsiktigt hållbart vård- och
            omsorgssystem (dir. 2011:4). Syftet var bl.a. att stärka det hälsofrämjande
            arbetet för att minska det framtida vårdbehovet och att göra vården
            mer jämlik i hela landet. Uppdraget lämnade sitt slutbetänkande
            våren 2012. Jag tycker att regeringens ansats med denna utredning
            är mycket positiv, men jag anser inte att detta omfattande uppdrag
            har lett fram till tillräckligt skarpa förslag för ett av våra
            viktigaste gemensamma trygghetssystem som kan förankras i bredaste
            möjliga parlamentariska samförstånd.
          </p>
          <p xml:id="i-M8ieSw8X7aNZjU7hXoeU5Z">
            Regeringen har också redan under 2010 tillsatt den parlamentariska
            socialförsäkringsutredningen (dir. 2010:48) i vars direktiv det
            finns en frågeställning om hälso- och sjukvårdens roll och ansvar.
            Här ska enligt regeringen den parlamentariska kommittén överväga
            olika modeller för medfinansiering av sjukförsäkringskostnaderna
            och analysera hälso- och sjukvårdens förutsättningar att utöver
            detta vidta nödvändiga insatser för att patienter ska kunna behålla
            och återfå sin arbetsförmåga. Uppdraget ska slutrapporteras till
            regeringen under våren 2013.
          </p>
          <p xml:id="i-NwAaWMssYhY1RKG5Fi3oFf">
            Förslagen i den aktuella motionen kräver en bred parlamentarisk
            förankring om de ska kunna genomföras i praktiken. Förslagen är
            också synnerligen konkreta, varför en möjlighet är att de i ett
            första skede förtydligas genom ett tilläggsdirektiv till den parlamentariska
            socialförsäkringsutredningen.
          </p>
          <p xml:id="i-6pfs9qRNHnQhHSVTnTNPxv">
            Nackdelen med tilläggsdirektiv till den parlamentariska utredningen
            är att dess arbete i så fall skulle riskera försenas avsevärt,
            vilket skulle vara negativt för de många viktiga frågeställningar
            man redan har att ta ställning till. Ett alternativ vore istället
            att överväga tillsättning av en separat parlamentarisk utredning
            med fokus på framtidens organisation och finansiering av hälso-
            och sjukvården där de aktuella förslagen i den här motionen om
            en obligatorisk statlig sjukvårdsförsäkringsmodell och utvecklingen
            av nya och mera rättvisande ersättningsmodeller för vårdproduktion
            tas som utgångspunkt i direktiven. Oavsett om att utnyttja befintlig
            utredning eller att tillsätta en ny utredning förefaller regeringen
            vara den bästa lösningen vill jag att hälso- och sjukvårdens organisation
            och finansiering analyseras i grunden med sikte på att kunna vara
            på plats fram mot nästa decennium.
          </p>
        </div>
        <div type="motSignatures">
          <list>
            <item xml:id="i-3FgE433rxuBG8GQNpwyCNX" who="i-Ev6Dx3pWj2WT32VGQpabaz">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
