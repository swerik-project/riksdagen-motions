<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__336/mot_1946__fk__336-001.pdf"/>
      <div type="motHeader" xml:id="i-NXbjvqz6pw5WxXhyU14xwU">
        <div type="motTitle" xml:id="i-9LgxrKwk87kTt3Rt8VDYZB"/>
        <div type="motSubmissionInfo" xml:id="i-9at1HNQafrfgvtAGwjyfRb"/>
      </div>
      <div type="motBody" xml:id="i-KRBoRhz7Av4t2dY44x8C38">
        <div xml:id="i-8bKVbZrpnmBXX7J7S2Ne17">
          <p xml:id="i-9XMBytKEE5jfiGXEwse9K7">
            2 Motioner i Första kammaren, nr 336.
          </p>
          <p xml:id="i-DEL1LbHr8osgPaWktQECvz">
            Nr 336.
          </p>
          <p xml:id="i-6q7xzVHz8F3rCoaqx5pcE5">
            Av herr Wahlund m. fl., i anledning av Kungl. Maj:ts proposition
            angående amslag för budgetåret 1946/47 till folkskolesemi- narierna
            m. m.
          </p>
          <p xml:id="i-6DKWXdffHYga89pgeAyZYV">
            I propositionen nr 242 har Kungl. Maj:t begärt anslag till folkskolesemi-
            narierna m. m. för budgetåret 1946/47 samt i samband därmed föreslagit
            viss utvidgning av seminarieorganisationen. Anledningen härtill
            är den brist på folkskollärare, som under senare år gjort sig
            märkbar. Denna brist har särskilt framträtt, då det gällt att
            återbesätta lärarplatser vid de lägre skolformerna. Frågan har
            utretts av särskilt tillkallade sakkunniga, de s. k. 1945 års
            se- minariesakkunniga. Vid de av de sakkunniga företagna statistiska
            undersök- ningarna har det visat sig, att icke mindre än omkring
            en tredjedel av de tjänster vid B 2- och B 3-skolor, vilka ledigförklarats
            under åren 1940—44, har frek- vensen av sökande varit så låg,
            att man icke kunnat fylla de tre förslagsrummen. Vid B 1-skolorna
            har samma förhållande framträtt i omkring en fjärdedel av samtliga
            fall. I ett ganska stort antal fall har ingen sökande anmält sig.
            Vid B 2-skolorna var detta förhållandet vid 47 av 493 ledigförklarade
            tjänster och vid B 1-skolorna vid 25 av 442 lediga tjänster. Som
            chefen för ecklesiastikdepartementet framhåller, mana dessa fakta
            till allvarlig eftertanke. Situationen är sådan, att undervisningen
            i åtskilliga av våra folk- och småskolor mer eller mindre kontinuerligt
            handhaves av lärar- krafter, som icke fylla de uppställda kompetensfordringarna.
            Någon förbätt- ring av detta läge i framtiden kan inte väntas,
            om icke särskilda åtgärder vidtagas. De sakkunniga ha diskuterat
            olika metoder för att underlätta lärarrekryte- ringen vid mera
            avlägset liggande skolor eller vid de lägre skolformerna över-
            huvud taget, men endast föreslagit avskaffande av den s. k. karenstiden
            vid ifrågavarande skolformer. Övriga åtgärder, som ha varit föremål
            för diskus- sion, ha varit: förbättring av tjänstebostäderna,
            dubbel tjänstårsberäkning, möjlighet till förflyttning och större
            hänsyn till tjänstgöringstiden vid värde- ringen av meriter samt
            särskilt lönetillägg. Beträffande den sistnämnda åt- gärden har
            en av de sakkunniga i en reservation förordat ett lönetillägg
            av 500 kr. åt lärare vid de skolformer det här är fråga om. Chefen
            för ecklesiastikdepartementet har i ifrågavarande proposition
            anslutit sig till förslaget om karenstidens upphävande men föreslår,
            att detta endast
          </p>
          <pb facs="riksdagen-motions-pdf/data/1946/mot_1946__fk__336/mot_1946__fk__336-002.pdf"/>
          <p xml:id="i-S49hj2vcF6SQoyTefqQ5cp">
            Motioner i Första kammaren, nr 336. 3
          </p>
          <p xml:id="i-KEKjbyeX5CB5LXwX6qHQPk">
            skall ske temporärt. Beträffande tjänstebostäder meddelar han,
            att propo- sition senare skall föreläggas riksdagen med bland
            annat förslag om beviljande av statsbidrag åt skoldistrikten för
            uppförande av dylika bostäder. Övriga av de sakkunniga diskussionsledes
            framförda förslag äro av löneteknisk natur och komma att upptagas
            till behandling av chefen för finansdepartementet enligt vad som
            upplyses i propositionen. Vi anse det nödvändigt, att effektiva
            åtgärder omedelbart vidtagas för att tillgodose behovet av kompetenta
            lärare vid de lägre skolformerna. Under nu rådande förhållanden
            blir landsbygdsungdomens undervisning och fostran ef- tersatt.
            Det måste anses vara av utomordentlig vikt, att landsbygdsdistrikten
            respektive de lägre skolformerna tillförsäkras goda lärare. Kvaliteten
            på lära- rens undervisning kan ofta ha större betydelse för resultatet
            inom skolarbetet än skolformen. På landsbygden blir skolan på
            ett helt annat sätt än i tätbyg- den ett kulturcentrum för orten.
            Detta understryker ytterligare betydelsen av att landsbygden ej,
            som ofta sker, får de lärare, som ej kunnat bestå i tävlan om
            befattningarna i städer och tätorter. Det gäller här en fråga
            av hög angelägenhetsgrad. Varken tekniska svårig- heter eller
            kostnadssummor på årliga miljonbelopp få verka avskräckande, då
            man vill tillförsäkra ifrågavarande skolor goda lärarkrafter.
            Vi anse, att de av chefen för ecklesiastikdepartementet förordade
            åtgärderna böra genomföras, men vi anse icke dessa vara tillfyllest.
            De böra kompletteras med den av reservanten inom de seminariesakkunniga
            föreslagna åtgärden att bevilja lärare vid de lägre skolformerna
            ett särskilt lönetillägg. Seminariesak- kunniga anse, att frågan
            om dylika särskilda lönetillskott för de lägre skol- formerna
            bör anstå, »till dess att erfarenhet vunnits, huruvida övriga
            av de sakkunniga föreslagna åtgärder äro tillräckliga eller ej».
            Chefen för ecklesia- stikdepartementet har anslutit sig till denna
            uppfattning. Enligt vår mening bör det emellertid ligga i öppen
            dag, att svårigheterna vid rekryteringen av lärarbefattningarna
            vid de lägre skolformerna äro så stora (ett förhållande som tydligt
            bestyrkes av den i seminariesakkunnigas betänkande redovisade
            statisti- ken), att ingen tvekan borde råda om otillräckligheten
            i de i övrigt förutsatta åtgärderna: karenstidens slopande, förbättrade
            lärarbostäder och dubbel tjänst- årsberäkning. Vi hysa den uppfattningen,
            att frågan om ett särskilt lönetill- lägg utgör en mycket väsentlig
            del i föreliggande problem. Att lärarna icke gärna söka platser
            vid de lägre skolformerna beror icke endast av att dessa skolor
            ligga avlägset — vilket de för övrigt ingalunda alltid göra —
            eller på den lägre skolformen i och för sig, utan också och kanske
            främst därpå, att lönerna på grund av dyrortsgrupperingen äro
            låga för dessa lärare. Det synes oss därför starkt motiverat att
            genom ett särskilt lönetillägg bereda lärarna vid dessa skolformer
            en ekonomisk förbättring. Detta skulle helt säkert i väsentlig
            grad underlätta nyrekryteringen till ifrågavarande skolor. Ett
            sådant tillägg skulle vara desto mera berättigat, som de regionala
            levnadskostnadsskillnaderna nu- mera starkt utjämnats.
          </p>
          <pb facs="riksdagen-motions-pdf/data/1946/mot_1946__fk__336/mot_1946__fk__336-003.pdf"/>
          <p xml:id="i-R4oNLmkHYrUTepf8njaSrk">
            Motioner i Första kammaren, nr 336. Med anledning av vad som
            anförts få vi hemställa,
          </p>
          <p xml:id="i-7xA3VsER4AJhYCiSsxKqUQ">
            att riksdagen måtte i skrivelse till Kungl. Maj:t begära, att
            Kungl. Maj:t måtte för årets höstriksdag lägga fram förslag om
            ett särskilt lönetillägg på 500 kronor per år att utgå till folk-
            skollärare och småskollärare, vilka äro anställda vid skolor av
            B 2- eller B 3-form samt vid mindre folkskolor och vissa b-skolor.
          </p>
          <p xml:id="i-149SdLGAbJwyrqDgH6BXc6">
            Stockholm den 7 maj 1946.
          </p>
          <p xml:id="i-9ZUFpg75ee6vjSKU5Dn3Ra">
            S. G. W. Wahlund. B. A. Nilsson. Arvid De Geer.
          </p>
          <p xml:id="i-XCqdBKf2DRPMQdGw5oaDUs">
            Caslon Press Boktryckeri, Stockholm 1946
          </p>
        </div>
      </div>
    </body>
  </text>
</TEI>
