<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01754">
  <teiHeader>
    <fileDesc>
      <titleStmt>
        <title>En demokratisk skola</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En demokratisk skola</title>
          <idno type="rdwebb">G7021754</idno>
          <rs type="number">1754</rs>
          <ref type="dokument_url_text">http://data.riksdagen.se/dokument/G7021754/text</ref>
          <ref type="dokument_url_html">http://data.riksdagen.se/dokument/G7021754</ref>
          <ref type="dokumentstatus_url_xml">http://data.riksdagen.se/dokumentstatus/G7021754</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>BJÖRN SAMUELSON</name>
            <state type="partyAffiliation">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8erxeT923njaToZAqZdzo8" type="signed"/>
        <correspContext corresp="i-8erxeT923njaToZAqZdzo8">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1754/mot_198384__1754-001.pdf"/>
      <fw xml:id="i-HWugJpigkamWsvSEScfB9C">
        Motion 1983/84: 1754
      </fw>
      <div type="motHeader" xml:id="i-WXutsanXT1wQEYA1WhfqJv">
        <div type="motTitle" xml:id="i-RaTbi9dZdkBdXcuvQuovC9"/>
        <div type="motSubmissionInfo" xml:id="i-8V3SSP62SwLGqas7H867d6"/>
      </div>
      <div type="motBody" xml:id="i-6BtFC6YtRzyVX3zsWXZf3L">
        <div xml:id="i-RM4Mix6nxYiKTw9BmaHiBF">
          <p xml:id="i-V8njauN11o6J3qUPyc3kGU">
            Lars Werner m. fl. En demokratisk skola
          </p>
          <p xml:id="i-7z7KkenwTaLjTNagQy17Rp">
            Inledning Skolan i dag är inte en skola för alla. Den garanterar
            inte alla barn likvärdiga möjligheter till utbildning. Samhällets
            sociala uppdelning bibehålls och förstärks i skolan. Barn från
            arbetarhem får genomsnittligt lägre betyg och går i mindre utsträckning
            än barn från tjänstemanna- och akademikerhem vidare till högre
            utbildning. Rätten till en likvärdig utbildning är också en fråga
            om resursfördelning. I dag skiljer sig utbildningsstandarden från
            kommun till kommun vad gäller byggnader, skolmåltider, andelen
            lärarlösa lektioner, lärarnas genomsnitt- liga utbildningsbakgrund
            och tjänsteår osv. De skolor som missgynnas är i regel skolor
            i arbetarområden. De flesta familjer har de senaste åren fått
            känna av reallöneförsämringar. Det har lett till att ekonomin
            blivit en allt viktigare faktor för möjligheten till utbildning.
            Att ha en eller ett par ungdomar på gymnasiet kan bli en stor
            ekonomisk belastning för en familj. Att skolmåltider och visst
            material som används i undervisningen avgiftsbeläggs innebär en
            än hårdare belastning. Utbildning är en fråga om kunskapsförmedling
            och fostran. Den kun- skap som skolan ger skall fostra i demokratiska
            värderingar. Men den kunskap som skolan ger om arbetarrörelsens
            kamp för samhällsförändring- ar är bristfällig. Skolan brister
            också i att lära ut hur man deltar i och påverkar samhället. Skolan
            förhåller sig ofta passiv till samhällsdebatten och omstridda
            frågor. Eleverna ges inte redskapen att förstå och förändra samhället.
            Ungdomens sociala roll har genomgått stora förändringar. Ungdomsti-
            den, dvs. tiden mellan barn och vuxen, har förlängts. Det dröjer
            allt längre tills en ung människa får ett eget arbete och ekonomisk
            självständighet. Ungdomen har få samhälleliga uppgifter. Det skapas
            ett tomrum, som fylls ut av de kommersiella krafterna. Olika åldersgrupper
            isoleras från varann. Ungdomen har få direkta erfarenheter av
            produktionen och arbetslivet. Samhället har blivit alltmer svåröverskådligt.
            Ungdomen fostras allt mind- re av föräldrar och skola och alltmer
            av kommersiella krafter och kam- rater. Fostran i de kommersiella
            krafternas värderingar innebär långt ifrån alltid en demokratisk
            fostran. Egoism och våldsmentalitet förhärligas. Skolans passiva
            attityd till dessa värderingar snarast förstärker dem. Vid sidan
            av skolans uppgift som kunskapsförmedlare har den också fungerat
            som samhällsbevarare. Länge fanns parellellskolesystemet, som
          </p>
          <pb facs="riksdagen-motions-pdf/data/198384/mot_198384__1754/mot_198384__1754-002.pdf"/>
          <fw xml:id="i-XMawpEbccp2qhi4uUfsYCt">
            Mot. 1983/84: 1754 7
          </fw>
          <p xml:id="i-J3SqTh21HhpRTidvgEdV3">
            innebar en sorts skola för arbetarklassens barn och en annan
            sorts skola för de bättre lottades barn. I dag har vi en skola
            som formellt ger alla barn samma chans till utbildning, men fortfarande
            ser vi hur arbetarbarnen missgynnas, slås ut från skolan, drabbas
            av nedskärningspolitiken, väljer de kortare utbildningarna osv.
            Reellt har vi inte en skola för alla.
          </p>
          <p xml:id="i-WF6kGTHmFEN6zVP6mPEJGG">
            En demokratisk skola
          </p>
          <p xml:id="i-3yS1BVYfgajVfLeRdJts3S">
            Ungdomen är framtiden. Det innebär att skolan måste fostra eleverna
            till att leva, arbeta i och förändra samhället. Att ungdomen är
            en framtidsre- surs innebär att dess utbildning är oerhört viktig.
            Ungdomen måste få kosta. Det som sparas in på i dag, visar sig
            i morgon genom försämrade kunskaper och utslagning, och i framtiden
            innebär det ökade kostnader för samhället. Skolan är i dag avpolitiserad.
            Utbildningens utformning ligger långt utanför centrum för samhällsdebatten.
            Många av besluten över skolan har flyttats från politiken på olika
            nivåer till skolöverstyrelsen, kommunala tjänstemän osv. Utbildning
            är i högsta grad en politisk fråga. Därför måste viktiga beslut
            över skolan flyttas från tjänstemän till politiker. Ett sådant
            exempel är läroplanssupplementen, som utarbetas av SÖ och i mycket
            hög grad styr den dagliga undervisningen. De politiska besluten
            via läroplanen borde få större genomslagskraft för att skapa garantier
            för en demokratiskt styrd och likvärdig skola över hela landet.
            Behovet av läroplanssupple- ment skulle därigenom minska. Många
            elever går i dag ut grundskolan utan att ha basfärdigheter som
            att kunna läsa och skriva. Detta problem förvärras av nedskärningarna
            av skolans resurser. Skolan måste garanteras tillräckliga resurser
            för att kun- na ge alla barn de grundläggande färdigheterna. Att
            kunna läsa och skriva är ett absolut måste för att ta del i samhällets
            demokratiska liv. Förändringarna i ungdomens sociala situation
            ställer större krav på skolan att ge kunskaper om samhälle och
            arbetsliv. Skolan måste gripa in och försvara grundläggande demokratiska
            värderingar. Teori och praktik skall förenas i skolan. En större
            andel praktik och studiebesök ger förutom inblick i arbetslivet
            en rad nya intryck som kan bearbetas i skolan. Teore- tiska och
            praktiska kunskaper i förening ökar förståelsen av samhället.
            En förbättring av arbetarbarnens villkor i skolan måste till.
            Det krävs en garanti för en grundläggande utbildningsstandard
            och jämnare resursför- delning. Elevernas ekonomiska situation
            måste förbättras. Arbetarbarnens situation i skolan är också en
            fråga om utformningen av skolans sociala miljö. Arbetarbarnen
            får inte känna sig främmande i skolan. De kunskaper och erfarenheter
            som elever från arbetarhem har måste uppvärderas. Teori och praktik
            måste förenas i skolan, arbetarrörelsen och dess värderingar få
            större plats i undervisningen. Vid nästa omarbetning av lärarutbildningen
            bör arbetslivserfarenhet bli ett krav för antagning. Elevernas
            egen aktivitet i skolan måste stimuleras. Detta genom ett
          </p>
          <pb facs="riksdagen-motions-pdf/data/198384/mot_198384__1754/mot_198384__1754-003.pdf"/>
          <fw xml:id="i-GPTxWDwRsZFHvEwmY2V62H">
            Mot. 1983/84: 1754 8
          </fw>
          <p xml:id="i-4FinM9Cr2kCpd6xzndVZV5">
            aktivt stöd från skolan till elevfacklig organisering och elevfackligt
            engage- mang, och till arbete med ideella organisationer i skolan.
            Skolan måste vara öppen för information och medverkan från fackliga,
            politiska och andra organisationer. Eleverna måste också ha möjlighet
            att direkt delta i undervisningens utformning. Egen aktivitet
            och eget ansvarstagande är en viktig del av den demokratiska fostran.
          </p>
          <p xml:id="i-21JLu1UZemd6VeL6nnU5hT">
            Grundskolan Grundskolan är inte i verklig mening sammanhållen.
            Många elever går t.o.m. miste om de grundläggande basfärdigheterna
            i grundskolan. Hög- stadiets tillval innebär en uppdelning som
            leder till att många elever går miste om kunskaper som ger ett
            försprång i gymnasiestudierna. De lokala tillvalen kan utformas
            relativt fritt. De varierar från skola till skola, vilket skapar
            problem för elever som flyttar till annan skola. Intagningen till
            gymnasiet på grundval av höstterminsbetyget i årskurs 9 har lokalt
            lett till än större uppdelning under vårterminen i nian. Den anpassade
            studiegång- en och utslagningen ur grundskolan har inneburit att
            ett stort antal elever gått ut grundskolan med ofullständiga betyg.
            Detta är ett hot mot den allmänna skolplikten. Det kan aldrig
            vara förenligt med att tala om ”en skola för alla” att dra ned
            på skolans resurser. Ett flagrant exempel på detta motsatsförhållande
            är det beslut riksdagen fattat om att inte ersätta kommunernas
            vikariekost- nad för lärares första sjukdag i grundskolan. I samband
            med införandet av de s.k. lärarlösa lektionerna i gymnasieskolan
            påpekades att lektioner utan lärare är ett pedagogiskt äventyr.
            Detsamma torde gälla för grundskolan. Även i detta sammanhang
            är det otvivelaktigt så att de som framför allt drabbas av sådana
            ekonomiska åtstramningar är de elever som kommer från studieovana
            miljöer, dvs. främst barn till arbetare och lägre tjänste- män.
            För att hindra denna negativa utveckling bör de pengar som drogs
            in från kommunerna genom minskning av tilläggsbidraget motsvarande
            161 milj. kr. återföras för bestridande av bl.a. kostnader för
            lärarvikarier i grund- skolan. Risken är annars att kommuner som
            t. ex. genom hög arbetslöshet befinner sig i en trängd ekonomisk
            situation inte kommer att anordna en pedagogiskt godtagbar undervisning
            vid lärares sjukfrånvaro. För att sörja för en god kvalitet i
            skolan är det också viktigt att persona- len vidareutbildas. Under
            den tid sådan skolutveckling sker måste elever- na tillförsäkras
            god lärarhandledd undervisning. Bidraget till lokal skolut- veckling
            bör därför höjas med 3,9 milj. kr. till 192,7 milj. kr. I detta
            sammanhang vill vi peka på SÖ:s uppdrag att bedöma i vilken utsträckning
            och på vilka sätt erfarenheterna från de s.k. fristående skolorna
            kan överföras till det allmänna skolväsendet. Kostnaderna för
            detta experi- ment ter sig alltför höga mot bakgrund av det statsfinansiella
            läget och de brister som kräver ekonomiska åtaganden inom den
            allmänna skolan. Vi
          </p>
          <pb facs="riksdagen-motions-pdf/data/198384/mot_198384__1754/mot_198384__1754-004.pdf"/>
          <fw xml:id="i-6TwqqCogTtTUEnjgdyYpGQ">
            Mot. 1983/84: 1754 9
          </fw>
          <p xml:id="i-49P8aetNzWRn3358QFaJpk">
            föreslår därför att bidraget till Kristofferskolan, Hillelskolan
            och de est- niska skolorna utgår med sammanlagt 8 milj. kr. Statsbidraget
            till de sjutton statsbidragsberättigade s.k. fristående skolorna
            bör utgå med sam- manlagt 8 milj. kr. Vi vill också erinra om
            vad vi anförde i samband med frågan om statsbidrag till de fristående
            skolorna, nämligen att stor restrikti- vitet skall iakttas när
            det gäller att ge fristående skolor statsbidrag. Vi föreslår också
            att till bidrag till svensk undervisning i utlandet m. m. för
            budgetåret 1984/85 anvisa ett förslagsanslag av 25,5 milj. kr.
            Praktisk arbetslivsorientering, prao, är ett värdefullt inslag
            i grundsko- lan. En saxning av praoveckorna så att växelvis halva
            klassen är ute på prao och andra hälften följer den ordinarie
            undervisningen ger möjlighet för lärarna att följa eleverna ute
            på arbetsplatserna och på sätt skapa större förutsättningar för
            en god utvärdering och uppföljning av praon i undervis- ningen.
            Detta ger också möjlighet för de elever som undervisas i halvklass
            att arbeta i mindre grupper och få stödundervisning. Förslaget
            motsvarar en kostnad av 128 milj. kr. En i verklig mening sammanhållen
            grundskola måste innebära att alla former av nivågruppering tas
            bort. Det gäller tillval, allmän och särskild kurs och anpassad
            studiegång. För att motverka ämnessplittringen bör lärarna samverka
            över ämnesgränserna och lärarlag införas på fler skolor. I enlighet
            med vad vi ovan sagt kan vi inte biträda den tvåprocentiga nedskärningen
            på grundskolans driftbidrag, motsvarande 194 milj. kr.
          </p>
          <p xml:id="i-6ygXmrvkFcwmnwTwrADfZs">
            Gymnasieskolan I budgetpropositionen föreslås ett nytt system
            för intagningsprinciperna till gymnasieskolan. Förslaget innebär
            i stort framför allt att garantera ungdomar under 18 år en utbildningsplats
            i gymnasieskolan. Det är i och för sig en bra viljeinriktning,
            men mot bakgrund av att förslaget innebär risker för stora grupper
            som i dag av arbetsmarknadsskäl eller bristfällig tidigare utbildning
            kan komma att låsas ute av ett sådant regelsystem är vi inte beredda
            att bifalla propositionens förslag, utan yrkar avslag till det-
            samma. Problemet att alla ungdomar som söker till gymnasiet inte
            får plats bör man i stället åtgärda genom att möjliggöra att ytterligare
            10000 intag- ningsplatser skapas på de grundskoleanknutna gymnasieutbildningarna.
            Ett reservationsanslag om 100 milj. kr. bör anslås till detta
            ändamål. På detta sätt slipper olika grupper spelas ut mot varandra.
            Gymnasieskolans roll i samhället måste ses mot bakgrund av utveckling-
            en i arbetslivet. Tekniken har omvandlat många yrken. Arbeten
            som tidigare krävde en gedigen yrkeserfarenhet och yrkeskunnande
            har auto- matiserats. Det manuella arbetet har krävt allt mindre
            yrkeskunskaper medan det krävts alltmer kunskaper för att förstå
            hela produktionsproces- sen. Den stigande arbetslösheten har också
            påverkat skolan. För många ungdomar har skolan blivit utbildning
            i stället för ett arbete och inte
          </p>
          <pb facs="riksdagen-motions-pdf/data/198384/mot_198384__1754/mot_198384__1754-005.pdf"/>
          <fw xml:id="i-QoMriFcrYapXVaZwhYmgjS">
            Mot. 1983/84: 1754 10
          </fw>
          <p xml:id="i-KNzZtw8d6Wm5erC6c2R6vK">
            utbildning för ett arbete. Många ungdomar får aldrig arbeta i
            det yrke de utbildat sig till. Följden har blivit att skolan alltmer
            kommit att bli en förvaringsplats för arbetslös ungdom. Uppdelningen
            i teoretiska och praktiska linjer i gymnasieskolan speglar situationen
            i arbetslivet. Andelen samhällsorienterade ämnen är liten på de
            praktiska linjerna och andelen praktik på de teoretiska linjerna
            likaså. Ett fåtal får de tekniska och teoretiska kunskaperna att
            överblicka och styra produktions- och samhällsprocessen. Yrkeskunskaperna
            på de praktiska linjerna utarmas. Många av gymnasieskolans praktiska
            linjer har också inneburit en återvändsgränd för högskolestudier.
            Den gymnasiala lärlingsutbildningen är ett viktigt tillskott för
            utbildning i andra yrken än de gymnasieskolans yrkeslinjer utbildar
            till. Samhället måste ta ansvar för att lärlingsutbildningen blir
            god och allsidig. För lärlingsutbildningen bör lokala utbildningsplaner
            göras upp som garanterar eleverna samhällsorientering, kunskaper
            om arbetsmiljö och fackförening- ar, yrkesteknik och yrkespraktik.
            Synen på utbildning som en investering för framtiden ställer krav
            på en god kvalitet. Denna kvalitet har undergrävts av de lärarlösa
            lektionerna. De måste därför tas bort, utan att pengar tas från
            områden som på annat sätt går ut över utbildningens kvalitet.
            Användandet av förstärkningsresur- sen till att ta bort lärarlösa
            lektioner går ut över andra viktiga områden som ttf-timmar, frivillig
            läxläsning och stödundervisning. Skolan måste gripa in och motverka
            utarmningen av arbetslivet. Kun- skaper om samhället och produktionen
            skall vara allas tillgång och inte fåtalets privilegium. Så långt
            som möjligt måste skolan ge dessa kunskaper till alla elever.
            Införandet av svenska och samhällskunskap som obligato- riska
            ämnen på yrkeslinjer är ett första steg i rätt riktning. Även
            gymnasieskolan måste bli sammanhållen. En god studieförbere- delse
            såväl som yrkesutbildning bör finnas på alla utbildningslinjer.
            Gym- nasieskolan skall inte innehålla några återvändsgränder.
            Alla linjer måste ge behörighet för högskolestudier. Gymnasieskolans
            ekonomiska resurser måste återställas. Avgiftsbe- läggning av
            skolmat, läromedel o.s.v. bör förbjudas.
          </p>
          <p xml:id="i-UoTBnjabZf6qeBNf6kEuJi">
            Hemställan Med hänvisning till vad som anförts ovan och med ändring
            i proposition 1983/84: 100 föreslås 1. att riksdagen under bil.
            10 Utbildningsdepartementet, B 11. Bi- drag till driften av grundskolor
            m. m. beslutar anvisa ytterligare 485 000 000 kr., 2. att riksdagen
            under bil. 10 Utbildningsdepartementet, B 12. Bi- drag till svensk
            undervisning i utlandet m.m. för budgetåret 1984/85 beslutar anvisa
            ett förslagsanslag av 25 500 000 kr. ,
          </p>
          <pb facs="riksdagen-motions-pdf/data/198384/mot_198384__1754/mot_198384__1754-006.pdf"/>
          <fw xml:id="i-6FrEPLJ3z8vd8LdNvMZknW">
            Mot. 1983/84: 1754 "n
          </fw>
          <p xml:id="i-9A4h77Z2eNew1SXHhPVmnd">
            3. att riksdagen beslutar att helt ta bort systemet med s.k.
            självstu- dietimmar på gymnasieskolan och för detta anvisar ett
            tilläggs- anslag av 60000000 kr. till bil. 10 Utbildningsdepartementet,
            B 17. Bidrag till driften av gymnasieskolor, 4, att riksdagen
            under bil. 10 Utbildningsdepartementet, B 17. Bi- drag till driften
            av gymnasieskolor, beslutar anslå ett reserva- tionsanslag av
            100000 000 kr. för att möjliggöra ytterligare 10000 intagningsplatser
            inom de grundskoleanknutna gymnasieutbild- ningarna.
          </p>
          <p xml:id="i-dW5mf1dBdz4AUQUuxZkYp" type="date">
            Stockholm den 24 januari 1984
          </p>
          <p xml:id="i-86z4x4sGLnGFexi7RqmwWP">
            LARS WERNER (vpk)
          </p>
          <p xml:id="i-HR36PSNvdweRP7rGZEpXCp">
            BERTIL MÅBRINK (vpk) NILS BERNDTSON (vpk) C.-H. HERMANSSON (vpk)
            EVA HJELMSTRÖM (vpk) JÖRN SVENSSON (vpk) BJÖRN SAMUELSON (vpk)
          </p>
          <p xml:id="i-SydXbvznnroGgTriR4z79B">
            Norstedts Tryckeri, Stockholm 1984
          </p>
          <pb facs="riksdagen-motions-pdf/data/198384/mot_198384__1754/mot_198384__1754-007.pdf"/>
        </div>
      </div>
    </body>
  </text>
</TEI>
