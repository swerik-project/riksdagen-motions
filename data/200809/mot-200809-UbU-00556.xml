<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00556">
  <teiHeader>
    <fileDesc>
      <titleStmt>
        <title>Ökad satsning på ANT</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökad satsning på ANT</title>
          <idno type="rdwebb">GW02Ub556</idno>
          <rs type="number">Ub556</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub556/text</ref>
          <ref type="dokument_url_html">http://data.riksdagen.se/dokument/GW02Ub556</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub556</ref>
          <ref type="doc">http://data.riksdagen.se/fil/EC465D32-15F1-4D39-AA94-868DE4DFDF3F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3wVpR1EJ5ZVQWQUq6DUQGo" type="signed"/>
        <correspContext corresp="i-3wVpR1EJ5ZVQWQUq6DUQGo">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-9RevWRedwAchvZv8gLsnYi" type="numbering">
          <date when="2008-10-08"/>
        </correspAction>
        <correspAction xml:id="i-PpVX19BRnHNJaxBYo1yftd" type="submission">
          <date when="2008-10-07"/>
        </correspAction>
        <correspAction xml:id="i-YV9FMfs2bVvNfKDRfuT6Hy" type="transfer">
          <date when="2008-10-06"/>
        </correspAction>
        <correspAction xml:id="i-AGLb1mbghRaiy8Du5djR2D" type="assigned"/>
        <correspContext corresp="i-AGLb1mbghRaiy8Du5djR2D">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-JfuwW76mMtMuE32YX8FjLY">
            Förslag till riksdagsbeslut
          </head>
          <p xml:id="i-Nk42cqaUTt5maKy1WGUUjj">
            Riksdagen tillkännager för regeringen som sin mening vad som
            anförs i motionen om behovet av ANT-kunskap i den svenska skolan.
          </p>
        </div>
        <div type="motContent">
          <head xml:id="i-4e7HW9zTVGEgLtWiGJWUTU" type="h1">
            Motivering
          </head>
          <p xml:id="i-Hm2Z1DRzYrYso9a8pamyBy">
            Svenska skolelevers konsumtion av alkohol, narkotika och tobak
            är sedan år tillbaka oroväckande hög. En bidragande orsak kan
            vara den bristfälliga utbildning som lärarkåren får i ANT (alkohol,
            narkotika och tobak) under lärarutbildningen och den numera närmast
            uteblivna fortbildningen, som tidigare höll god kvalitet när länsskolnämndernas
            ANT-konsulter kunde påverka lärarnas fortbildning.
          </p>
          <p xml:id="i-8ZWgY2SGadfP7VpNd2vviD">
            För att ge ungdomar argument och skapa medvetenhet om riskerna
            med såväl alkohol som tobak och narkotika krävs faktakunskaper
            som är sakliga och trovärdiga. Dessa kunskaper är viktiga i sig
            men också en bra grund för mer attitydpåverkande insatser.
          </p>
          <p xml:id="i-DAq3Y434XuxsuA4iKFd9XF">
            När det gäller att öka kunskaperna och påverka attityderna är
            skolan en av de absolut viktigaste resurserna. För att genomföra
            en bra ANT-undervisning är det därför viktigt att lärare erbjuds
            fortbildning så att de lättare kan klargöra inför sig själva vad
            de vill med sin droginformation och hur deras egna attityder påverkar
            undervisningen.
          </p>
          <p xml:id="i-23RRv1xc28u3CP6PKGdux5">
            Det är en angelägen uppgift att intensifiera drogundervisningen
            och att göra ungdomarna medvetna om riskerna med ett omfattande
            berusningsdrickande och experimenterande med narkotika.
          </p>
          <p xml:id="i-6iQZmhmAVyhZtLie9s8P5a">
            Undersökningar genomförda av CAN (Centralförbundet för alkohol-
            och narkotikaupplysning) bland elever i årskurs 9 under senare
            år visar att tonåringarna känner stort missnöje med den information
            de fått om ANT. Under ett antal år har detta missförhållande påtalats
            i riksdagen genom olika motioner och på andra vägar. Riksdagen
            har dock konstaterat att den haft föga möjlighet att direkt påverka
            kursplanerna, eftersom detta delegerats till utbildningsenheterna.
            Det har numera fastslagits att statsbidraget till den högre utbildningen
            skall relateras till den utvärdering som de studerande gör i anslutning
            till kurserna och myndigheternas granskning av måluppfyllelsen
            i utbildningen. Därvid skulle riksdagen kunna påverka ANT-utbildningen
            genom att sätta ANT-kurser som ett kriterium bland andra för hur
            utbildningen totalt lyckats.
          </p>
          <p xml:id="i-2BVYQpqcuceFqeXPXsgemb">
            Det finns numera utomordentligt bra material och moderna metoder
            för att få till stånd en kvalitativt god undervisning om ANT.
            Inom nykterhetsrörelsen har det utbildats goda pedagoger, och
            olika ANT-projekt inom ramen för Folkhälsoinstitutets projektbidrag
            har ökat antalet informatörer. Det är positivt med unga informatörer
            som står för en livsstil utan droger och som kan påverka elevernas
            attityder. Därför torde det finnas goda förutsättningar för att
            en kvalitativt god utbildning och information kan sättas in med
            omedelbar verkan. Det är riksdagens ansvar att ge en tydlig signal
            om att ANT-undervisningen inte får försummas i skola- och högskoleutbildningar.
            Detta gäller också för läkar-, socionom- och vårdhögskoleutbildningarna.
          </p>
          <p xml:id="i-5jhjBE5AScS4bJUW7GzX8y">
            ANT-problematiken och bristen på bra ANT-undervisning på landets
            skolor är alarmerande. Det brådskar inte enbart med bättre utbildning
            av lärare och annan personal, utan också med akuta insatser. Snabbt
            framtagande av handlingsplaner och verkställande av dem krävs.
          </p>
        </div>
        <div type="motSignatures">
          <list>
            <item xml:id="i-3iprKAWfLsRG4qe9TBEZhQ" who="i-SmQxY46smWu5awEQ2oGr4n">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
