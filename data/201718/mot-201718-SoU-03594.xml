<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-03594">
  <teiHeader>
    <fileDesc>
      <titleStmt>
        <title>En tillgänglig och jämlik vård för människor med psykisk ohälsa</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3594 av Karin Rågsjö m.fl. (V)</title>
          <idno type="rdwebb">H5023594</idno>
          <rs type="number">3594</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5023594/text</ref>
          <ref type="dokument_url_html">http://data.riksdagen.se/dokument/H5023594</ref>
          <ref type="dokumentstatus_url_xml">http://data.riksdagen.se/dokumentstatus/H5023594</ref>
          <ref type="docx">http://data.riksdagen.se/fil/67124E1B-FF61-4C57-ABBC-D596EA967F9D</ref>
          <ref type="pdf">http://data.riksdagen.se/fil/DADD5BF3-DC8D-4DEF-A0C5-5A61D2823B02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RY8bgQzjEub9aoZddqiLbY" type="signed"/>
        <correspContext corresp="i-RY8bgQzjEub9aoZddqiLbY">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-5XHCy9C4QWEUDQBq4RQe9j" type="submitted">
          <date when="2017-10-05"/>
          <time when="14:44:32"/>
        </correspAction>
        <correspAction xml:id="i-PTbLx5CMY3mUEQuhAEWseU" type="reviewed">
          <date when="2017-10-05"/>
          <time when="15:52:57"/>
        </correspAction>
        <correspAction xml:id="i-3LMyphReDgpV1Hcsvh4Z7z" type="referred">
          <date when="2017-10-13"/>
        </correspAction>
        <correspAction xml:id="i-2pxfk1PWtf2YZ5gqBa5rW1" type="assigned">
          <date when="2018-08-22"/>
          <time when="14:12:50"/>
        </correspAction>
        <correspContext corresp="i-2pxfk1PWtf2YZ5gqBa5rW1">
          <ref type="assignedTo">Socialutskottet</ref>
        </correspContext>
        <correspAction xml:id="i-LWjRkEKAgtQvGSFVRqs6w9" type="behandlas_i"/>
        <correspContext corresp="i-LWjRkEKAgtQvGSFVRqs6w9">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5xgL9X6wo6yjJXSEv87gyB" type="behandlas_i"/>
        <correspContext corresp="i-5xgL9X6wo6yjJXSEv87gyB">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3594 av Karin Rågsjö m.fl. (V)
          En tillgänglig och jämlik vård för människor med psykisk ohälsa
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Lni8reKWZud68j4mJ8PPUb">
            1 Förslag till riksdagsbeslut
          </head>
          <list style="ol">
            <item xml:id="i-6q3sVqFFjQpU94hAFjGSDn">
              Riksdagen ställer sig bakom det som anförs i motionen om att
              en långsiktig handlingsplan för området psykisk ohälsa med mätbara
              målsättningar på nationell nivå bör utformas utifrån dagens behov,
              som även inkluderar en utvärdering av det som redan gjorts på
              området, och tillkännager detta för regeringen.
            </item>
            <item xml:id="i-Utikxnu2swbpKSxEeykvmU">
              Riksdagen ställer sig bakom det som anförs i motionen om att
              regeringen bör utreda hur förutsättningarna för att utvidga och
              stärka primärvårdens kompetens för att möta den ökade psykiska
              ohälsan kan stärkas och tillkännager detta för regeringen.
            </item>
            <item xml:id="i-XcHEoUKXrUooMKjG7CypT4">
              Riksdagen ställer sig bakom det som anförs i motionen om att
              det bör utredas hur psykiatrin på samma sätt som övrig sjukvård
              kan arbeta med standardiserad vård inom de områden där det finns
              nationella riktlinjer och tillkännager detta för regeringen.
            </item>
            <item xml:id="i-ByhaGvGhjYYDC28JubwAj2">
              Riksdagen ställer sig bakom det som anförs i motionen om att
              det bör utredas varför diagnostisering av adhd i landstingen skiljer
              sig åt och hur det påverkar hjälp och stödinsatser nationellt
              och tillkännager detta för regeringen.
            </item>
            <item xml:id="i-D26KKHbWtHUGiJYtQNXi9e">
              Riksdagen ställer sig bakom det som anförs i motionen om att
              förutsättningar för att skapa ett starkt anhörigstöd för psykiatripatienter
              bör utredas och tillkännager detta för regeringen.
            </item>
            <item xml:id="i-4DjA8SeXdr75TJzapv9B8Z">
              Riksdagen ställer sig bakom det som anförs i motionen om att
              det bör utredas hur barn till föräldrar med psykisk ohälsa kan
              garanteras egen hjälp och tillkännager detta för regeringen.
            </item>
            <item xml:id="i-R1MezWCMBwnfMhKxHkZnzy">
              Riksdagen ställer sig bakom det som anförs i motionen om att
              det bör utredas hur en nationell satsning för självvald inläggning
              kan säkerställas och tillkännager detta för regeringen.
            </item>
            <item xml:id="i-THeoi6JBFEF8E7aTTXchiM">
              Riksdagen ställer sig bakom det som anförs i motionen om att
              Socialstyrelsen bör få i uppdrag att se över förutsättningar för
              ökad uppföljning av nyinsjuknade unga vuxna nationellt samt återkomma
              med förslag till förändringar av riktlinjerna och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-65DaZ8K1qSJDMoHNKTTXYA" type="h1">
            2 En handlingsplan mot psykisk ohälsa
          </head>
          <p xml:id="i-TTVdXqf4WoDcP1AfWjivwR">
            Den psykiska ohälsan ökar. Enligt Folkhälsomyndighetens enkät
            från 2016 uppgav 16 procent av befolkningen att de upplever ett
            nedsatt psykiskt välbefinnande. Ohälsan är större bland kvinnorna
            än männen och fler kvinnor än män är sjukskrivna p.g.a. psykisk
            ohälsa. Dubbelt så många kvinnor som män får diagnosen depression
            och äter antidepressiv medicin.
          </p>
          <p xml:id="i-GwVLKe1pBS8SnwHwaLB6fr">
            Enligt SCB ökar den psykiska ohälsan mest bland personer med
            högst förgymnasial utbildning och unga. Under 1980-talet var det
            7–8 procent av andelen unga som hade sömnproblem, oro eller ångest.
            Sedan dess har andelen stigit till över 20 procent. Mot den här
            bakgrunden är det angeläget att satsa så att det blir lättare
            för unga att söka och få hjälp i tid. Därför har Vänsterpartiet
            varit med och drivit igenom en satsning på ungas psykiska hälsa
            som gett möjlighet till initiativ som t.ex. självinläggningsprojekt
            inom psykiatrin och gett ungdomsmottagningarna möjlighet att ha
            generösare öppettider.
          </p>
          <p xml:id="i-UnG3qUebbAUJUcGDYKVxD7">
            Psykisk ohälsa är en folkhälsofråga där allt fler söker hjälp,
            och den kan drabba vem som helst. Det finns tyvärr ingen nationell
            statistik om det totala antalet som söker hjälp, men enligt en
            undersökning i Stockholms läns landsting 2011 sökte 20 procent
            av patienterna på vårdcentralerna för psykisk ohälsa. Av dessa
            remitteras enligt Socialstyrelsen ca 20 procent till den specialiserade
            psykiatrin. Väntetiderna för psykologisk behandling är ofta mycket
            långa.
          </p>
          <p xml:id="i-9wBeKGhwJUUYutjDHwRVmr">
            Sjukskrivningstalen är höga, och psykisk ohälsa är nu den vanligaste
            orsaken till sjukskrivning. Sjukskrivningar till följd av psykiatriska
            diagnoser är 70 procent längre än för andra och står för en dryg
            tredjedel av sjukförsäkringskostnaderna.
          </p>
          <p xml:id="i-B94qx7RNr9y2hKaGAkTDbN">
            Det finns en mängd problem i vården för människor med psykisk
            ohälsa. Det saknas dock uppföljning på en mängd områden och det
            är stora skillnader mellan landstingen. Ett område är hur ny kunskap
            och nya metoder når ut till landstingen och till patienterna.
            Det har satts igång en rad insatser, men informationen om hur
            de har implementerats är knapp. Vi vet inte om vården och uppföljningen
            av patienter enligt riktlinjerna fungerar. Det finns en stor fysisk
            ohälsa i gruppen, men ingen uppföljning av ansvar för denna.
          </p>
          <p xml:id="i-8qzF1F8dVYz41QKLUKAQtH">
            Psykisk ohälsa får olika stora konsekvenser i de drabbades liv.
            Den som har problem med sin psykiska hälsa kan samtidigt ha andra
            problem med somatisk ohälsa, ekonomi, arbete eller annat. Trots
            det är många insatser utformade så att den som har andra problem
            eller behov i kombination med psykisk ohälsa ofta faller mellan
            stolarna. Den som har en mer omfattande problematik får inte alltid
            någon samlad hjälp av samhället, något som är en förlust för både
            individen och samhället när man kanske inte kan lösa hela problematiken.
            För den som drabbas av psykisk sjukdom är det viktigt att det
            finns ett fungerande socialt skyddsnät. Det är viktigt med breda
            förebyggande insatser. Målet ska vara ett så självständigt liv
            som möjligt. Egenmakt och inflytande är nyckelord för att människor
            som drabbats av psykisk ohälsa eller sjukdom ska kunna återhämta
            sig på bästa sätt.
          </p>
          <p xml:id="i-JTn4KN5zbh1eR7zQj9zsYU">
            Olika myndigheter har i dag nationella uppdrag på området. Den
            nationella samordnaren har också ett uppdrag att följa allt det
            som pågår inom området. För att kunna arbeta mer offensivt och
            för att hitta en rimlig nationell strategi behövs en större genomlysning
            av det nuvarande arbetet, en summering med tydliga anvisningar
            om vad som behöver göras. Det behövs långsiktighet och tydliga
            mål för att åstadkomma varaktiga förändringar som håller över
            val och eventuella regeringsskiften. Psykisk ohälsa är en eftersatt
            fråga. Enligt en rapport från Vårdanalys (2015) har endast hälften
            av de pengar satsats som Miltonutredningen (2006) ansåg behövde
            satsas för att statens mål skulle kunna uppnås. En långsiktig
            handlingsplan för området psykisk ohälsa med mätbara målsättningar
            på nationell nivå bör utformas utifrån dagens behov, som även
            inkluderar en utvärdering av det som redan gjorts på området.
            Detta bör riksdagen ställa sig bakom och ge regeringen till känna.
          </p>
          <head xml:id="i-NZ99z3umENgYPu4HYfCh12" type="h1">
            3 Psykisk ohälsa i primärvården
          </head>
          <p xml:id="i-HXKZddQJHKuZ89KJonzXLE">
            Socialstyrelsen förordar i sina riktlinjer psykologisk behandling
            vid ångest och depression. Det bör därför finnas god tillgång
            till personal med lämplig utbildning och erfarenhet som kan erbjuda
            psykologisk behandling inom primärvården. Det kan också vara bra
            att ha tillgång till psykosocial kompetens i form av t.ex. kuratorer,
            som kan ge stödsamtal och se till att människor med psykisk ohälsa
            får sina rättigheter tillgodosedda gentemot andra myndigheter.
          </p>
          <p xml:id="i-NV1rYemDqCNvQYS1m1jtTm">
            Det är viktigt att alla får tillgång till den behandling som
            genom forskning visar sig passa bäst utifrån diagnos, av en psykolog
            eller psykoterapeut med steg 1- eller steg 2-utbildning. Det är
            självklart svårt att erbjuda alla olika behandlingsformer på en
            vårdcentral, så det bör också finnas möjlighet att remittera till
            specialiserad vård. Det som är viktigt är att det finns tillgång
            till psykologisk behandling inom primärvården och inte bara stödsamtal
            med kurator. Det finns i dag inget lagstadgat krav kring det.
            Socialstyrelsen lämnar endast rekommendationer kring behandling,
            och en kartläggning visar att det varierar stort mellan landstingen.
            Endast i ett landsting krävs att behandling mot psykisk ohälsa
            ska finnas på alla vårdcentraler.
          </p>
          <p xml:id="i-U6Bspeou6s3jwwEm4kz9z1">
            Det saknas tyvärr nationell statistik över behov av och tillgång
            till psykologisk behandling inom primärvården. Möjligheten att
            följa upp och jämföra vilken vård som ges inom primärvården försvåras
            därför. Enligt en undersökning av Psykologförbundet 2016 uppger
            dock 33 procent av Sveriges vårdcentraler att de varken har psykolog
            anställd eller vårdavtal med privatpraktiserande psykolog. Detta
            gör tillgången till psykologisk behandling ojämlik. De som har
            råd får själva bekosta behandling, och det är inte rimligt.
          </p>
          <p xml:id="i-XpCNFNTL5sHnygWpAyE8Xk">
            Vi vill att det ska vara självklart att få behandling genom sjukvården
            precis som vid kroppsliga besvär. Om fler fick tillgång till behandling
            i form av samtal skulle det kunna förebygga allvarligare psykisk
            ohälsa och sjukskrivning. Regeringen bör utreda hur förutsättningarna
            ser ut för att utvidga och stärka primärvårdens kompetens för
            att möta den ökade psykiska ohälsan. Detta bör riksdagen ställa
            sig bakom och ge regeringen till känna.
          </p>
          <head xml:id="i-LrWBc5gvgufM6dkGaubyDD" type="h1">
            4 Psykiatri
          </head>
          <p xml:id="i-E8dtF32wCKXNLoXvBheCRj">
            Det är hårt tryck på både öppna psykiatrin och slutenvården.
            Vårdplatserna inom psykiatrin har minskat, det råder brist på
            kompetens och det fattas psykiatriker och specialistsjuksköterskor.
            Det leder till hyrläkarkarusell, det blir otryggt för patienterna
            och tufft för personalen.
          </p>
          <p xml:id="i-PdBKf9pTBkEjgxB4LbiDjW">
            Väntetiderna är långa och väldigt många patienter får vänta mer
            än vårdgarantins tre månader för ett besök i psykiatrisk öppenvård.
            En del nekas även omedelbar hjälp för akut psykisk ohälsa, t.ex.
            självmordstankar eller psykostillstånd, trots att det handlar
            om livshotande tillstånd.
          </p>
          <p xml:id="i-TvP17xCvSmpd7F5ExYmQy4">
            Vården inom psykiatrin är mycket ojämlik mellan landstingen.
            Det finns ingen nationell kunskapssammanställning och många lyckade
            projekt förblir just projekt. Landstingen kommer att behöva ändra
            arbetssätt, och det kräver ett långsiktigt arbete eller en ändring
            av att landstingen är självstyrande så som de är i dag. SKL har
            i överenskommelsen för 2017 fått 45 miljoner kronor för att utveckla
            sex regionala resurscenter, vilket de håller på med, men processen
            går långsamt.
          </p>
          <p xml:id="i-XrnqSiKPZSZHppfQhv91Eo">
            Personer med psykisk ohälsa har inte sällan en sämre fysisk hälsa
            och kortare livslängd jämfört med befolkningen som helhet. Särskilt
            tydliga är skillnaderna hos personer med allvarlig psykiatrisk
            problematik. Vänsterpartiet har i samarbete med regeringen föreslagit
            att över 1 miljard kronor satsas per år 2016–2019 för insatser
            som syftar till att främja psykisk hälsa och förebygga psykisk
            ohälsa. Det är bl.a. förstärkningar av de pågående satsningarna
            på psykisk hälsa, med särskilt fokus på första linjens psykiatri
            för barn och unga samt psykiatrisk vård för vuxna.
          </p>
          <head xml:id="i-DfC4CEDjS3Dccf6XD1P384" type="h2">
            4.1 Samordning och standardiserad vård
          </head>
          <p xml:id="i-AZ7N8if2hdDPrKd9EwfyKp">
            Det finns gott om forskning som visar vilken vård som fungerar
            inom psykiatrin. Trots detta får inte alla den vård som fungerar
            bäst. Nationella riktlinjer ska vara ett stöd för vård och omsorg
            för att prioritera rätt åtgärder. Riktlinjer ska skapa en god
            och jämlik vård oavsett var i Sverige man bor.
          </p>
          <p xml:id="i-8MoA74i2xFcJ5zcRtufdKJ">
            Den som t.ex. insjuknar i en psykos är inte garanterad den behandling
            som fungerar bäst, utan det beror på var i landet man bor. Vetenskapliga
            studier har visat att tidiga och snabba insatser minskar risken
            för att psykoserna ska återkomma och att individen utvecklar schizofreni.
            Det har visat sig vara effektivt med särskilda specialistmottagningar
            där team med en blandning av olika kompetenser jobbar intensivt
            med personen som fått en psykos.
          </p>
          <p xml:id="i-TWSPdDJidFPUB9sAZa4T4H">
            Vad som är viktigt att komma ihåg är dock att diagnoserna kan
            vara mindre exakta än i övrig vård, då det inte finns prover som
            kan ge entydiga svar. Diagnosen schizofreni kan t.ex. ha helt
            olika sjukdomsförlopp. Det är därför viktigt att patienten själv
            får inflytande över vården som ges och att olika alternativ presenteras.
          </p>
          <p xml:id="i-KxNLZqqg4kkvFBFKUnu8nu">
            Det bör utredas hur psykiatrin på samma sätt som övrig sjukvård
            kan arbeta med standardiserad vård inom de områden där det finns
            nationella riktlinjer. Detta bör riksdagen ställa sig bakom och
            ge regeringen till känna.
          </p>
          <p xml:id="i-WELaZNTwwjKvUtfGKpdnU4">
            Ett område som är viktigt att titta på är diagnostiseringen av
            adhd. Sedan 1990-talet har antalet ställda adhd-diagnoser ökat
            kraftigt hos barn, ungdomar och senare även hos vuxna. Även läkemedelsförskrivningen
            för de aktuella tillstånden har ökat kraftigt. Läkemedelsstatistik
            visar på stora geografiska skillnader i förskrivning av adhd-läkemedel.
            Det ter sig därför också som att det kan förekomma en underdiagnostisering
            av funktionsnedsättningen på vissa håll i landet men också i vissa
            åldersgrupper, särskilt bland vuxna/äldre.
          </p>
          <p xml:id="i-UVwWJF1FXAYNY3iqxdA58R">
            De problem som personer med adhd upplever är inte nya, men sättet
            att beskriva problemen har förändrats över tid. Det som tidigare
            betraktades som beteendeproblem eller socialt betingade problem
            förklaras nu som en neuropsykiatrisk funktionsnedsättning. I dag
            har personer med tillståndet mycket bättre möjligheter till stöd
            och hjälp samt förståelse från omgivningen jämfört med tidigare.
            Kunskapen om ADHD har också ökat både vetenskapligt och hos allmänheten.
            Det finns dock en hel del frågetecken kvar kring exempelvis utredningsprocessens
            utformning, medicinska och psykosociala faktorers relativa betydelse
            liksom effekten av olika behandlingsformer. Mycket talar för att
            en tidig diagnos ger bästa förutsättningar till effektiv hjälp
            och behandling, vilket kan minska risken för ett socialt utanförskap
            och senare problem i skola och yrkesliv. Men det är inte alla
            som blir hjälpta av läkemedel eller annan behandling, och diagnosen
            kan även upplevas stigmatiserande.
          </p>
          <p xml:id="i-R6pQNz8T4db6cbFwKTit3q">
            Det bör utredas varför diagnostisering av adhd i landstingen
            skiljer sig åt och hur det påverkar hjälp och stödinsatser nationellt.
            Detta bör riksdagen ställa sig bakom och ge regeringen till känna.
          </p>
          <head xml:id="i-CyK1KBBoPLk43pvKBjppgP" type="h2">
            4.2 Anhörigstöd
          </head>
          <p xml:id="i-NwtcZpWgH6cVstzszSgXWC">
            Anhöriga är alltför många gånger osynliga inom hälso- och sjukvården.
            De blir ofta varken sedda, hörda eller tillräckligt informerade.
            Det råder också brist på information om var anhöriga kan få stöd.
            Genom att tydligt skriva in i socialtjänstlagen att kommunerna
            ska ge stöd till anhöriga och genom utvecklingsarbete har kommunernas
            anhörigstöd utvecklats. Samarbetet mellan kommunerna och landstingen
            fungerar dock ofta dåligt, och insatserna för stöd till anhöriga
            samordnas inte. Anhörigstödet i hälso- och sjukvården behöver
            nu förbättras, och sjukvården behöver också kunskap så att de
            kan informera på hälsocentraler och sjukhus om kommunens anhörigstöd.
          </p>
          <p xml:id="i-Na4TU7RzRYfzeq9aziu7Vp">
            Folkhälsomyndighetens årliga undersökning Nationella folkhälsoenkäten
            – Hälsa på lika villkor – visar att i stort sett alla anhöriga
            till någon med psykisk sjukdom eller en psykisk funktionsnedsättning
            känner stor oro för den sjuke. Majoriteten av de anhöriga behövde
            stöd men hade inte fått vare sig information eller erbjudande.
            Hälften uppgav att relationen med den anhöriga blivit utsatt för
            starka slitningar eller separation och att de själva blivit sjukskrivna.
          </p>
          <p xml:id="i-XfsnTbfBL5L8PYwQEPPEcy">
            Det finns forskning och utvärderade metoder som visar att en
            person kan tillfriskna snabbare om familjen engageras i vården.
            Därför bör även anhöriginformation och stödinsatser utvecklas
            så att tillgången blir lika över landet. Det bör utredas förutsättningar
            för att skapa ett starkt anhörigstöd för psykiatripatienter. Detta
            bör riksdagen ställa sig bakom och ge regeringen till känna.
          </p>
          <p xml:id="i-Fp1EbFKKirYhPLYmSmqKeG">
            Barn behöver egen hjälp vid psykisk sjukdom hos en förälder.
            Redan nu ska barns behov av information, råd och stöd särskilt
            beaktas av hälso- och sjukvårdspersonal om barnets förälder eller
            en annan vuxen som barnet bor tillsammans med har en psykisk sjukdom
            eller en psykisk funktionsnedsättning. Tyvärr fungerar inte detta
            i alla landsting. Därför bör det utredas hur barn till föräldrar
            med psykisk ohälsa kan garanteras egen hjälp. Detta bör riksdagen
            ställa sig bakom och ge regeringen till känna.
          </p>
          <head xml:id="i-4eCKbA9eLXVjqEYge9FvC5" type="h2">
            4.3 Självvald inläggning
          </head>
          <p xml:id="i-Vem7AuB6hD4foYdpixCwfY">
            Inläggningarna inom psykiatrisk slutenvård har sedan 2007 ökat
            från 10,5 till drygt 12 vårdtillfällen per 1 000 invånare under
            2012. En ökning med 15 procent på fem år. I Stockholms län är
            det överlägset flest som vårdas inom psykiatrin, följt av Norrbotten
            och Västerbotten. Det finns flera orsaker till det hårdare trycket
            på slutenvården. Trenden från 1990-talet att allt fler psykpatienter
            ska tas om hand inom öppenvården har fortsatt. Platserna på psykklinikerna
            har därför inte ökat trots att fler söker psykiatrisk vård. Det
            har tvingat fram kortare vårdtider och det kan vara bra, men om
            man inte är färdigbehandlad leder det i stället till fler återbesök.
            Enligt statistiken är det också fler som måste komma tillbaka
            inom 1–6 månader efter utskrivning. På alla håll fungerar inte
            den öppenvård som kunde vara tillräcklig för en del patienter.
          </p>
          <p xml:id="i-4ZExG35oFPoRWD598Tx31n">
            All vård ska så långt det går vara frivillig, och en måste så
            långt som möjligt ha stort inflytande över sin vård. Men en person
            som är allvarligt psykiskt sjuk kanske inte själv inser att han
            eller hon behöver vård. De kanske till och med riskerar att skada
            sig själv eller andra. Därför förekommer vård enligt tvångsvårdslagarna.
            De som har så svåra psykiska problem att de har återkommande behov
            av tvångsvård bör därför ges möjlighet att teckna en överenskommelse
            med den psykiatriska vården om hur vården ska se ut under sjukdomsperioderna.
            Där skulle det kunna dokumenteras vilka mediciner och andra behandlingsmetoder
            som fungerar väl för honom eller henne, hur personen vill bli
            bemött, vilka som ska kontaktas etc. På så sätt kan man undvika
            medicinering som inte fungerar eller ger svåra biverkningar. Inte
            minst kan man undvika traumatiska upplevelser p.g.a. felaktigt
            bemötande.
          </p>
          <p xml:id="i-NBVto8m79qwtpKCGvJzXcc">
            I forskningsprojektet ”Självvald inläggning för psykossjukdomar”
            pekar resultaten efter ett år på att patienterna generellt mår
            bättre av att veta att de kan lägga in sig själva när de känner
            att det behövs. Även de patienter som har kontrakt men väljer
            att inte lägga in sig är nöjdare, eftersom de har tryggheten att
            de kan lägga in sig. Resultatet hittills visar att antalet vårddagar
            halverades och att antalet dagar i tvångsvård minskade med två
            tredjedelar för patienter med psykossjukdomar.
          </p>
          <p xml:id="i-9hqrayvdMUE6mW9CuUUWR">
            Med anledning av ovanstående bör det utredas hur en nationell
            satsning för självvald inläggning kan säkerställas. Detta bör
            riksdagen ställa sig bakom och ge regeringen till känna.
          </p>
          <head xml:id="i-TfdKc8joDy1t95yiPsAxdw" type="h2">
            4.4 Unga vuxna
          </head>
          <p xml:id="i-HqaHAUA5AySJaFwEtKdoz9">
            Bland de unga i åldern 15–24 år har inläggningarna i slutenpsykiatrin
            ökat. Allra vanligast är det att unga kvinnor läggs in; under
            senare år har inläggningarna ökat även bland de unga männen. Sedan
            början av 1990-talet har självmorden minskat i alla åldersgrupper
            utom i gruppen 15–24 år där självmord i stället blivit något vanligare.
            Självmorden har minskat snabbast bland de äldsta, särskilt bland
            männen, och skillnaderna mellan åldersgrupperna har minskat.
          </p>
          <p xml:id="i-JW9hZZdQj2K8xZqLhw8sDm">
            Cirka 1 000 unga människor i Sverige drabbas varje år av en psykos
            för första gången. Det finns ingen statistik över de nyinsjuknade
            och ingen vet heller hur vården ser ut för denna grupp, varken
            Socialstyrelsen, Inspektionen för vård och omsorg (IVO) eller
            Sveriges Kommuner och Landsting (SKL). Forskningen visar att det
            är effektivt med särskilda specialistmottagningar där team som
            har en blandning av olika kompetenser jobbar intensivt med den
            unga personen som fått en psykos. En psykos kan innebära att personen
            börjar höra röster, se saker som ingen annan ser, eller tror att
            nära anhöriga vill dem illa.
          </p>
          <p xml:id="i-R1KYASd5SPF9TYoHqC5j4Y">
            I en av de senaste systematiska översiktsstudierna visas att
            om familjen engageras i vården, och om den drabbade får särskilt
            stöd, kan fler börja studera eller komma i arbete jämfört med
            om de får standardvård. Flera forskare menar dock att den vård
            som ges i Sverige inte lever upp till den kunskap som vi har och
            den nyaste forskningen. Därför bör Socialstyrelsen få i uppdrag
            att se över förutsättningar för ökad uppföljning av nyinsjuknade
            unga vuxna nationellt samt återkomma med förslag till förändringar
            i riktlinjerna. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-AcizM3L6yfvFxtmS9uG81k">
              Karin Rågsjö (V)
            </item>
            <item xml:id="i-V6Gx7AHVmpvkEAsRXudFm">
              Nooshi Dadgostar (V)
            </item>
            <item xml:id="i-KuGBkuvNa4KvoAg55Js7bB">
              Rossana Dinamarca (V)
            </item>
            <item xml:id="i-MuDfTUNNLgC4BVSe14b9cv">
              Lotta Johnsson Fornarve (V)
            </item>
            <item xml:id="i-J8DqKZKUXogS4aJ1JvhVgG">
              Maj Karlsson (V)
            </item>
            <item xml:id="i-Ho6MiCZbVytvZUKDdR4Cyj">
              Linda Snecker (V)
            </item>
            <item xml:id="i-NjCPMVTHNXJHcoanDtPMNi">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
