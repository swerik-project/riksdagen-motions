<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00248">
  <teiHeader>
    <fileDesc>
      <titleStmt>
        <title>Finansiering av public service</title>
        <author corresp="i-Nfefw2AzQQfkcFrzhoV9Cj">av Eliza Roszkowska Öberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Finansiering av public service</title>
          <idno type="rdwebb">GW02Kr248</idno>
          <rs type="number">Kr248</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr248/text</ref>
          <ref type="dokument_url_html">http://data.riksdagen.se/dokument/GW02Kr248</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr248</ref>
          <ref type="doc">http://data.riksdagen.se/fil/14649847-07BB-4F51-88BB-EC3613E3F99C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Nfefw2AzQQfkcFrzhoV9Cj</idno>
            <name>Eliza Roszkowska Öberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6GaTtWqCHRQ5LbvE3JGyYS" type="signed"/>
        <correspContext corresp="i-6GaTtWqCHRQ5LbvE3JGyYS">
          <note type="signatory" corresp="i-Nfefw2AzQQfkcFrzhoV9Cj"/>
        </correspContext>
        <correspAction xml:id="i-FiRRBz1FCDDdJuSNkWVxHS" type="numbering">
          <date when="2008-10-06"/>
        </correspAction>
        <correspAction xml:id="i-L7hayH4EWu9r91BwBDCho9" type="submission">
          <date when="2008-10-02"/>
        </correspAction>
        <correspAction xml:id="i-FUcsmcEGrdCAASbqi8Gad3" type="transfer">
          <date when="2008-10-02"/>
        </correspAction>
        <correspAction xml:id="i-Pdi8gP2jibQpucSKSG58Sf" type="assigned"/>
        <correspContext corresp="i-Pdi8gP2jibQpucSKSG58Sf">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EhTZgiLDZhTZXX6S8B8kAW" type="motBody">
        <div xml:id="i-JK3GFVnKTuCscJP5GJW2GA" type="motProposal" subtype="förslag">
          <head xml:id="i-5AkRj1JpREBApNqXE3cazb">
            Förslag till riksdagsbeslut
          </head>
          <p xml:id="i-8mF4xTmtd2JPB3NRB9HLP4">
            Riksdagen tillkännager för regeringen som sin mening vad som
            anförs i motionen om finansiering av public service.
          </p>
        </div>
        <div xml:id="i-Vhmq5Z1kJVR28AdE3dpZzM" type="motContent">
          <head xml:id="i-YQKnJAVkEhPHKNjALHqhuF" type="h1">
            Motivering
          </head>
          <p xml:id="i-L7oZ4gGpdBV6e1vLtpX7MG">
            I mitten av förra århundradet startade tv-sändningar i statlig
            regi, och det enda användningsområdet för en tv-apparat var att
            ta emot dessa sändningar. En enkel och tydlig modell för att ta
            betalt av tv-tittarna ansågs vara att ta betalt av innehavare
            av tv-apparater. Därmed uppstod apparatskatten, den så kallade
            tv-licensen, och den har i en eller annan form funnits med sedan
            tv:ns barndom. Tekniken är emellertid inte statisk utan förändras
            och uppgraderas regelbundet, vilket har gjort att tv-licensens
            premisser gradvis har blivit föråldrade och kanske rentav felaktiga.
          </p>
          <p xml:id="i-D4pfsSvXfy2Y6uETFNdjKC">
            Statlig television var länge den enda leverantören av rörliga
            bilder till hemmet, och under denna period kunde tv-licensen anses
            vara motiverad. När sedan företagare, med hjälp av ny teknik,
            bröt sändningsmonopolet och på så vis möjliggjorde en fri television
            i vårt land var det inte enbart Sveriges Televisions sändningar
            som förmedlas genom tv-apparater. Tv-licensen borde ha övergivits
            redan då entreprenören och monopolutmanaren Jan Stenbeck 1987
            lanserade TV 3, men så blev som bekant inte utfallet. Under 1980-talet
            blev det populärt att se på video till en början genom att hyra
            men när priserna så småningom sjönk genom att köpa en videoapparat.
            Filmer som tidigare enbart gått på bio eller sänts på nytt (om
            och när SVT så bestämde) kunde därmed konsumeras på vardaglig
            basis. Därefter har införandet av bland annat dvd-spelare, med
            en tillhörande försäljning av dvd-filmer, och digital satellit-tv,
            med tio- eller hundratals nya kanaler, i grunden förändrat tv-apparatens
            användningsområde. Därmed är det såväl möjligt som realistiskt
            att ha en tv utan att se på Sveriges Television. Argumentet att
            ett tv-innehav innebär att man tar del av SVT:s programutbud håller
            med andra ord inte längre.
          </p>
          <p xml:id="i-Ky6zSYgWzpCdKGgnz5emxH">
            Vidare möjliggör ökade hastigheter på Internetuppkopplingar att
            utsändningar av tv kan göras över Internet. Flera stora bredbands-
            och telekom-företag testar antingen detta sändningssätt eller
            erbjuder redan det till sina kunder. SVT har på sin webbplats
            en stor del av sina program tillgängliga för alla med tillräckligt
            snabbt uppkoppling. De satsar även stort på att lägga upp nyheter
            och extramaterial på Internet. För att ännu fler ska kunna ta
            del av utbudet har speciella varianter av webbplatsen tagits fram,
            vilket gör att enheter med liten bildyta, långsam uppkoppling
            eller låg beräkningskapacitet ändå ska kunna ta emot sändningarna.
            Således kan man numera även ta del av tv via sin mobiltelefon,
            handdator och sina stationära datorer. Även på detta område är
            utbudet av tv från andra leverantörer än SVT stort, och det finns
            gott om andra användningsområden för utrustningen än att enbart
            se på tv. Att i de gällande föreskrifterna enbart utgå från tv-innehavet
            när man tar betalt för sändningar, som med hjälp av ny teknik
            kan ske på andra ställen, är märkligt.
          </p>
          <p xml:id="i-KLH7jV74EuJfHvAJYJGCpg">
            Med det nuvarande systemet finns det två grupper varav den första
            gynnas och den andra missgynnas: Den första gruppen är den som
            inte betalar men ändå tar del av utbudet från SVT. Den andra gruppen
            är de som inte tittar på SVT av olika skäl men ändå tvingas att
            betala avgiften. Varför den sistnämnda gruppen inte tittar på
            SVT kan i vissa fall bero på tekniska skäl som att signalen inte
            når fram på grund av att tv-mottagaren finns på en plats där det
            inte är ekonomiskt försvarbart att bygga ut nätet men i flertalet
            fall torde det handla om personer som väljer att se på film eller
            på andra kanaler. Varför nämnda grupper ska tvingas att betala
            omkring 2 000 kronor varje år för att finansiera ett programutbud
            som de inte tar del av är mycket svårt att motivera.
          </p>
          <p xml:id="i-Fw3YG7SJavnJzSbyJPb87k">
            Kontrollen av tv-avgifter sköts via det statliga aktiebolaget
            Radiotjänst i Kiruna AB. Enligt Radiotjänst har aktiebolaget ungefär
            100 anställda och därutöver omkring ett hundratal frilansande
            avgiftskontrollanter. Licensindrivarnas arbetsmetoder bygger delvis
            på Radiotjänsts register över vilka som själva anmälts eller tidigare
            ertappats med att inneha tv-apparat. Eftersom merparten av hushållen
            både har tv-apparat och betalar sin tv-licens används registret
            för att se vilka adresser som saknas som betalande hushåll. Till
            dessa hushåll sänds brev, och kontrollanter gör både påstötningar
            via telefon och personliga hembesök. Den som har tv men inte betalar
            avgiften till Radiotjänst kan dömas till böter av domstol. Detta
            föråldrade och otympliga upplägg kan knappast vara kostnadseffektivt
            jämfört med de moderna sätt som finns att ta in exempelvis abonnemangsavgifter.
          </p>
          <p xml:id="i-DRgCpneRjTbsWfgmb7dVcg">
            Sammanfattningsvis är det centralt att apparatskatten avskaffas
            och ersätts av finansiering via statsbudgeten. En sådan lösning
            är rättvis, modern samt teknikneutral. Som för andra kulturinstitutioner
            och svenskt universitetsväsende kan reformen genomföras med oförändrat
            oberoende samt bibehållen integritet och förmåga till långsiktig
            planering. Ett alternativ till finansiering via statsbudgeten
            vore att införa ett system med abonnemangsavgifter. Regeringen
            bör utreda frågan vidare i syftet att avskaffa apparatskatten.
          </p>
        </div>
        <div xml:id="i-XvZ94PsgFWf1L6HJn8yUhV" type="motSignatures">
          <list xml:id="i-PmWNeGRoaqy77y7EsDGYS1">
            <item xml:id="i-UjFqyekVopasq7YnmitL4o" who="i-Nfefw2AzQQfkcFrzhoV9Cj">
              Eliza Roszkowska Öberg (m)
            </item>
          </list>
        </div>
      </div>
    </body>
  </text>
</TEI>
