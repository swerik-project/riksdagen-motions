<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__179/mot_1942__fk__179-001.pdf"/>
      <fw xml:id="i-HqNv8LUVqzm54FL1RmsLfY">
        Motioner i Första kammaren, Nr 179. 5
      </fw>
      <div type="motHeader" xml:id="i-voo6WmiY9Uo8JGqepdzSf">
        <div type="motTitle" xml:id="i-4fWs4orX8UsKzbERmr2JtH"/>
        <div type="motSubmissionInfo" xml:id="i-VtRGoV5kBDTYGAWJ4otZzc"/>
      </div>
      <div type="motBody" xml:id="i-7mUu1XSVBo7nWqNfLCRKba">
        <div xml:id="i-ATX1SS9VJueYm7GSmoGwWW">
          <p xml:id="i-Eid221iYJKU8KgrrbMJq2">
            Nr 179.
          </p>
          <p xml:id="i-9CJFQ9NFf4y9puYMX59B6W">
            Av herr Brandt m. fl., om lagstiftning för bekämpande av sådan
            propaganda mot medborgargrupper, som utgår från de-
          </p>
          <p xml:id="i-VXsCngQckEijmaCvgsp3eG">
            ras trosbekännelse eller ras.
          </p>
          <p xml:id="i-NZMwxVjcBpTMk9GaKetuou">
            För västerländsk rättsåskådning och rättsordning är människovärdet
            och därmed även en medborgares värde oberoende av »ras» och härkomst.
            »Här är icke jude eller hedning, icke grek eller barbar.&gt; Allt
            slags rashat, enkan- nerligen judehat, har hittills varit främmande
            för det svenska folket, som härvidlag i gemen haft en sant aristokratisk
            inställning utan mindervärdes- känslor och förty erbjudit en dålig
            jordmån för vidskepliga »rasteorier»&gt;, vilka anfäktat vissa politiska
            partier i andra länder. Under inflytande av för svenskt väsen
            — d. ä. för svensk tradition och kultur — främmande ideo- logier
            har emellertid under senare år i vissa kretsar, som sympatisera
            med utländska politiska ideal, en påtaglig antisemitisk strömning
            gjort sig gäl- lande, vilken både i tal och skrift och jämväl
            på annat sätt — t. ex. skylt i en bokhandel med påskrift Tillträde
            förbjudet för judar! — tagit sig sådana uttryck, som vi tidigare
            skulle ha betraktat såsom fullkomligt uteslutna i en kulturstat
            som Sverige. Man må icke bagatellisera den antisemitiska propagandan
            och tro, att det demokratiska svenska folket är fullkomligt immunt
            emot denna farliga pest- smitta. Ty väl är det sant, att antisemitismen
            på ett sätt är en enbart löjlig företeelse, bottnande i villfarelsen
            att människor, som till sitt utseende råka att något avvika från
            den vanliga folktypen, skulle på denna grund vara sämre än andra,
            men erfarenheten från andra länder visar, att samvetslösa statsmän
            och demagoger, vilka helt visst inte själva tro på sina befängda
            rasteorier, kunna utnyttja denna villfarelse för att tillintetgöra
            demokrati och folkfrihet. Rashat och rashets är ingenting att
            leka med. Det visa det tsaristiska Rysslands judepogromer, men
            det finns judeförföljelser av färs- kare datum i andra länder.
            Även en vulgär antisemitisk propaganda kan i sinom tid utlösa
            fruktans- värda våldsdåd. Men även om den endast tar sig uttryck
            i kränkande gene- rella omdömen och tillmälen gentemot en intellektuellt
            och moraliskt högt- stående, synnerligen oförvitlig och laglydig
            medborgargrupp — inom vilken vi påträffa representanter för den
            yppersta svenskhet, till vilka hela natio- nen i stolthet ser
            upp -— så utgör dock antisemitismen »en tryckande skam»
          </p>
          <pb facs="riksdagen-motions-pdf/data/1942/mot_1942__fk__179/mot_1942__fk__179-002.pdf"/>
          <fw xml:id="i-C3NYCBykYYBzR7BSG3TkAx">
            6 Motioner i Första kammaren, Nr 179.
          </fw>
          <p xml:id="i-LV2F2N9NCqJFqqjSpBGHUq">
            för ett demokratiskt folk, för att använda ett expressivt uttryck
            av vårt lands förnämsta nu levande författarinna i en artikel
            i går i en känd nationell veckotidning. Antisemitism och demokrati
            äro i själva verket absolut oförenliga. I sin bekanta bok Ras,
            språk och nation skriver Åke Thulstrup följande tänkvärda ord:
            »Ett uppflammande av antisemitism förkväver ofelbart demokratien
            med allt vad därtill hör. Det går inte att hävda några demokratiska
            principer i ett land, som har gett sig antisemitismen i våld.
            Den som är demokrat tror på människovärdet, och denna tro utesluter
            rashat.&gt; Så farlig och förrädisk som antisemitismen är böra ansvarskännande
            svenskar icke genom oförsik- tiga ord och handlingar, om än i
            sig själva ganska oskyldiga, lägga hyende under fördomar och bidraga
            till en »kategoriklyvning» av människor, vilken är helt främmande
            för svensk lag och rättsuppfattning. Det är ur denna syn- punkt
            att beklaga, att socialstyrelsen, utan tvivel av s. k. praktiska
            skäl, i sin främlingsstatistik använder ordet jude i en betydelse,
            som hittills icke tillhört offentligt svenskt språkbruk utan hör
            hemma i en främmande ideologis vo- kabulär. Socialstyrelsen begär
            sålunda, att även personer, som icke tillhöra mosaisk trosbekännelse,
            i förekommande fall skola deklarera sig såsom &gt;ju- dar», ehuruväl
            deras härkomst och »ras» är ur rättslig synpunkt irrelevant. Icke
            heller utrikesdepartementet torde helt kunna fritagas från förebråelsen
            att då det gäller inresetillstånd göra anseende till person, d.
            ä. fästa avseende vid vederbörandes »ras». Vetenskapen förnekar
            ju, att det finns skilda raser inom de europeiska folken, och
            svensk lag känner icke distinktionen. Antisemitismens onda bekämpas
            förvisso främst genom upplysning — och denna borde till synes
            ha de bästa utsikter med tanke på de s. k. raslärornas haltlöshet
            — men det är högst sannolikt, att den demokratiska staten, medan
            tid ännu är, har anledning besinna vad dess frid tillhör och fördenskull
            kom- plettera upplysningsarbetet med en lagstiftning emot antisemitisk
            propa- ganda. Efter vad vi ha oss bekant har den demokratiska
            holländska staten varit betänkt på en dylik lagstiftning; ett
            föreliggande lagförslag hann emel- lertid inte bli upphöjt till
            lag före ockupationen. En svensk lagstiftning bör kriminalisera
            varje propaganda emot medborgargrupper, vilken tar till ut- gångspunkt
            deras trosbekännelse eller s. k. ras. Och denna lagstiftning synes
            böra rikta sig emot icke endast smädelser och annan kränkning
            av personer av främmande »&gt;ras» eller emot sådana former av agitation,
            som kunna be- tecknas såsom »rashets&gt;, utan även ta sikte på andra
            mera beskedliga former av propaganda, åsyftande att social och
            rättslig skillnad skall göras mellan människor för deras härkomsts
            och trosbekännelses skull. Vi inse tillfullo vanskligheten av
            en sådan lagstiftning och tilltro oss inte förmågan att skissera
            en lagtext inom ramen t. ex. av strafflagens elfte ka- pitel (om
            fridsbrott), men vi våga bestämt hålla före, att tiden verkligen
            är mogen för att den svenska kultur- och rättsstaten även i lagstiftningsväg
          </p>
          <pb facs="riksdagen-motions-pdf/data/1942/mot_1942__fk__179/mot_1942__fk__179-003.pdf"/>
          <fw xml:id="i-1VrHNtaY4fzyJWjUodaf9">
            Motioner i Första kammaren; Nr 179. 7
          </fw>
          <p xml:id="i-8PANUrBzpmqjq3MtdRPNf2">
            inskärper människo- och medborgarvärdets integritet, dess upphöjdhet
            över »blod och ras». Vi tillåta oss således hemställa,
          </p>
          <p xml:id="i-Jnsse1bwBKjCWqDKqPiRA7">
            att riksdagen måtte i skrivelse till Kungl. Maj:t begära en lagstiftning
            i motionens syfte.
          </p>
          <p xml:id="i-AxTnPJpgE6hjr6Bq9b3a4y" type="date">
            Stockholm den 24 januari 1942.
          </p>
          <p xml:id="i-HpW1V6AbYzSt5r7qspXHko">
            E. G. C. Brandt. G. Branting. &gt; Fredrik Ström.
          </p>
          <p xml:id="i-MGpjMbkcJ9BvW7CmJ3WiLg">
            Bertil Eriksson. Th. Magnusson. H. Sten.
          </p>
        </div>
      </div>
    </body>
  </text>
</TEI>
