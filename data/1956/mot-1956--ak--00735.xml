<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00735">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__735/mot_1956__ak__735-001.pdf"/>
      <fw xml:id="i-J4jaQeFLkXXf9wVSmV9c9c">
        14 Motioner i Andra kammaren, nr 735 år 1956
      </fw>
      <div xml:id="i-6bUgpz5kZyTQnc3YrM6ZdW" type="motHeader">
        <div xml:id="i-BSZEXzdLh6ohyMRvnJdgev" type="motTitle"/>
        <div xml:id="i-GqVCiGpVyj8jaWmZrCVTXG" type="motSubmissionInfo"/>
      </div>
      <div xml:id="i-GmVv3PJ6jsWdPjcB78nLLE" type="motBody">
        <div xml:id="i-FyCPvrvALu3A3kLgmSKU5h">
          <p xml:id="i-6iWPjj76wgBzNoKnk8UCh3">
            Nr 735
          </p>
          <p xml:id="i-JRpCtKNJQAHd7iWnZ1cdJa">
            Av herr Larsson i Hedenäset i anledning av Kungl. Maj:ts propo-
            sition, nr 139, angående garanti för visst lån till Aktie- bolaget
            Statens skogsindustrier.
          </p>
          <p xml:id="i-8ropVnUhiAHLvEaCi42Pkr">
            I Kungl. Maj:ts proposition nr 139 framlägges förslag om bemyndigande
            för riksgäldskontoret att ikläda sig viss lånegaranti för Aktiebolaget
            Sta- tens skogsindustrier. Företaget i fråga har i sin framställning
            hemställt om en lånegaranti å ett belopp av upp till 60 000 000
            kronor. Med hänvisning till bl. a. den res- triktiva kreditpolitik
            som föres har departementschefen ej ansett sig kunna förorda en
            kreditgaranti med högre belopp än upp till 35 000 000 kronor.
            I anslutning härtill anför departementschefen att en närmare utredning
            bör komma till stånd angående bolagets kapitalförsörjning på längre
            sikt. Vid denna utredning framstår det som angeläget, att ej blott
            bolagets företags- ekonomiska utan även samhälleliga och näringspolitiska
            synpunkter blir föremål för närmare överväganden. Det har under
            senare tid och vid olika tillfällen gjorts gällande, att vinst-
            medel, härrörande från Statens skogsindustriers industriella anläggningar
            i Norrbotten, till betydande del placerats i industriella investeringar
            i syd- ligare delar av landet. Samtidigt kan noteras, att bolaget
            innehar industri- ella anläggningar på tvenne platser i Norrbottens
            län, där en viss oklarhet om den fortsatta driften synes föreligga,
            dels sågverk på Seskarö i Neder- torneå socken, dels ock Törefors
            sågverk och masonitfabrik i Töre kommun. I fråga om dessa anläggningar
            synes ej — vare sig från riksdagens eller bolagets sida — föreligga
            klara beslut om den fortsatta driften och omfatt- ningen därav.
            Erinras må, att detta är frågor av den största betydelse för berörda
            byg- der och kommuner. Betydande belopp har investerats i form
            av skolor, vä- gar, vatten och avlopp m. m. för tillgodoseende
            av olika allmänna behov. Därest bolaget kommer att minska eller
            helt upphöra med driften vid dessa företagsenheter, kommer otvivelaktigt
            dessa kommuner i en synnerligen prekär situation. Den uttunning
            av befolkningsunderlaget i de berörda bygderna, som därav skulle
            framtvingas, framstår ur allmänna synpunkter som icke önskvärd.
            Den omständigheten, att staten är ägare till mer än hälften av
            skogstill- gångarna i Norrbotten, är ett förhållande av betydelse
            i detta sammanhang. Staten synes ha både ett större intresse av
            och ansvar för skogsprodukter- nas förädling där så är förhållandet.
          </p>
          <pb facs="riksdagen-motions-pdf/data/1956/mot_1956__ak__735/mot_1956__ak__735-002.pdf"/>
          <fw xml:id="i-UBSNZrK2tCBY6pgzmscyE5">
            Motioner i Andra kammaren, nr 735 år 1956 15
          </fw>
          <p xml:id="i-gViQ154KcEmis7kzAJ9WF">
            Vid den utredning om Statens skogsindustriers kapitalförsörjning,
            som avses komma till stånd, synes det ur de synpunkter, som ovan
            anförts, mo- tiverat att denna sker med utgångspunkt från att
            driften vid Törefors och på Seskarö uppehålles. Givetvis förutsätter
            detta även, att anläggningarna i fråga moderniseras, så att förutsättningar
            för en rationell drift ernås. I detta sammanhang kan måhända anföras,
            att frågan om driften vid de ifrågavarande företagsenheterna är
            beroende av råvarutillgången. I och för sig är detta riktigt.
            Det måste dock få ifrågasättas, om ej de hittillsva- rande prognoserna
            över skogstillgångarna och tillväxten i Norrbotten byggt på en
            alltför försiktig bedömning. Fråga är om det ej föreligger an-
            ledning till större tillförsikt i detta hänseende. Det vill även
            synas som om vissa förutsättningar att förstärka företagets råvarubas
            i dessa delar av landet borde föreligga. Sålunda kan det ifrågasättas,
            om det är riktigt att endast räkna med domänverkets skogsinnehav.
            Utöver dessa traditionella råvarutillgångar vill det synas som
            om, genom ett intimare samarbete med det enskilda skogsbrukets
            organisationer, en icke oväsentlig förstärkning av råvarubasen
            skulle kunna ernås. Med stöd av vad ovan anförts får jag hemställa,
            att riksdagen vid behandling av propositionen nr 139 måtte uttala,
            att vid utredning angående Aktiebolaget Sta- tens skogsindustriers
            kapitalförsörjning de i motionen an- förda synpunkterna må beaktas.
          </p>
          <p xml:id="i-Y9yfchwGtzkDhqSPaZDQSL" type="date">
            Stockholm den 13 april 1956
          </p>
          <div xml:id="i-TiF4WESSrCust8FApinENP" type="signatureBlock">
            <list xml:id="i-17H3pDoWi9zttDYupxA21i">
              <item xml:id="i-USJDJCL2fa72oSkjZUXB38" who="i-McqtqKBwTgYornj9cNC5hS" type="signature">
                Harald Larsson i Hedenäset
              </item>
            </list>
          </div>
        </div>
      </div>
    </body>
  </text>
</TEI>
