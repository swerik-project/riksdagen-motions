<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1935--ak--00215">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__215/mot_1935__ak__215-001.pdf"/>
      <fw xml:id="i-BbBS4mvtMd92tqsc5B1XDB">
        Motioner 1 Andra kammaren, Nr 215. 11
      </fw>
      <div xml:id="i-WdWZEmRetvRC8X4dYaEXds" type="motHeader">
        <div xml:id="i-AELPW9Xq547o2kNXcjuCkg" type="motTitle"/>
        <div xml:id="i-5wHKzHgBN4TmfgrwarzwF4" type="motSubmissionInfo"/>
      </div>
      <div xml:id="i-E6zoAAcn9tiaPrHBbvAb9A" type="motBody">
        <div xml:id="i-54sCJuiSVTziiShFTV1MQe">
          <p xml:id="i-WqEShkGtrU3155Umxm5U4p">
            Nr 215.
          </p>
          <p xml:id="i-5mkJckQxUyjYQ6LXknb5CU">
            Av herr Hermansson, angående frivillig förtidspensionering för
            småskol- lärarinnor m. m.
          </p>
          <p xml:id="i-xYGdMbm7ybEe2BhxcCZJc">
            En av de intellektuella yrkesgrupper, som drabbats allra hårdast
            av arbets- lösheten under de senaste åren, är småskollärarinnorna.
            Enligt kungl. skol- överstyrelsens utredning rörande antalet arbetslösa
            bland de under åren 1931— 1933 utexaminerade småskollärarinnorna
            voro den 15 mars 1934 ej mindre än 37 procent av de under de tre
            nyssnämnda åren utexaminerade lärarinnorna utan anställning. Av
            de lärarinnor, som under åren 1921—1933 lämnat små- skoleseminarierna,
            voro den 31 mars samma år cirka 900 arbetslösa. Dessa arbetslöshetssiffror
            te sig ännu mera skrämmande, om man tar veder- börlig hänsyn till
            den pågående rationaliseringen inom folkskoleväsendet och de på
            grund därav verkställda och planerade indragningarna av småskollära-
            rinnetjänster. Kungl. skolöverstyrelsen har beräknat, att inalles
            840 småskol- lärarinnetjänster komma att bli överflödiga före
            den 1 juli 1936. Lägger man samman antalet arbetslösa småskollärarinnor
            med antalet av dem, som på grund av tjänsteindragningar måste
            beredas andra platser, samt dessutom medräknar eleverna vid de
            båda nu pågående årskurserna vid småskoleseminarierna, finner
            man, att nästa år komma att finnas inemot 2.000 examinerade småskollärar-
            innor, som, om ingenting göres för att åstadkomma en ändring av
            läget, icke kunna erhålla sysselsättning inom sitt yrke. Man torde
            vidare få räkna med, att nativitetsminskningen kommer att framtvinga
            ytterligare rationaliserings- åtgärder, innebärande ett fortsatt
            indragande av småskollärarinnetjänster under de närmaste åren.
            Då antalet platser, som årligen på grund av tjänsteinne- havarnas
            avgång ur tjänsten eller av andra orsaker bliva lediga, endast
            uppgår till omkring 200, ter sig under sådana förhållanden situationen
            för de arbets- lösa småskollärarinnorna rent av förtvivlad, och
            många av dem, särskilt de som nu i åratal gått utan sysselsättning,
            torde ha ytterst små möjligheter att någon- sin erhålla plats,
            därest statsmakterna icke vidtaga extraordinära åtgärder för att
            åstadkomma en behövlig ändring av de nuvarande förhållandena.
            Den av de seminariesakkunniga föreslagna temporära stängningen
            av små- skoleseminarierna är en av de hittills diskuterade extraordinära
            åtgärderna i nyssnämnda syfte. Genom en sådan stängning skulle
            man emellertid endast uppnå, att produktionen av småskollärarinnor,
            som för närvarande årligen uppgår till något över 100, för tillfället
            komme att upphöra. Men för att bereda plats åt det överskott av
            småskollärarinnor, som nu finnes, skulle man få tillgripa den
            drastiska och på grund av sina konsekvenser i övrigt knappast
            genomförbara åtgärden att hålla seminarierna stängda under tid
            av 10 år. För att råda bot mot den arbetslöshet, som för närvarande
            råder inom berörda
          </p>
          <pb facs="riksdagen-motions-pdf/data/1935/mot_1935__ak__215/mot_1935__ak__215-002.pdf"/>
          <fw xml:id="i-KFEyQZnNWTWueivMfboYf3">
            12 Motioner i Andra kammaren, Nr 215.
          </fw>
          <p xml:id="i-Mh83vUmEpoeu912DV9LbEt">
            yrkesgrupp, måste man alltså komplettera den i och för sig mycket
            önskvärda stängning av seminarierna, som föreslås av seminariesakkunniga,
            med andra, mera snabbt verkande åtgärder. Det bör då erinras därom,
            att småskollärarinnornas tjänstgöring före 1918 upphörde redan
            vid 55 års ålder. Med anledning av den stora lärarebristen under
            världskrigsåren beslutade riksdagen nämnda år på förslag av Kungl.
            Maj:t bl. a. att höja småskollärarinnornas pensionsålder från
            55 till 60 år. Denna höjning av pensionsåldern förestavades av
            den då rådande bristen på lärarinnor. Och med hänsyn härtill vore
            det också följdriktigt att i en tid, då det uppstått ett stort
            överskott av småskollärarinnor, bereda ökade arbets- tillfällen
            åt de övertaliga genom en sänkning av pensionsåldern. Det torde
            emellertid svårligen låta sig göra att genom en frivillig förtids-
            pensionering nå det åsyftade resultatet, d. v. s. att på ett effektivt
            sätt decimera antalet arbetslösa lärarinnor. Verkan av en frivillig
            förtidspensionering är också svår att förutsäga. Likväl torde
            det vara förnuftigt att medgiva de småskollärarinnor, som vid
            fyllda 55 år uppnått 33 tjänsteår och då vilja lämna sin tjänst,
            att då få avgå med full pension. Man torde nämligen kunna förut-
            sätta, att det bland lärarinnorna över 55 år finnes åtskilliga,
            som skulle använda sig av en dylik möjlighet att avgå från sina
            tjänster till förmån för yngre arbetslösa yrkeskamrater, under
            förutsättning, att deras pensionsfråga vore ordnad på ett tillfredsställande
            sätt. För att vinna effektivare resultat torde det dock vara nödvändigt
            att också tillgripa en tvångsmässig förtidspensionering av de
            äldsta nu tjänstgörande småskollärarinnorna. Om man räknar med,
            att cirka 200 befattningshavare årligen uppnå den nu stadgade
            pensionsåldern, skulle man genom att sänka denna ålder från 60
            till 58 år vinna, att under det första året omkring 600 arbetslösa
            småskollärarinnor i stället för 200 kunde beredas plats. Det skall
            icke förnekas, att en tvångsvis genomförd förtidspensionering
            av befattnings- havare, vilka inriktat sig på att få tjänstgöra
            intill en viss förut bestämd ålder och även trott sig vara garanterade
            rättighet härtill, måste betraktas som en mycket allvarlig åtgärd.
            De äldre småskollärarinnornas motstånd mot tidigare framkomna
            förslag om en dylik förtidspensionering är därför också fullt
            begrip- ligt. Ett förhållande, som dock i någon mån borde mildra
            detta motstånd, är, att de äldsta årsklasserna av de nu tjänstgörande
            småskollärarinnorna vid sitt tillträde till lärarinnebanan på
            grund av vad som här förut anförts icke kunde beräkna att få tjänstgöra
            längre än till 55 års ålder. Om en del av dessa befattningshavare
            nu tvingades att avgå med pension vid fyllda 58 år, så borde detta
            således icke kunna betraktas som någon större orättvisa. Statsmakterna
            kunna å andra sidan icke heller avbörda sig sitt ansvar för de
            yngre, arbetslösa och i de flesta fall ekonomiskt blottställda
            lärarinnor, vilka genom statens åtgöranden erhållit sin utbildning
            och därigenom förespeg- lats utsikten att också erhålla arbete
            och försörjning inom sitt yrke. Och då förtidspensioneringen av
            de äldsta årsklasserna inom småskolans lärarinnekår under nu rådande
            förhållanden synes vara den enda utväg, som står till buds för
            att på ett någorlunda snabbt och effektivt sätt bereda sysselsättning
            åt de
          </p>
          <pb facs="riksdagen-motions-pdf/data/1935/mot_1935__ak__215/mot_1935__ak__215-003.pdf"/>
          <fw xml:id="i-Z4a5tWCgZL1JMMqiQtz8y">
            Motioner i Andra kammaren, Nr 215. 13
          </fw>
          <p xml:id="i-UChf94VCQu1pWBszDSN86M">
            arbetslösa och i många fall verkligt nödlidande småskollärarinnorna,
            borde statsmakterna enligt min mening icke rygga tillbaka för
            att nu vidtaga en sådan åtgärd. Då den förordade tvångspensioneringen
            tämligen snart skulle komma att förbättra situationen för de arbetslösa
            småskollärarinnorna, kunde stadgandet om densamma lämpligen beslutas
            att gälla provisoriskt för en tid av fem år. Det synes även, som
            om statens kostnader för den här ifrågasatta förtids- pensioneringen
            skulle kunna hållas inom mycket rimliga gränser. Utgifterna skulle
            visserligen å ena sidan komma att ökas på grund av det större
            antalet pensionstagare, men de skulle å den andra också komma
            att väsentligen minskas, därigenom att de yngre, nytillträdande
            lärarinnorna komme att placeras i lägsta lönegraden och därför
            finge uppbära betydligt mindre löner än dem som nu utgå till de
            äldre, vilka skulle komma att i förtid avgå från sina tjänster.
            Skillnaden mellan vad staten i rent ekonomiskt avseende vinner
            på det ena och förlorar på det andra torde i vart fall icke kunna
            bli av en sådan storlek, att den i och för sig bör få hindra en
            tillfällig förtidspensionering av de äldsta småskollärarinnorna
            för att därigenom bereda plats i arbetet åt deras yngre arbetslösa
            yrkeskamrater. Att staten och det allmänna ur andra synpunkter
            skulle ha åtskilligt att vinna på ett beslut i här antydd riktning,
            torde knappast kunna förnekas. Man bör t. ex. vid behandlingen
            av denna fråga icke förbise, att seminarierna i vår tid äga helt
            andra möjligheter att giva sina elever en för ändamålet lämpad
            utbildning än för 40 år sedan, och att det därför måste betraktas
            som en given vinst för skolundervisningen, om de unga, friska
            kraf- terna snarast möjligt kunde beredas tillfälle att komma
            ut på det arbetsfält, för vilket de utbildats. Risken för att
            en stor del av de unga lärarinnornas yrkesskicklighet och arbetsförmåga
            skall gå förlorad under en längre tids tvungen sysslolöshet ligger
            också i öppen dag. Tidigare framställda förslag rörande småskollärarinnornas
            förtidspensione- ring ha mötts av den invändningen, att det vore
            olämpligt att behandla frågan på annat sätt än såsom ett led i
            hela folkskollärarekårens löne- och pensions- frågor. Det kan
            gent emot detta betraktelsesätt anföras, att småskollärarinnor-
            nas arbetslöshetsproblem icke har någon direkt motsvarighet bland
            lärarna i den egentliga folkskolan. Det relativa antalet arbetslösa
            är inom den sistnämnda gruppen betydligt mindre än inom den förstnämnda.
            Följderna av nativitets- minskningen göra sig senare märkbara
            på folkskolans område, varav också följer, att statsmakterna lättare
            kunna hinna med de nödvändiga åtgärderna i syfte att minska produktionen
            av folkskollärare. Härtill kommer vidare, att det framtida behovet
            av folkskollärare står i ett visst samband med frågan om fortsättningsskolans
            ersättande med ett sjunde folkskoleår. Innan denna fråga, vilken
            för närvarande är föremål för utredning, blivit avgjord, torde
            behovet av lärare i den egentliga folkskolan för den närmaste
            framtiden knappast kunna överblickas. Däremot möter det icke några
            större svårigheter att redan nu fastställa det ungefärliga antal
            lärarinnor, som under de närmaste sju å åtta åren komma att behövas
            för småskoleundervisningen. Slutsatsen härav blir, att frågan
            om småskollärarinnornas förtidspensionering både kan och bör
          </p>
          <pb facs="riksdagen-motions-pdf/data/1935/mot_1935__ak__215/mot_1935__ak__215-004.pdf"/>
          <fw xml:id="i-7yWKfofENJ7bhfLAyCaLma">
            14 Motioner i Andra kammaren, Nr 215.
          </fw>
          <p xml:id="i-9U9xKrL5rrJLgaZvNq8JtT">
            behandlas som ett problem för sig utan sammankoppling med andra
            ärenden av besläktad natur. Med stöd av vad jag här anfört tillåter
            jag mig föreslå,
          </p>
          <p xml:id="i-Mz37qgtB8axqaZAYLXJHpo">
            att riksdagen i skrivelse till Kungl. Maj:t måtte hemställa om
            erforderliga åtgärder dels för frivillig förtidspensionering med
            full pension för de småskollärarinnor, som fyllt 55 och tjänstgjort
            minst 33 år, dels ock för en provisorisk sänkning under en tid
            av 5 år av småskollärarinnornas pensionsålder från 60 till 58
            år.
          </p>
          <p xml:id="i-PNqTYsGmnM299RNZqVkuBD" type="date">
            Stockholm den 22 januari 1935.
          </p>
          <div xml:id="i-ALAQGNc9XtniVMSv3rpbjn" type="signatureBlock">
            <list xml:id="i-E6wA2kTBeFUpSCwXYvGxZc">
              <item xml:id="i-TuyMUHL7MhniWy5Lk5iM8s" who="i-38NLUUM7XqaztjyKDJ2d1D" type="signature">
                A. Hermansson
              </item>
            </list>
          </div>
        </div>
      </div>
    </body>
  </text>
</TEI>
