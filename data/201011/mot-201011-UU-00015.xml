<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00015">
  <teiHeader>
    <fileDesc>
      <titleStmt>
        <title>med anledning av prop. 2010/11:112 Genomförande av direktiv om överföring av krigsmateriel</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP, V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:112 Genomförande av direktiv om överföring av krigsmateriel</title>
          <idno type="rdwebb">GY02U15</idno>
          <rs type="number">U15</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U15/text</ref>
          <ref type="dokument_url_html">http://data.riksdagen.se/dokument/GY02U15</ref>
          <ref type="dokumentstatus_url_xml">http://data.riksdagen.se/dokumentstatus/GY02U15</ref>
          <ref type="doc">http://data.riksdagen.se/fil/FDA78169-E863-4C34-AF9D-42FC4D291456</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WxKUA7a2Bq8b9hGYaNCVrj" type="basedOn"/>
        <correspContext corresp="i-WxKUA7a2Bq8b9hGYaNCVrj">
          <ref>Proposition 2010/11:112</ref>
        </correspContext>
        <correspAction xml:id="i-98hZxU1eMqFTEdCeyrg3Xf" type="signed"/>
        <correspContext corresp="i-98hZxU1eMqFTEdCeyrg3Xf">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-PPZKpwNr5kqkWArvESGC5X"/>
        </correspContext>
        <correspAction xml:id="i-K5WfuG7YDz2gyMhEGuCFun" type="referral">
          <date when="2011-05-03"/>
        </correspAction>
        <correspAction xml:id="i-Ff1wvPdBB1aLF7EJJNF2TV" type="referral">
          <date when="2011-05-03"/>
        </correspAction>
        <correspAction xml:id="i-9CcfL9vhK3rxdzWmuXHqUw" type="dismissal">
          <date when="2011-04-29"/>
        </correspAction>
        <correspAction xml:id="i-YRGDyQHgLxXLGTmGCjorVz" type="dismissal">
          <date when="2011-04-29"/>
        </correspAction>
        <correspAction xml:id="i-3GDAjGto1NeD6yGhfRQZYm" type="submission">
          <date when="2011-04-28"/>
        </correspAction>
        <correspAction xml:id="i-3ZdSSpPZLDkkFhpTDEJc8u" type="transfer">
          <date when="2011-04-28"/>
        </correspAction>
        <correspAction xml:id="i-8TWzTQRFYDicfGGdy2HG1W" type="assigned"/>
        <correspContext corresp="i-8TWzTQRFYDicfGGdy2HG1W">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UU6rdffzfUq9GUuZ4KLPMK" type="motBody">
        <div xml:id="i-7N2vykkHGjGfME4pkWWMTx" type="motProposal" subtype="förslag">
          <head xml:id="i-RRpH8iRsJP5aAYQJNzpEXQ">
            Förslag till riksdagsbeslut
          </head>
          <list xml:id="i-7LyGjZvzUQz3HqDjX8SYGA" style="ol">
            <item xml:id="i-R4gYHddbr9aN6fo9WsRHqB">
              Riksdagen tillkännager för regeringen som sin mening vad som
              anförs i motionen om fortsatt principiellt förbud mot utförsel
              av krigsmateriel.
            </item>
            <item xml:id="i-M8fWqkkezRCxAHsP3LHtQn">
              Riksdagen tillkännager för regeringen som sin mening vad som
              anförs i motionen om att rättighetsperspektivet måste få ett tydligare
              genomslag i det svenska regelverket för krigsmaterielexport.
            </item>
            <item xml:id="i-PakQQUQX79uq1gsqyxGjmZ">
              Riksdagen tillkännager för regeringen som sin mening vad som
              anförs i motionen om att införa ett demokratikriterium för att
              få köpa svenska vapen.
            </item>
            <item xml:id="i-AvLGFpFQ45oPEvUB6VXvmX">
              Riksdagen tillkännager för regeringen som sin mening vad som
              anförs i motionen om att Sverige bör verka för att ett demokratikriterium
              införs på EU-nivå.
            </item>
            <item xml:id="i-LWUrLRo9E8SpUBa78r2i6H">
              Riksdagen tillkännager för regeringen som sin mening vad som
              anförs i motionen om politik för global utveckling och vapenexport.
            </item>
            <item xml:id="i-XVRzavd77fUqVXEBBb6Uky">
              Riksdagen tillkännager för regeringen som sin mening vad som
              anförs i motionen om att det behövs ett förtydligande och en utveckling
              av kriterierna för prövning av ansökningar om exporttillstånd
              i EU:s gemensamma militära förteckning.
            </item>
            <item xml:id="i-6p2ntZB2A9u4FXyKfpsLV5">
              Riksdagen tillkännager för regeringen som sin mening vad som
              anförs i motionen om tillstånd till export till tredjeländer.
            </item>
            <item xml:id="i-7xcK4SBmn1dTEokndTXX8s">
              Riksdagen tillkännager för regeringen som sin mening vad som
              anförs i motionen om strikta bedömningskriterier vid ett gemensamt
              certifieringsförfarande inom EU.
            </item>
          </list>
        </div>
        <div xml:id="i-S4Th6wdeeG6Rh9QiGb7PsY" type="motContent">
          <head xml:id="i-FtenkQgDwedmNmcULfhvYM" type="h1">
            Motivering
          </head>
          <p xml:id="i-EowH1vyvgAkoJDBsd6Yw6d">
            Sverige har haft ett principiellt förbud mot utförsel av krigsmateriel
            sedan 1918. Krav på tillstånd för tillverkning av krigsmateriel
            infördes 1935, medan krav på tillstånd för tillhandahållande av
            krigsmateriel infördes 1949. Sedan 1993 regleras tillverkning,
            tillhandahållande och utförsel av krigsmateriel i lagen (1992:1300)
            om krigsmateriel och förordningen (1992:1303) om krigsmateriel.
            Miljöpartiet och Vänsterpartiet noterar att det finns en kraftig
            opinion för en fortsatt restriktiv svensk vapenexportlagstiftning.
            I stället för att ta en öppen och grundlig debatt om vapenexporten
            väljer regeringen att låta EU driva utvecklingen i en mer exporttillvänd
            riktning, med stöd av industrin.
          </p>
          <p xml:id="i-QPFciFw55JedK1UuFFZdzN">
            I dag saknas EU-rättsliga bestämmelser om exportkontroll av försvarsmateriel.
            Hittills har vapenhandeln varit undantagen från den fria rörliga
            marknaden inom EU, enligt artikel 296 i EG-fördraget, med avsikt
            att skydda medlemsstaternas väsentliga säkerhetsintressen. Sedan
            ett par år har kommissionen ändrat uppfattning och arbetat för
            att harmonisera den europeiska vapenindustrin och underlätta handeln
            av krigsmateriel inom EU. Vi ser med oro på denna utveckling.
            Risken är stor att denna harmonisering på EU-nivå steg för steg
            urholkar den svenska restriktiva vapenexport­politiken utan att
            regeringen vågar föra en grundlig och öppen debatt om vapenexportpolitiken.
          </p>
          <p xml:id="i-F4kH6gYaVz25sZgFsXEKHf">
            Kommissionens förslag till direktiv syftar till att minska hindren
            vid överföring av försvarsmateriel (inkluderande försvarsmaterieltjänster)
            inom EU och därmed förbättra den samlade europeiska försvarsindustrins
            konkurrenskraft. För att uppnå detta föreslår kommissionen att
            villkoren och förfarandet för tillstånd vid överföring av försvarsmateriel
            inom unionen förenklas och harmoniseras. Beslut om tillstånd till
            överföring av försvars­materiel inom EU ska även fortsättningsvis
            fattas av medlemsstaterna. Kommissionen föreslår ett system med
            generella, globala och individuella tillstånd. Vid användande
            av generella tillstånd sker ingen prövning av varje enskild överföring.
            Ansvaret för exportkontroll av försvarsmateriel kommer även fortsättningsvis
            att ligga på de enskilda medlemsstaterna, och exportkontrollen
            sker på basis av nationell lagstiftning.
          </p>
          <p xml:id="i-HNN3vVxXAjM49NNvgfPUj9">
            Rent principiellt handlar frågan om ifall man anser att vapen
            hör hemma på den fria rörliga marknaden inom EU. Det anser inte
            vi. Vapen är inte vilken vara som helst. Ett regelverk för handel
            med krigsmateriel måste även fortsättningsvis utgå från ett principiellt
            förbud mot sådan export. Försvarsindustrins exportintressen får
            aldrig ges företräde framför humanitära, demokratiska, människorättsliga
            och utvecklingsmässiga bedömningskriterier vid tillståndsprövningen.
          </p>
          <p xml:id="i-TRUkVc6jEeRUZ6EYABG6tz">
            Vi har under en följd av år sett att det har skett en tyngdförskjutning
            i den nuvarande praxisen för Sveriges handel med krigsmateriel,
            så att främjandet snarare än begränsandet av svensk export förordas
            i tillståndsbedömningsprocessen. Ett exempel på detta är den nya
            myndighet, Vapenexportmyndigheten, som har till enda syfte att
            främja svensk vapenexport. Denna tyngdförskjutning strider, anser
            vi, mot de specifika riktlinjer för vapenexport som säkerställer
            att krigsmateriel inte i något fall kan komma att säljas till
            länder som allvarligt kränker de mänskliga rättigheterna samt
            mot svensk politik för global utveckling (PGU). Miljöpartiet och
            Vänsterpartiet vill se att rättighets­perspektivet får ett mycket
            tydligare genomslag i det svenska regelverket för krigsmaterielexport.
          </p>
          <p xml:id="i-Ey1rmn4DpC2SrejXba4Ep">
            Trots att vi har en av världens mest restriktiva vapenexportlagstiftningar
            har Sverige mångdubblat sin vapenexport under de senaste tio åren.
            I strid med gällande lagstiftning ges alltför många undantag,
            vilket resulterar i att Sverige exporterar krigsmateriel till
            stater i krig och konflikt. Sverige är ett av de tio främsta vapenproducerande
            länderna i världen, och räknar man vapenförsäljning per capita
            ligger vi i den absoluta täten. Vi har också länge drivit frågan
            om att införa ett demokratikriterium för att få köpa svenskt krigsmateriel.
            Generellt ges alltför många undantag. Vi har konsekvent drivit
            frågan om att skärpa lagstiftningen mot detta. Vi arbetar också
            för att skapa hårdare regler för export av vapensystem med dubbla
            användningsområden. Det finns en överhängande risk för att EU-direktivet
            leder oss i motsatt riktning.
          </p>
          <head xml:id="i-5tJrVdDC7nnttmaEHexUpp" type="h2">
            Gemensamma regler för kontroll av militär teknik och krigsmateriel
          </head>
          <p xml:id="i-NR4mXCieRC1C7AFewerRH2">
            Trots våra farhågor att EU-direktivet riskerar att urholka den
            svenska vapenexport­lagstiftningen inser vi att det inom EU krävs
            vissa gemensamma regler för kontroll av militär teknik och krigsmateriel.
            Sedan ett par år finns en politisk bindande uppförandekod inom
            EU, vilket är ett steg i rätt riktning. Men vi anser att det behövs
            ett förtydligande och en utveckling av kriterierna för prövning
            av ansökningar om exporttillstånd för varor som finns upptagna
            i EU:s gemensamma militära förteckning. Kriteriet som rör respekten
            för mänskliga rättigheter är särskilt viktigt, och vi vill att
            ett nytt kriterium införs i fråga om mottagarlandets utvecklingsnivå.
            Detta stämmer väl med Sveriges politik för global utveckling som
            en enig riksdag 2003 beslutade ska genomsyra alla politikområden.
            Självklart gäller PGU även svensk export av krigsmateriel. Det
            är en inkonsekvens i regeringens förda politik och det är ett
            svaghetstecken att regeringen inte med en stavelse nämner PGU
            i propositionen.
          </p>
          <p xml:id="i-FM9j6cVFwob85tP6PL8m44">
            Vi anser att en politik för att reglera vapenhandel på EU-nivå
            måste utgå från att vapenförsäljning påverkar de fattigas situation
            direkt, genom att resurser används till att köpa vapen i stället
            för att t.ex. bekämpa fattigdom, och att vapen under inga omständigheter
            får säljas till länder där mänskliga rättigheter kränks. Konkreta
            tillståndsbeslut ska vara underbyggda av ett demokratikriterium.
          </p>
          <p xml:id="i-K6rLLv551nCbDk85veeSU5">
            Vi har under året sett flera exempel där Sverige och andra EU-länder
            försett diktaturer i Nordafrika och Mellanöstern med vapen som
            nu vänds mot den egna befolkningen. Om EU nu skaffar sig gemensamma
            regler för överföring av krigsmateriel måste syftet vara att stå
            upp för EU:s grundvärderingar, där respekten för mänskliga rättigheter,
            jämställdhet och främjandet av demokrati sätts i första rummet.
            Sverige bör vara pådrivande inom EU för att ett demokratikriterium
            införs även på EU-nivå. Vi menar att EU åter riskerar att hamna
            fel om fokus i stället sätts på att förenkla och underlätta överföring
            av krigsmateriel.
          </p>
          <head xml:id="i-KqVanRAw2B5duSbvLvzQcx" type="h2">
            Tillstånd
          </head>
          <p xml:id="i-39aNbHxaWYJWB5JNcAv8Ds">
            Regeringen vill införa tre olika typer av tillstånd: generella,
            globala och individuella. Regeringen föreslår att denna lagstiftning
            om tillståndstyper ska vara tillämplig inte bara på den inre marknaden
            utan också i relation till tredjeländer. Enhetliga och överblickbara
            regler för att säkerställa en strikt kontroll av vapenexporten
            är något positivt, men det är en rimlig hållning att en förändring
            som omfattar export också till tredjeländer måste föregås av en
            utförligare analys för att säkerställa att exportreglerna inte
            luckras upp.
          </p>
          <p xml:id="i-FQY9VvfyukDB6A5VPRrH8o">
            Ett gemensamt certifieringsförfarande inom EU kan vara positivt
            i den mån de strikta bedömningskriterier som redan finns fastställda
            i lagen om krigsmateriel får styra.
          </p>
          <p xml:id="i-4HkATn29W6uWSvkPXH86iw">
            Det framkommer i propositionen att även efter det att EU:s militära
            lista har ersatt den nuvarande svenska företeckningen över krigsmateriel
            bör förteckningen vid behov kunna kompletteras med materiel som
            Sverige kan ha anledning att vilja kontrollera, t.ex. kärnladdningar.
            Det är däremot inte tillfredsställande att EU från fall till fall
            kommer att avgöra om ett sådant tillägg anses utgöra ett otillåtet
            hinder för den fria rörligheten inom EU. Kärnvapen kan under inga
            omständigheter vara en del av den fria rörligheten inom EU anser
            vi.
          </p>
          <p xml:id="i-78uJua9DDnqcKVhomazsmp">
            Vi tillstyrker förslaget att EU:s gemensamma militära företeckning
            ersätter den svenska krigsmaterielförteckningen, under förutsättning
            att del C i den svenska förteckningen behålls, då EU:s gemensamma
            militära förteckning saknar något motsvarande. Ytterligare en
            brist i EU:s förteckning är att den inte redovisar begreppen krigsmateriel
            för strid och övrigt krigsmateriel. Regeringen har dock ställt
            sig positiv till att det till den svenska förteckningen över krigsmateriel
            fogas en förklaring av vilken krigsmateriel enligt EU:s militära
            lista som utgör krigsmateriel för strid och övrig krigsmateriel.
            Detta är något som vi också stöder.
          </p>
          <p xml:id="i-LSEFc6beftLiWWuCtY1HtZ">
            Det är en i sammanhanget liten detalj, men dock en positiv sådan,
            att regeringen låter begreppet krigsmateriel kvarstå och att detta
            inte ersätts t.ex. med beteckningen försvarsmateriel.
          </p>
        </div>
        <div xml:id="i-MW2kyJVufavZak5pG8M5kR" type="signatureBlock">
          <list xml:id="i-5AN1LbgYPiESpkpVfY9Jyy">
            <item xml:id="i-db5GTJaMWfoJboNaGvNwf" who="i-34FRvyXQKUigF3Qr9AwKJe" type="signature">
              Bodil Ceballos (MP)
            </item>
            <item xml:id="i-VBVX3ZTvUCWfQsWiXk47a9" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
            <item xml:id="i-78KU8eU8p23sZP5Kfc4SCq" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-3dYCGjrJdBaxpdCUx7bAnK" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
