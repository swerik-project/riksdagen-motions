<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00305">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_305/mot_198687_fö_305-001.pdf"/>
      <div xml:id="i-JvfmxxFYsyDJm43mJP72YX" type="motHeader">
        <div xml:id="i-FoEDsbtFkqxceRawuu7xNK" type="motTitle"/>
        <div xml:id="i-P3bjm5GtkM1v3gsVcMjefZ" type="motSubmissionInfo"/>
      </div>
      <div xml:id="i-BxuXbfB4Qr7dPMPaE7YsxS" type="motBody">
        <div xml:id="i-XEJR3ozynX2SKwU4hnVdng">
          <p xml:id="i-AW1RMiEMeE1UGCYnwYEieR">
            Motion till riksdagen
          </p>
          <p xml:id="i-TkcJdHQ1u19qCo44BFuSoR">
            1986/87:Fö305
          </p>
          <p xml:id="i-34YhVPvYLDk7wev8X2jmC8">
            Gunhild Bolander (c) Modernisering av det militära försvaret
            på Gotland
          </p>
          <p xml:id="i-797Sgt87vLbpEWs3pJo3B7">
            Modernisering av Gotlands försvar — en neutralitetspolitisk nödvändighet
          </p>
          <p xml:id="i-T3Zh4FfoX26hjfgmYJBWSL">
            Fredsslutet efter andra världskriget innebar för Gotlands och
            Östersjöns del ett ändrat militärt styrkeförhållande i Östersjöområdet.
            Tidigare hade ett flertal små stater och två stormakter delvis
            balanserat styrkeförhållandena. Efter fredsslutet dominerades
            det strategiska läget av en stormakt, Sovjet, som även blivit
            en stor strandägare. Fredsslutet innebar också för Gotlands del
            att man ifrån att ha gränsat till de tre självständiga baltiska
            staterna kom att gränsa till stormakten Sovjetunionen. Under de
            första efterkrigsåren dominerade krigströttheten och de egna interna
            problemen även inom stormakterna. Detta efterträddes av det kalla
            krigets år och en upptrappad styrkebalansering bl. a. i Centraleuropa.
            De senaste årens utveckling vittnar nu om ett ökat intresse mot
            flankområdena, bl. a. Skandinavien, vilket både försvarskommittén
            och ÖB konstaterat. Man kan även konstatera att cirka två tredjedelar
            av Sovjets varvskapaci- tet ligger i anslutning till Östersjön.
            Denna kapacitet är en synnerligen viktig resurs för Sovjet med
            sin alltjämt växande sjömakt. Intresset för det baltiska sovjetområdet
            har ökat under efterkrigstiden och vi har konstaterat en stor
            inflyttning och ökad hamnutbyggnad. Både den civila och militära
            verksam- heten ökar i vårt lands omedelbara närområde utanför
            Gotland. Detta medför med nödvändighet att kraven på Sverige som
            neutral stat ökar avseende bl. a. övervakning, uppföljning och
            insatser bl. a. för att förhindra kränkningar. Gotlands försvar
            måste ha en sådan styrka att ingen av stormakterna bedömer att
            den andre kan vinna en snabb insatsfördel, med andra ord; känna
            osäkerhet och inte lita på det svenska neutralitetsförsvarets
            Gotlandsdel. Om man jämför den successivt ändrade militärpolitiska
            situationen i Östersjön och i Gotlands omedelbara närområde med
            de moderniseringar som skett inom andra länders alla försvarsgrenar
            i Gotlands omedelbara närhet måste man konstatera att moderniseringen
            av det gotländska försvaret starkt åsidosatts. Vad som nu i fred
            händer på och kring Gotland och våra egna åtgärder i området återspeglar
            ofta direkt den svenska neutralitetspolitiska inriktning- en,
            dvs. vilja och förmåga att hävda vår neutralitet. Det är därför
            av direkt rikspolitiskt intresse att tillförsäkra tillräckliga,
            moderna resurser i detta område.
          </p>
          <pb facs="riksdagen-motions-pdf/data/198687/mot_198687_fö_305/mot_198687_fö_305-002.pdf"/>
          <p xml:id="i-2kyK3NPJXUMQbk6VWqjGXx">
            En översiktlig granskning av tillgängliga vapensystem på Gotland
            visar följande.
          </p>
          <p xml:id="i-2nXtQcwSk3ECjnGRQeBxiE">
            Gotlands luftförsvar
          </p>
          <p xml:id="i-FB3L3ni3YBAwvZNmm5N3E6">
            För Gotlands luftförsvar saknas nu fast baserade flygförband.
            De senaste årens incidenter visar att vi vid en tillbakadragen
            basering kommer i stark efterhand. Denna efterhand ökar nu när
            nya moderna flygplan tillförts bl. a. det baltiska området. För
            Gotlands luftförsvar erfordras därför ett kvalifice- rat flygförband,
            med tillgång till en organiserad och fastställd markorganisa-
            tion (F 13G). En förstärkning (modernisering) av luftvärnsfunktionen
            på Gotland är även ett absolut behov, detta inte minst med hänsyn
            till kryssningsrobotarnas tillkomst. Det är då inte bara själva
            Gotlands utsatta läge som motiverar ett starkt luftförsvar. Kvalificerade
            luftvärnsförband på Ön bidrar till luftförsvaret av fastlandet
            och är därför även en riksangelägen- het. Flygvapnets förband
            på Gotland utgörs av en enhet ur Bråvalla flygflottilj. Förbandet
            (F13G) är ej klart fastlagt. Riksdagen bör därför fastställa behovet
            av att ett fastställt detachement ur flygvapnet baseras på Gotland.
            Detta krävs även mot bakgrund av en ökad basering av beredskaps-
            förband på Visbybasen.
          </p>
          <p xml:id="i-X9dTiYfSGgvKfw8RiMag6f">
            Gotlands sjöförsvar
          </p>
          <p xml:id="i-PDFzbzu9wZNbqPKTxY9Mpf">
            För sjöförsvaret av Gotland gäller att avsevärda fördelar kan
            nås med tunga kustrobotförband grupperade på ön. Med samma gruppering
            tvingas en presumtiv angripare till stark återhållsamhet i sitt
            uppträdande även i områden där vi normalt ej uppträder med vår
            marina ytattack. Räckvidderna är väl avpassade till de militärgeografiska
            förhållandena. Gotland måste därför vara ett av de områden som
            prioriteras för tung kustrobot.
          </p>
          <p xml:id="i-M8QVUmTFFmKHm1CYuHjeJp">
            Gotlands markförsvar
          </p>
          <p xml:id="i-WjiSWmTP3QjABDdzSCbBFx">
            För markförsvaret gäller att öns nuvarande pansarfordon håller
            en lägre klass än de på fastlandet. Om ca 12—15 år måste en ersättning
            av stridsvagnar och pansarskyttefordon ske, vilket nu inte är
            inplanerat. Samtidigt kan man redan nu konstatera en modernisering
            bl. a. av luftlandsättningsförbanden i närområdet. Planering för
            en modernisering av pansarförbanden krävs för att visa vår vilja
            att fullfölja vår neutralitetspolitik. Nuvarande artilleriorganisation
            för indirekt eld bygger på 10,5 cm haubits med omkring halva räckvidden
            jämfört med moderna pjäser. Bristerna är härvid ofrånkomliga.
            Genom att tillföra 15,5 cm haubitsförband (haub 77) skulle Gotlands
            artilleriförband uppfylla kraven på såväl lång skottvidd som verkan
            mot pansrade mål.
          </p>
          <p xml:id="i-L6YBogqN1CTTSDLqyNtVmr">
            Ledning Gotland måste med stor sannolikhet räkna med att förbindelserna
            med fastlandet och högre chef i ett krigsläge kommer att tidvis
            avbrytas. Detta innebär att en autonom effektiv ledning gemensamt
            för landshövdingen och militärkommandochefen krävs.
          </p>
          <p xml:id="i-oLe7mj7GAZnBwj6yK2LD7">
            Mot. 1986/87 Fö305
          </p>
          <pb facs="riksdagen-motions-pdf/data/198687/mot_198687_fö_305/mot_198687_fö_305-003.pdf"/>
          <p xml:id="i-PWjW3Cf9oARrV9rps51EWX">
            Redan vid incidenter i fredstid ställs stora krav på samordning
            och ledning av civila och militära enheter som verkar på och omkring
            Gotland, främst flygplan och fartyg. En komplettering/utbyggnad
            och modernisering av detta ledningssystem är successivt nödvändig
            för att säkerställa denna ledning vid beredskap och krigstid och
            under svåra väderbetingelser i fred. Ovan har i stort beskrivits
            krav och önskemål vad gäller den rent militära utrustningen. Jag
            har dock i inledningen gjort en översiktlig bedömning av den förändrade
            situationen i Östersjön och vill nu ytterligare betona de krav
            på uppföljning och ledning som kommer att krävas av vårt land
            då både den civila och militära verksamheten i närområdet ökar.
            På få platser i vårt land är totalförsvaret så integrerat och
            dess delar så beroende av varandra som på Gotland. Inom civilförsvaret
            behövs en ökad skyddsrumsutbyggnad. En förutsättning för att dessa
            skyddsrum verkligen skall rädda liv i en krigssituation är dock
            att det föreligger en tillräckligt tidig förvarning från de militära
            spaningsorganen. Därför måste även dessa successivt förbättras
            och moderniseras, speciellt på Gotland med dess korta förvarningstider.
            Förbandsstrukturen på de gotländska förbanden har anpassats och
            anpas- sas successivt till hur det civila samhället förändras
            på ön, men trots detta finns nu bl. a. fordonsbrister. Dessa måste
            täckas redan i fredstid för att även det civila samhället skall
            kunna fungera vid en beredskapshöjning. De senaste veckornas snöoväder
            visade klart vilket resultat sparsamheten mot Gotlands försvar
            har medfört då det inte fanns tillräcklig förbandsutrust- ning
            för att bistå befolkningen i glesbygden. Ett antal bandvagnar
            fick skeppas över från fastlandet för att kunna undsätta människor
            med medicin och andra förnödenheter. På sjukvårdssidan är förhållandena
            likartade. Fungerar inte förvarningen till det civila samhället
            är risken för ett stort skadeutfall bland civila människor påtaglig.
            Ges de militära förbanden inte tillräckligt modernt skydd (pansarskydd,
            skyddsvästar) ökar skadeutfallet vid de militära förban- den.
            Skadeutfallet skulle då belasta den gotländska sjukvården på ett
            oacceptabelt sätt. Slutsatsen blir, inte minst av senast anförda
            skäl, att det gotländska försvaret måste moderniseras. De gotländska
            förbanden kan icke i varje situation snabbt vara omedelbart allsidigt
            användbara på andra platser inom vårt land, vilket är en nackdel,
            men en självklarhet med hänsyn till öarnas geografiska läge. Förbanden
            (installationerna) måste därför finnas på Gotland och med hög
            beredskap vara snabbt gripbara. Ett modernt gotländskt militärt
            försvar skulle alltid utgöra en effektiv barriär av skydd även
            för innanför liggande delar av det svenska fastlandet.
          </p>
          <p xml:id="i-Gddxv8QVgcouUjrEoU9du8">
            Slutsatser
          </p>
          <p xml:id="i-KPJNJYqoqj4jumxKYdzeBU">
            Neutralitetspolitikens syfte är alliansfrihet i fred syftande
            till neutralitet vid ofred. Detta kräver bl. a. att andra länder
            kan lita på att vi har ett så effektivt försvar av varje del av
            vårt land att inte andra (motparten) kan bedömas vinna en snabb
            fördel att utnyttja någon del av vårt område (inkl. territorialhav
            och luftrum). Jag har pekat på hur en modern försvarsutrust-
          </p>
          <p xml:id="i-JsYjroWagZJdM4JHrtRE3C">
            Mot. 1986/87 Fö305
          </p>
          <pb facs="riksdagen-motions-pdf/data/198687/mot_198687_fö_305/mot_198687_fö_305-004.pdf"/>
          <p xml:id="i-Xh2fcSWbrhEBZJ8sTtXpA5">
            ning och utnyttjande av modern teknik skulle kunna avsevärt höja
            tröskel- värdet för Gotlands del vad gäller både direkt angrepp
            över hav eller genom luften och utnyttjande av vårt luftrum (flyg
            och kryssningsmissiler) samt motverka incidenter. Det gäller utrustning
            som är konstruerad och utprovad. För att ej trovärdigheten av
            Gotlands försvar skall äventyras krävs att nedanstående åtgärder
            vidtas: Kvalificerat robotluftvärn tillförs. Flygvapnets organisation
            och basering på Gotland fastställs. Tung kustrobot tillförs. Modernisering
            av markstridskrafterna på Gotland inplaneras. Moderna artilleriförband
            (haub 77) tillförs. Ledningskapaciteten utbyggs så att en allsidig
            ledning av bl. a. fartyg och flyg samt underrättelseinhämtning
            kan utövas från Gotland.
          </p>
          <p xml:id="i-P6o2JSXDrViNBwqAz2P8A5">
            ER: 0070
          </p>
          <p xml:id="i-B4BMWrA56MjZSzAzd3Z9vE">
            Hemställan
          </p>
          <p xml:id="i-StH86EbfrVo3ijUhhHcPZ6">
            Med stöd av ovanstående hemställs att riksdagen uttalar sig för
            att det gotländska försvaret snarast moderniseras i takt med omvärlden
            och i takt med övriga delar av Sveriges försvar samt enligt de
            krav som övriga delar av det gotländska totalförsvaret kräver.
          </p>
          <p xml:id="i-Ms63YtqjFtuowGxL4pzW2V" type="date">
            Stockholm den 21 januari 1987
          </p>
          <div type="signatureBlock" id="i-577TNnaxVSGDjLgY1MqrAW">
            <p who="i-Wiq5749k7owcARUynxZuX7" type="signature">
              Gunhild Bolander (c)
            </p>
          </div>
          <p xml:id="i-D9387Ev2jhooTQNNYknLwF">
            Mot. 1986/87 Fö305
          </p>
        </div>
      </div>
    </body>
  </text>
</TEI>
