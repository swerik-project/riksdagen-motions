<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__513/mot_1961__ak__513-001.pdf"/>
      <fw xml:id="i-Yaayp976yUKHGiFvorZXpe">
        Motioner.i Andra kammaren, nr 513 år 1961 11
      </fw>
      <div type="motHeader" xml:id="i-FNvMmtcxqTsJ7b2JeqSRLT">
        <div type="motTitle" xml:id="i-MdvbgqfpXYdNcku4rfdzZQ"/>
        <div type="motSubmissionInfo" xml:id="i-N5HVRobQERhpNa5hM81XM8"/>
      </div>
      <div type="motBody" xml:id="i-167DhSCALrgdT36V7iGGvj">
        <div xml:id="i-UDuRpZebH7eGyZgJ5CgMJZ">
          <p xml:id="i-59ucDrEjV3nqps6xkLTn7R">
            Nr 513
          </p>
          <p xml:id="i-V1FFssSWHe1rrtyttNF7ZE">
            Av herr Munktell m. fl., om utredning angående ersättningen till
            övervakare.
          </p>
          <p xml:id="i-8AC9PsD6LVVXg5M8bNvRAT">
            (Lika lydande med motion nr 441 i Första kammaren)
          </p>
          <p xml:id="i-KmseFzzQiCvHnhQoRZdKK7">
            Inom kriminalvården har skyddstillsynen kommit att tillmätas
            väsentlig betydelse. Som bl. a. framhållits av strafflagberedningen
            är emellertid vår- den av villkorligt frigivna för närvarande
            allmänt sett mycket bristfällig. Delvis anses detta sammanhänga
            med att tillsynsorganisationen är otillräck- lig. I syfte att
            åstadkomma en viss förbättring på detta område föreslås i det
            av regeringen till lagrådet remitterade förslaget till ny brottsbalk
            en enhet- lig organisation. Från principiell synpunkt anföres,
            att någon skillnad icke föreligger mellan vården i frihet av de
            olika kategorierna. Enligt regeringens förslag skall övervakningsnämnder
            obligatoriskt handha vården av villkor- ligt frigivna som står
            under övervakning, av dem som dömts till skydds- tillsyn och av
            dem som efter dom å ungdomsfängelse eller internering vår- das
            utom anstalt. I och för sig kan självfallet icke enbart denna
            organisatoriska förbättring vara till fyllest. Justitieministern
            har också i propositionen framhållit att den önskvärda effektiviseringen
            av kriminalvården kräver ökade personella resurser. I första hand
            avses härmed en förstärkning av skyddskonsulent- organisationen.
            Det betonas dock samtidigt, att även med en väsentlig ök- ning
            av antalet skyddskonsulenter torde det dock vara nödvändigt att
            lägga alltfler uppgifter på lekmännen. Övervakningsuppdragen har
            till stor del kommit att falla på fackutbildad personal. Enligt
            instruktionen för statens skyddskonsulenter och skydds- assistenter
            är skyddskonsulent och skyddsassistent skyldiga att, i den mån
            det kan ske utan att övriga tjänsteåligganden åsidosättes, mottaga
            uppdrag såsom övervakare eller tillsynsman. Beträffande tillsynen
            av personer, som utskrivits från ungdomsfängelse, förvaring eller
            internering, finnes även- ledes bestämmelser om att stadsfiskal,
            landsfiskal och polismästare är skyl- diga att mottaga förordnande
            såsom tillsynsman, om annan lämplig person ej finnes att tillgå.
            Tvivelsutan har dessa tjänstemän kommit att utföra en i hög grad
            betydelsefull gärning. Samtidigt torde det dock med fog kunna
            hävdas, att mångfalden av övervakningsuppdrag många gånger lett
            till en orimlig arbetsbörda. Som bl. a. framhållits från fångvårdsstyrelsens
            sida har också den kritik, som riktats mot det nuvarande systemet,
            mest tagit
          </p>
          <pb facs="riksdagen-motions-pdf/data/1961/mot_1961__ak__513/mot_1961__ak__513-002.pdf"/>
          <fw xml:id="i-2CmRp4Nq9jdnK4z7XMGJCi">
            12 Motioner i Andra kammaren, nr 513 år 1961
          </fw>
          <p xml:id="i-VoQc9A7L8khtAadQZBBv45">
            fasta på det förhållandet, att vissa tjänstemän haft alltför
            många övervak- ningsuppdrag och att arbetet därigenom blivit ett
            opersonligt expeditions- arbete. Tvivelsutan torde det vara på
            sin plats att varna för den fara som är förknippad med att alltför
            många uppdrag anförtros åt en och samma per- son. Övervakarens
            goda vilja till trots är det likväl naturligt, att tiden icke
            alltid räcker till för den personliga omsorg om klienterna som
            är av så stor betydelse. För den kategori människor det här rör
            sig om är utan tvekan den personliga kontakten med övervakaren
            synnerligen väsentlig. Han, och många gånger endast han, har möjlighet
            att ge den personliga hjälp och vägledning, som kan vara så betydelsefull.
            Ej heller skall förbises vikten av det ibland hävdade påståendet,
            att den kategori det här är fråga om stundom reagerar negativt
            mot att stå i kontakt med personer, vilka betraktas som i första
            hand representanter för samhället och myndigheterna. I vissa fall
            torde det förefinnas större möjligheter för en utomstående, en
            lekman, att uppnå den önskvärda kontakten. Det torde vara uppenbart,
            att en tillsynsorganisation för att kunna bli verkligt effektiv
            i betydande utsträckning måste bygga på lekmannainsatser. Från
            många håll har också betonats betydelsen av de insatser som här
            gÖrs. Detta har också uppmärksammats av statsmakterna, som under
            senare år gjort stora ansträngningar för att anskaffa och utbilda
            personer, lämpade som övervakare. Här har otvivelaktigt folkrörelserna
            och de ideella organi- sationerna en stor uppgift att fylla. Trots
            att ideellt inriktade personer i ökad omfattning åtagit sig. övervakningsuppdrag
            är emellertid behovet av lämpliga övervakare långt ifrån fyllt.
            Det vill synas som om skyddstillsynens stora svårigheter ligger
            i att kunna mobilisera dessa för verksamheten nöd- vändiga personella
            resurser. Tvivelsutan försvåras anskaffandet av lämpliga övervakare
            av den stora uppoffring, som inte minst materiellt samtidigt begäres
            av dessa personer. Enligt KK den 1 oktober 1943 angående bestridande
            av kostnader för vill- korligt dömda är varje annan övervakare
            än staten skyddskonsulent eller skyddsassistent berättigad att
            för sitt uppdrag åtnjuta en ersättning av fem- ton kronor per
            månad. För envar torde det vara uppenbart, att denna ersätt- ning
            långt ifrån förslår att kompensera de faktiska kostnader, som
            en över- vakare många gånger måste vidkännas. Otvivelaktigt har
            också riksskatte- nämndens anvisningar, enligt vilka denna ersättning
            är att betrakta som deklarations- och skattepliktig, väckt åtskillig
            irritation. De personer som åtar sig övervakningsuppdrag är i
            allmänhet besjälade av en beundransvärd idealitet. För att fullgöra
            sina uppdrag på ett tillfredsställande sätt känner de sig många
            gånger nödsakade att göra personliga utlägg för sina klienter,
            kostnader, som de icke kan räkna med att få ersatta av allmänna
            medel. Det torde vara helt naturligt, att en viss irritation uppstår,
            då de utöver detta även har att bli beskattade för det blygsamma
            arvode de uppbär för
          </p>
          <pb facs="riksdagen-motions-pdf/data/1961/mot_1961__ak__513/mot_1961__ak__513-003.pdf"/>
          <fw xml:id="i-Kv1eRXinMJfifGzbHcEEfY">
            Motioner i Andra kammaren, nr 513 år 1961 13
          </fw>
          <p xml:id="i-7Z4kcyZ7SxiBtT9o1bVHQd">
            fullgörandet av sina uppdrag. Att missbruka den idealitet det
            här är fråga om torde icke ligga i samhällets intresse. Det har
            framhållits, att de personer, som åtar sig övervakningsuppdrag,
            i de flesta fall gör detta av rent ideella skäl. Under sådana
            omständigheter synes det rimligt att från det allmännas sida mesta
            möjliga göres för att underlätta deras uppgift. I detta sammanhang
            är det ofrånkomligt, att er- sättningsfrågan blir av viss betydelse.
            Måhända kan det av principiella skäl anses olämpligt att undandraga
            de arvoden som utgår från beskattning i vanlig ordning. För att
            samtidigt i viss utsträckning åstadkomma en gott- görelse för
            de kostnader, som praktiskt taget undantagslöst avsevärt torde
            överstiga arvodesbeloppet, synes det emellertid böra diskuteras,
            huruvida icke det vore lämpligt att utöver arvodet av allmänna
            medel låta utgå någon form av generell skattefri kostnadsersättning.
            Härigenom torde också möj- ligheter ges att i ökad utsträckning
            engagera personer, lämpade för övervak- ningsuppdrag. Uppgiften
            torde vara av så stor betydelse för samhället, att det måste betraktas
            som oklokt att icke tillse att de personer det här är fråga om
            i görligaste mån befrias från rent personliga uppoffringar av
            materiell karaktär. Under alla omständigheter måste det slås fast,
            att övervaknings- uppdragen icke är av sådan natur, att de utan
            vidare kan jämställas med gängse arvodesberättigade uppdrag. Under
            hänvisning till det sålunda anförda får vi hemställa, att riksdagen
            i skrivelse till Kungl. Maj:t måtte begära en skyndsam utredning
            angående ersättning och formerna för densamma till personer, som
            anförtros och åtar sig över- vakningsuppdrag, samt att Kungl.
            Maj:t måtte föranstalta om därav föranledda åtgärder.
          </p>
          <p xml:id="i-22Aq1UhFpuZ6qaMLJySvEj" type="date">
            Stockholm den 26 januari 1961 Henrik Munktell
          </p>
          <p xml:id="i-N3KmNwPwtjSGsocHmXS9gf">
            Ulla Lidman-Frostenson Carl Eric Hedin Einar Heggblom
          </p>
        </div>
      </div>
    </body>
  </text>
</TEI>
