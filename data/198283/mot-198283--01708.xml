<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01708">
  <teiHeader>
    <fileDesc>
      <titleStmt>
        <title>Utveckling för livskvalitet</title>
        <author>Karin Söder m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utveckling för livskvalitet</title>
          <idno type="rdwebb">G6021708</idno>
          <rs type="number">1708</rs>
          <ref type="dokument_url_text">http://data.riksdagen.se/dokument/G6021708/text</ref>
          <ref type="dokument_url_html">http://data.riksdagen.se/dokument/G6021708</ref>
          <ref type="dokumentstatus_url_xml">http://data.riksdagen.se/dokumentstatus/G6021708</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QD529ywv2NxNf9n1Uh7cuj</idno>
            <name>PÄR GRANSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>GÖSTA ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QhnsQ4XHA6EXWk4gj8dW77</idno>
            <name>NILS G. ÅSLING</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EjLdeCaQB1Q3euykyza2YN" type="signed"/>
        <correspContext corresp="i-EjLdeCaQB1Q3euykyza2YN">
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-QD529ywv2NxNf9n1Uh7cuj"/>
          <note type="signatory" corresp="i-4Fpaw3XcFb6Gne8E62mhr1"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="r-0"/>
          <note type="signatory" corresp="i-QhnsQ4XHA6EXWk4gj8dW77"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1708/mot_198283__1708-001.pdf"/>
      <fw xml:id="i-GgePvRdvZb53EMRFvHxt4J">
        Mot. 1982/83:1708 8
      </fw>
      <div type="motHeader" xml:id="i-L3GkKwrfLJWvMNoqAHXsXY">
        <div type="motTitle" xml:id="i-6d2BC8S1qfgsQdZ9hatx9L"/>
        <div type="motSubmissionInfo" xml:id="i-JzMT8AbCG4KjeY4EkqKVBb"/>
      </div>
      <div type="motBody" xml:id="i-GXZRe8zpprhv5ZA35Pu1Sk">
        <div xml:id="i-6EiR4vHdTBWbNL3x7egpg7">
          <p xml:id="i-PZea4rmgtBacmPSc2Hxsqj">
            Motion
          </p>
          <p xml:id="i-yXH61yEr7whNkY5FnJRbk">
            1982/83:1708
          </p>
          <p xml:id="i-HaS1hchmi1y7PjwHpnCfjs">
            Karin Söder m. fl. Utveckling för livskvalitet
          </p>
          <p xml:id="i-UrcXt9tWRN6gcJeTULos8H">
            Sverige upplever i dag, liksom industrivärlden i övrigt, en ekonomisk
            situation som skiljer sig avsevärt från vad som varit vanligt
            under efterkrigstiden. Den osedvanligt långa period av förhållandevis
            stabil ekonomisk tillväxt som präglade tiden från andra världskriget
            slut till början på 1970-talet har förbytts i en världsomfattande
            ekonomisk stagnation. För Sveriges vidkommande har denna situation
            lett till en allvarlig ekonomisk obalans med stora underskott
            i statsbudgeten och utlandsbetal- ningar, samt en för våra förhållanden
            hög arbetslöshet. Det är självklart att strävandena att åter få
            fart på den ekonomiska utvecklingen under sådana förhållanden
            får allra högsta prioritet. Samtidigt är det viktigt att inse
            att förutsättningarna för en ökad materiell levnadsstandard, en
            ökad privat konsumtion och en expanderande offentlig sektor under
            förutsebar framtid kommer att vara mycket begränsade. Även om
            vi, som vi hoppas, får till stånd en betydande ökning av vår industriproduktion
            kommer de resurser som detta skapar i huvudsak krävas för att
            betala den levnadsstandard och den samhälleliga verksamhet som
            vi redan nu kostar på oss. Detta innebär att samhällsutvecklingen
            måste arbeta ifrån helt andra förutsättningar än vad vi varit
            vana vid under 50- och 60-talen och början av 70-talet. Tidigare
            har allt politiskt arbete byggt på den, som det tycktes, självklara
            förutsättningen att man haft ständigt ökade resurser att tillgå.
            Förbättringar av människors livsvillkor betraktades som detsamma
            som ökade ekonomiska satsningar. Den utmaning som det politiska
            arbetet nu står inför är att kunna skapa bättre levnadsvillkor
            för människorna utan att ha ständigt ökande ekonomiska resurser
            att tillgå. I detta sammanhang är det viktigt att komma ihåg att
            den typ av ekonomisk tillväxt och ständiga materiella standardförbättringar
            som präglade frmför allt 1960-talet inte enbart innebar en förbättrad
            livskvalitet för människorna. Samtidigt som levnadsstandarden
            ökade kraftigt mätt i ekonomiska termer så kunde vi också konstatera
            symtom på försämringar i människors livsvillkor. Dessa symtom
            kom till uttryck i form av ökad stress, ökad ensamhet och isolering,
            ökat främlingskap, ökad utslagning av människor. De stora folkomflyttningar
            som var ett av prisen för tillväxten är en viktig orsak till dessa
            fenomen. Samhällets alltmer storskaliga karaktär, där det blir
            svårt för den enskilda människan att uppleva sin hemmahörighet
            och sin egen roll och betydelse, är ett annat. Kommunsammanläggningarna
            som kulmi- nerade år 1970, en näringspolitik i huvudsak inriktad
            på storföretag och stora produktionsenheter, en ökad institutionalisering
            och stordrift på det sociala
          </p>
          <pb facs="riksdagen-motions-pdf/data/198283/mot_198283__1708/mot_198283__1708-002.pdf"/>
          <p xml:id="i-TQ29aJR8Mt46oFWzvoNvS5">
            området, växande miljöproblem, är alla exempel på hur ett ensidigt
            ekonomiskt tänkande tilläts gå ut över andra värden av stor betydelse
            för den enskilda människan. Mycket av de ekonomiska resurser som
            60-talets tillväxt skapde gick åt för att ta hand om dess negativa
            effekter. Ökande sociala kostnader, en växande byråkrati, stora
            vårdinstitutioner byggdes ut för att ta hand om dem som slogs
            ut av den pågående utvecklingen. I viss mån kanske t. o. m. den
            växande privata varukonsumtionen fick bli en ersättning för det
            som gick förlorat i form av mänsklig kontakt och gemenskap, hembygdskänsla,
            arbetstillfreds- ställelse m. m. Redan på 60-talet tog centern
            upp kravet på ett vidgat välfärdsbegrepp. Välfärd går inte bara
            att mäta i materiella och ekonomiska termer. Det är nu nödvändigt
            att se till hela människans behov. Människans behov av kontakt
            och gemenskap, av att känna sig hemma i sin livsmiljö, av att
            kunna uppleva arbetstillfredsställelse, av att kunna ta ansvar
            för sig själv, sina närmaste och sin närmiljö, att kunna uppleva
            en ren och frisk miljö, är lika viktigt som hennes behov av varukonsumtion.
            Det är detta vidgade välfärdsbegrepp som också kan kallas livskvalitet
            Enligt vår uppfattning är det nu nödvändigt att lyfta fram livskvalitetbe-
            greppet som en övergripande målsättning för samhällsutvecklingen.
            De mål som bl. a. hittills präglat långtidsutredningarna: full
            sysselsättning, snabb ekonomisk tillväxt, jämnare inkomstfördelning,
            rimlig prisstabilitet och balans i utlandsbetalningarna, är i
            och för sig viktiga men ändå otillräckliga. För att möta 1980-talets
            utmaning mot politiken, att skapa bättre levnads- villkor för
            människorna krävs ett bredare angreppssätt. Enligt vår uppfatt-
            ning bör därför nu en ny långtidsutredning tillsättas med uppgift
            att binda ihop de ekonomiska förutsättningarna med en vidare syn
            på samhällsutveck- lingen. Där bör strukturella förändringar som
            kan leda till förbättrad livskvalitet för människorna utan ekonomiska
            kostnader skjutas i förgrun- den. Med hänsyn till detta utvidgade
            uppdrag bör denna utredning bli parlamentariskt sammansatt. Vi
            skall här ange några av de perspektiv som vi anser jämsides med
            de ekonomiska bör prägla den nya långtidsutredningens arbete.
          </p>
          <p xml:id="i-6dfzXQpt1wtNB4cC8WUKCa">
            Merinflytande och ansvar
          </p>
          <p xml:id="i-MbVAyNwBTBP33tokV4AWWK">
            En viktig förutsättning för god livskvalitet är att människor
            känner att de kan påverka sin egen livssituation och ta ett ansvar
            för sig själv, sina närmaste och sin närmiljö. Utvecklingen under
            större delen av efterkrigstiden präglades av ett alltmer centraliserat
            beslutsfattande i samhället. Männis- kornas känsla av maktlöshet
            växte. Först efter 1976 påbörjades ett medvetet arbete för att
            decentralisera beslutsfattandet och flytta besluten närmare människorna.
            Det är viktigt att det arbetet får fortsätta. De centerledda regeringarna
            under perioden 1976-1982 initierade en rad viktiga demokra-
          </p>
          <pb facs="riksdagen-motions-pdf/data/198283/mot_198283__1708/mot_198283__1708-003.pdf"/>
          <fw xml:id="i-FkQ4QHGoWWDNbFaJw9LxfJ">
            Mot. 1982/83:1708 9
          </fw>
          <p xml:id="i-J1NtgZa4sPi9vN6Q72SQf4">
            tireformer. Ett arbete för att flytta beslutsfunktioner från
            centrala ämbets- verk till regionala och lokala organ påbörjades.
            Statens detaljstyrning av kommunerna minskades radikalt. De statliga
            länsmyndigheterna reforme- rades så att länsbefolkningens politiska
            vilja klarare skulle prägla deras verksamhet. Möjligheter öppnades
            att dela alltför stora kommuner, och en lång rad kommuner använde
            sig också av denna möjlighet. Möjligheter att anordna lokala beslutande
            folkomröstningar infördes. Inte minst betydelse- fulla var de
            lagändringar som har gjort det möjligt att inrätta lokala organ
            i kommunen med beslutanderätt. Därmed har möjligheterna att skapa
            en verklig lokal demokrati radikalt förbättrats. Ett 50-tal kommuner
            i landet har satt i gång arbete för att förbereda inrättande av
            lokala organ av olika slag. Det är av största vikt att arbetet
            med att decentralisera beslutsfattandet och öka människornas möjligheter
            att påverka sin närmiljö drivs vidare med kraft. Den reformpolitik
            som påbörjats på det här området måste få fortsätta att verka.
            Likaså bör olika vägar att utveckla mera av lokal självförvaltning
            ute i enskilda bostadsområden utvecklas. Genom att de boende får
            större möjligheter att ta ansvar för sin egen närmiljö ökar människors
            delaktighet och hemkänsla, miljön kan förbättras och samtidigt
            ökningen av boende- kostnaderna hållas tillbaka. En politik som
            syftar till att öka människornas möjligheter att påverka sin egen
            livssituation, ta ansvar och känna delaktighet i utvecklingen
            måste också vara inriktad på att uppmuntra lokala och enskilda
            initiativ av olika slag. De ”starta eget-kampanjer” som inleddes
            under Nils G. Åslings tid som industriminister är ett gott exempel
            på detta. Samhället bör också uppmuntra kooperativa initiativ
            av olika slag. Kooperationen som arbetsform kan användas både
            för att förbättra den kommersiella servicen i närmiljön, för att
            komplettera samhällsservice av olika slag och som en metod för
            mera traditionell varuproduktion. Mot denna bakgrund anser vi
            att målet att beslutsfattandet skall ske så nära människorna som
            möjligt, där enskilda och lokala initiativ uppmuntras, skall vara
            en viktig utgångspunkt för den av oss föreslagna nya långtidsutredning-
            en.
          </p>
          <p xml:id="i-SRgZhT5JSQY3QSiB3JyfB">
            Arbete åt alla
          </p>
          <p xml:id="i-TLiwhFzqugCm4a7vS8fxbd">
            Att ha ett menignsfullt arbete är också av avgörande betydelse
            för upplevelsen av livskvalitet. Att få arbeta är att få vara
            med och lämna sitt bidrag till den gemensamma strävan efter en
            bättre tillvaro. Det är ett sätt att få vara med och ta ansvar
            som inte borde berövas någon människa. Arbetet är också en av
            de viktigaste delarna av människans livsinnehåll. Rätt utformat
            blir det en av våra viktigaste källor till tillfredsställelse,
            till gemenskap med andra människor och till samarbete. Avgörande
            för arbetets kvalitativa betydelse för människan är dess resultat,
            utformning och den uppskattning man röner för vad man uträttat.
          </p>
          <pb facs="riksdagen-motions-pdf/data/198283/mot_198283__1708/mot_198283__1708-004.pdf"/>
          <fw xml:id="i-XCdJPGqA2nZttaUj9sSvtC">
            Mot. 1982/83:1708 10
          </fw>
          <p xml:id="i-DsvTkfCE4Er6SdWjEiomcV">
            Rätten till arbete upplevs i dag som hotad. Även om vi i Sverige,
            tack vare en mycket ambitiös arbetsmarknadspolitik inte minst
            under senare år, har en betydligt lägre arbetslöshet än de flesta
            jämförbara länder, så är den dock oacceptabelt hög. I stor utsträckning
            beror våra akuta sysselsättningspro- blem på den pågående ekonomiska
            krisen. Det är ett självklart huvudmål för den ekonomiska politiken
            att häva den nuvarande stagnationen och få till stånd en positiv
            industriell utveckling. Det är en nödvändig förutsättning för
            att vi skall kunna betala den levnadsstandard som vi redan kostat
            på oss. Det skulle också självklart få en positiv utveckling på
            full sysselsättning i vårt land. Det finns dock förutom de akuta
            ekonomiska problemen mera långsiktiga utvecklingslinjer som ger
            anledning till oro för sysselsättningen. Industrisys- selsättningen
            i vårt land har varit sjunkande ända sedan mitten av 1960-talet.
            Denna utveckling har hittills kunnat kompenseras av att den offentliga
            sektorn har vuxit ändå snabbare. Den tekniska utvecklingen med
            en ökad användning av datorer och robotar gör det sannolikt att
            industrisysselsätt- ningen kan komma att fortsätta att sjunka
            även om vi skulle kunna få till stånd en betydande tillväxt av
            industriproduktionen. Den offentliga syssel- sättningen i vårt
            land har upphört att öka. Det finns anledning att ifrågasätta
            om den mycket snabba expansion som präglade framför allt 1970-talet
            återkommer inom överskådlig tid. Till detta kommer att framför
            allt datorutvecklingen kan komma att leda till en liknande situation
            inom
          </p>
          <p xml:id="i-SXUXmkvRrD9E2UCsRvdzmo">
            administration och service som inom industrin, dvs. ett minskande
            perso- nalbehov trots en ökande verksamhet. Det är uppenbart att
            våra traditionella arbetsmarknadspolitiska instrument inte är
            tillräckliga inför en sådan tänkbar utveckling. Det är viktigt
            att en ny långtidsutredning är beredd att föreslå nya och okonventionella
            lösningar för att garantera arbete åt alla. Till det paradoxala
            hör att det inte saknas meningsfulla arbetsuppgifter trots att
            många människor går arbetslösa. Behovet av arbetsinsatser, t.
            ex. inom vården, miljövården och energihushållningen, är stort.
            En bättre hushållning med våra resurser skulle också kräva en
            bättre vård av våra varor, mera av reparation och återanvändning.
            Också det kräver arbetsin- satser. Vi har fått en situation där
            viktiga arbetsuppgifter inte blir utförda därför att arbetskraften
            är för dyr samtidigt som många människor går utan arbete. En viktig
            orsak till detta förhållande är att en huvuddel av samhällets
            skatteuttag är knutet just till arbetsinsatsen, medan t. ex. naturresurser
            är förhållandevis lågt beskattade. Detta system gör det dyrbart
            att anlita mänskliga arbetsinsatser men oftast billigt att slösa
            med råvaror och färdiga produkter. Att skattevägen kraftigt fördyra
            mänskligt arbete kunde te sig rationellt under en period då man
            trodde att bristen på arbetskraft skulle bli det stora samhällsproblemet
            och att naturresurser och kapital fanns i praktiskt taget obegränsad
            mängd. I dag är bristen på arbetstillfällen det stora problemet,
            och vi inser att naturresurserna är en i många smmanhang knapp
            tillgång.
          </p>
          <p xml:id="i-S73PoamGga3uNEoCSkghpV">
            a
          </p>
          <pb facs="riksdagen-motions-pdf/data/198283/mot_198283__1708/mot_198283__1708-005.pdf"/>
          <fw xml:id="i-T5FfVEQDUDw1XoLDmARFuS">
            Mot. 1982/83:1708 1
          </fw>
          <p xml:id="i-38sWhQhd66J6fGLJLnPdZe">
            Fördelningen av skattebördan bör vara en av de frågor som tas
            upp i utredningen. Uppgiften bör vara att finna nya lösningar
            för framtidens sysselsättningsproblem. Egenföretagandet och småföretagandets
            roll är en annan viktig fråga. Likaså kan det också i det här
            perspektivet finnas anledning att se över arbetstidens utveckling
            i framtiden, bl. a. i syfte att åstadkomma en bättre anpassning
            till olika människors skiftande behov och förutsättningar. För
            arbetstillfredsställelsen är det också mycket viktigt hur arbetet
            organiseras. Allt arbete är meningsfullt som tjänar ett nyttigt
            ändamål och utförs väl. Det är viktigt för människan att kunna
            uppleva betydelsen av sin egen arbetsinsats, att kunna överblicka
            sin egen roll i produktionsprocessen och påverka sin egen arbetssituation.
            Dessa frågor blir särskilt betydelsefulla med den tekniska utveckling
            som vi kan förutse där datorer och robotar kan komma att spela
            en växande roll. Risk finns att den nya tekniken gör många arbetsuppgifter
            mera ensidiga och ökar känslan av främlingskap. Rätt använd kan
            den tekniska utvecklingen tvärtom bidra till att göra arbetsupp-
            gifterna mera stimulerande och öka den enskilda arbetstagarens
            möjligheter att överblicka den arbetsprocess han eller hon deltar
            i. Men inriktning av teknikutveckling och utveckling av arbetsformer
            som lägger stor vikt vid att förbättra arbetstagarnas möjligheter
            till verklig arbetstillfredsställelse är därför av central betydelse
            för den enskilde arbetstagarens livskvalitet men också för utvecklingen
            i vårt näringsliv. Det finns ett uppenbart samband mellan arbetstagarnas
            tillfredsställelse med arbetet och sådana faktorer som närvaroproduktivitet
            och kvalitet i arbetsinsatserna.
          </p>
          <p xml:id="i-XBNstUdWW6KNW3AFheztNs">
            Samhällsplanering för gemenskap
          </p>
          <p xml:id="i-NfNHgzggyeKhDmppvzhK9E">
            Den fysiska livsmiljö som skapas genom bebyggelsen är avgörande
            för människors välbefinnande. Samhällsplaneringen måste inriktas
            på att skapa lokala miljöer som underlättar trivsel, mänsklig
            gemenskap och ansvarsta- gande. Grundläggande för den framtida
            samhällsplaneringen måste enligt vår uppfattning vara en strävan
            att skapa så fullständiga lokala miljöer som möjligt, miljöer
            som får karaktären av fungerande lokalsamhällen. Det innebär att
            bebyggelseområdena måste vara överblickbara för den enskilde,
            inte större än att man någorlunda kan lära känna människor och
            miljö i området. Det bör inte vara fråga om ensidiga områden,
            utan boende, arbete, service och rekreationsmöjligheter måste
            lokaliseras i anslutning till varand- ra. Området måste också
            vara så utformat att det ger rimliga tillfällen till gemensamma
            aktiviteter och gemensamt ansvarstagande för de boende. Så mycket
            som möjligt i bostadsområdet bör kunna skötas genom självförvalt-
            ning av de boende. Nya lägenheter bör som regel ha markkontakt.
            En annan grundprincip måste vara att de rekreationsmöjligheter
            som naturen ger tas väl till vara och att bebyggelsen sker med
            ekologiska
          </p>
          <pb facs="riksdagen-motions-pdf/data/198283/mot_198283__1708/mot_198283__1708-006.pdf"/>
          <fw xml:id="i-5b99HHW31bzmzFF8Cq7Vfv">
            Mot. 1982/83:1708 1
          </fw>
          <p xml:id="i-SKKHifKvZ3wmEWCEMzCEdB">
            utgångspunkter. Bostadsbyggandet i vårt land kommer med all sannolikthet
            under de närmaste årtiondena att ha betydligt mindre omfattning
            än tidigare. I stor utsträckning måste därför samhällsplaneringen
            vara inriktad på komplettering och förnyelse i befintliga bostadsområden.
            För att skapa fungerande lokalsamhällen med bostäder, arbetsplatser,
            service, vård, kultur och rekreation väl samlat, både i städerna
            och på landsbygden, räcker det inte med punktinsatser och isolerade
            stödåtgärder. Det krävs en helhetssyn på naturens möjligheter
            och toleranser, människans situation, näringslivets organisation
            och samhällets uppbyggnad i stort. Statsmakterna måste bl. a.
            genom en aktiv regionalpolitik påverka samhälls- utvecklingen
            och därmed motverka en ny flyttlassvåg. Behovet av att utveckla
            lokala miljöer som ger människorna bästa möjliga förutsättningar
            för livskvalitet och gemenskap måste enligt vår uppfattning vara
            en viktig förutsättning i den nya långtidsutredningen.
          </p>
          <p xml:id="i-JnMeyFwAev7KJM82WpdxjA">
            Social omvårdnad
          </p>
          <p xml:id="i-PQaDhtZ5u9eyM3ykxrqw2r">
            Sverige kan med rätta känna stolthet över det sociala trygghetssystem
            vi byggt upp. Det är i många avseenden ett internationellt föredöme.
            Det innebär dock inte att vi får blunda för problemen med de lösningar
            som valts. Det sociala skyddsnät som byggts upp ger för många
            ett gott skydd i ekonomiskt avseende och en garanti för en kompetent
            vård när vårdbehovet uppstår. Samtidigt skapar dock den ökade
            institutionaliseringen av den sociala omsorgen betydande problem.
            Mycket talar för att institutionernas betydelse för vården av
            människor i framtiden måste minska. Genom att öka möjligheterna
            att erbjuda vård i hemmiljön uppnås många fördelar. För den vårdade
            uppstår en positivare och mera mänsklig vårdsituation — en klar
            förbättring av livskvaliteten. Även för anhöriga och andra som
            medverkar till vård i hemmiljön kan detta att kunna få ta ett
            ansvar för anhöriga och andra närstående upplevas som mycket positivt
            om det sker på rimliga villkor. För samhällets del skulle det
            kunna innebära en bättre resursanvändning. Det är i sin tur en
            nödvändighet om det skall bli möjligt att klara omsorgen om det
            växande antalet äldre människor i framtiden på ett mänskligt och
            riktigt sätt. Självfallet måste institutionerna alltid spela en
            viktig roll för att klara mer kvalificerade vårdbehov. Tryggheten
            av en väl fungernde institutionell vårdapparat i bakgrunden är
            också en viktig livskvalitetsfråga. Men vård i hemmiljö måste
            komma att spela en betydligt större roll i framtiden. Det förutsätter
            en prioritering av den öppna vården. Det förutsätter också att
            ett ersättningssystem till personer som vårdar anhöriga eller
            andra i hemmiljön byggs upp. Det förutsätter vidare att hemvårdare
            kan få ett tillräckligt stöd av
          </p>
          <p xml:id="i-XNsT7CfJxqTPHg7BXbyQt2">
            vårdexpertis vid behov och att det också finns möjligheter att
            avlasta vårdansvaret så att den vårdande kan få ledighet från
            sitt ansvar i rimlig omfattning. Förutom hemvård av traditionellt
            slag kan också andra former
          </p>
          <pb facs="riksdagen-motions-pdf/data/198283/mot_198283__1708/mot_198283__1708-007.pdf"/>
          <fw xml:id="i-PioiMcTgBkdTpFD4dFFaQD">
            Mot. 1982/83:1708 13
          </fw>
          <p xml:id="i-L2LrpwPzh5ozWjXKdQwAMu">
            av vård i den lokala miljön, t. ex. kooperativa vårdformer, komma
            att spela en större roll i framtiden. Under regeringarna 1976-1982
            togs viktiga initiativ i den här antydda riktningen. Det är nödvändigt
            att detta arbete får fortsätta och vidareutvecklas. En växande
            roll för institutioner när det gäller omsorg om människor har
            präglat inte bara vården av barn och sjuka. Detsamma kan också
            sägas om vården av barn. Att stärka familjens roll som social
            enhet är en av de absolut viktigaste livskvalitetsfrågorna. En
            lång rad reformer i detta syfte har genomförts under senare år,
            bl.a. i form av ökade möjligheter för småbarnsföräldrar att ta
            ledigt eller minska sin arbetstid. Den viktigaste reformen återstår
            ändå att göra. Det är att bygga ut den påbörjade vårdnadsersättningen
            på det sätt som centern föreslår i en annan motion till årets
            riksdag. Det är viktigt för oss människor att kunna få ta ansvar
            för varandra. Samhällets strävan att genom olika åtgärder på det
            sociala området lyfta av människorna ansvaret för sina närmaste
            har varit mycket välmenande men inte alltid förbättrat livskvaliteten
            för den som behöver vård. Det måste göras möjligt för anhöriga
            att ta ansvar för vård i hemmet. Den nya långtidsut- redningen
            måste utgå ifrån ett synsätt där det personliga ansvarstagandet
            på det sociala området blir mera betydelsefullt i framtiden.
          </p>
          <p xml:id="i-AYaic6Zv87zMtpSsMPWwn1">
            Det ekologiska perspektivet
          </p>
          <p xml:id="i-LidtHPftWK1rbASZJWrTaS">
            Det är viktigt ur livskvalitetsynpunkt att den mänskliga tillvaron
            är förenlig med ansvar för natur och naturresurser nationellt
            och globalt. Vi måste bygga ett samhälle som utgår från de ekologiska
            förutsättningarna och kravet på hushållning med naturresurserna.
            Efterkrigstidens materiella tillväxt har i alltför hög grad fått
            ske till priset av ökad miljöbelastning på naturen och slöseri
            med naturresurser. Situatio- nen har kommit därhän att vi kan
            uppleva vår tillvaro som långsiktigt hotad om denna utveckling
            får fortsätta. Även ur livskvalitetsynpunkt är det därför nödvändigt
            att styra utvecklingen i riktning mot ett ekologiskt uthålligt
            samhälle. Centern tar i andra motioner till årets riksdag upp
            de centrala miljöfrågorna. Vi vill här inskränka oss till att
            nämna några viktiga synpunkter som måste beaktas i långtidsutredningens
            arbete. Ett ekologiskt väl fungerande samhälle kan inte enbart
            bygga på lagstiftning och centrala beslut. Det måste bygga på
            ett personligt anvarsta- gande för alla människor. Därför är strävan
            mot ett samhälle i ekologisk balans intimt förknippat med strävan
            mot ett mer decentraliserat samhälle, med överskådliga livsmiljöer
            och så mycket som möjligt av lokalt besluts- fattande. Detta hindrar
            självfallet inte att också det centrala beslutsfattandet är av
            stor betydelse för den ekologiska utvecklingen. Dit hör t. ex.
            kravet på att bygga upp ett energisystem som är baserat på energihushållning
            och största
          </p>
          <pb facs="riksdagen-motions-pdf/data/198283/mot_198283__1708/mot_198283__1708-008.pdf"/>
          <fw xml:id="i-LtsmgBwVbqHFGMz4kxczhJ">
            Mot. 1982/83:1708 14
          </fw>
          <p xml:id="i-u7z2r7MMewkVFDEHsuDDG">
            möjliga användning av inhemska förnybara och miljövänliga energikällor.
            Dit här arbetet på att skapa en bättre kontroll över kemikalieflödena
            i samhället. Dit hör också övergripande insatser för att åstadkomma
            en bättre hushållning med naturresurser. Vårt produktions- och
            konsumtionsmönster måste på sikt bättre anpassas till kraven på
            hushållning med naturresurser. Det innebär att vi måste få till
            stånd en produktionsteknik som bättre utnyttjar energi och lämpliga
            råvaror. Vi måste eftersträva en bättre livslängd på våra konsumtionsvaror.
            Vi måste skapa större möjligheter att förlänga utnyttjandetiden
            av varorna och genom att bygga upp en reparationsindustri. Slutligen
            måste vi se till att avfallshan- teringen bygger på största möjliga
            återvinning av råvaror. De ekologiska kraven måste utgöra en grundförutsättning
            i den nya långtidsutredningens arbete.
          </p>
          <p xml:id="i-DzupfD5ujceCaUgxy1cj5j">
            Det globala perspektivet
          </p>
          <p xml:id="i-5KhQLsSNkiAkT6Tnq1pbr8">
            Sverige är utomordentligt utlandsberoende. Det som händer i omvärlden
            får stark effekt på utvecklingen i vårt eget samhälle. Sverige
            har också såsom ett av världens rikaste länder ett stort ansvar
            att bidra till en positiv utveckling för världen i sin helhet.
            En självklar utgångspunkt måste vara att vårt eget sätt att organisera
            vår samhällsutveckling inte står i strid med kraven på global
            rättvisa och drägliga livsvillkor för människor också i andra
            delar av världen nu och i framtiden. Det globala perspektivet
            måste därför spela en framträdande roll i långtidsutredningens
            arbete. Bel avet av att minska de ekonomiska klyftorna i världen
            är en nödvändig utgångspunkt. Världen står inför stora akuta ekologiska
            problem som särskilt drabbar tredje världen. Ökenutbredning, jordförstöring,
            förödelse av tropiska regnskogar, växande föroreningspro- blem
            är exempel på detta. Sverige kan inte undandra sig sitt ansvar
            i arbetet på att möta dessa problem.
          </p>
          <p xml:id="i-2gxb5xjPNkGFrYs1e4YoGD">
            Medel för samhällsförändringar
          </p>
          <p xml:id="i-DMW83DwxdD5qij4x2dk8dP">
            Den framtida samhällsutvecklingen måste i högre grad än hittills
            bygga på den enskilda människan och den lokala gruppens ansvarstagande
            och engagemang. Det är orimligt att i längden försöka lösa samhällsproblem
            över huvudet på de människor som berörs. Därför är det viktigt
            att utredningen i den diskussion om medlen för samhällsförändringar
            som blir nödvändiga undviker styrmedel som leder till ökad byråkrati
            och dirigering. En decentralisering av beslutsfattandet och ökade
            möjligheter för människor lokalt att ta ansvar och initiativ måste
            i stället vara ledstjärnan. Samtidigt är det uppenbart att centralt
            fattade beslut har oerhörd betydelse för arbetsförutsättningarna
            i hela samhället. Det är därför viktigt att statsmakternas agerande
            på olika områden sker utifrån ett genomtänkt
          </p>
          <pb facs="riksdagen-motions-pdf/data/198283/mot_198283__1708/mot_198283__1708-009.pdf"/>
          <fw xml:id="i-JLs45enwjXTkWkhsm3ZV85">
            Mot. 1982/83:1708 15
          </fw>
          <p xml:id="i-sf6iAesr7NXg5SosqUw5H">
            synsätt så att de effekter som man uppnår genom olika typer av
            insatser samverkar i positiv riktning och inte, som nu ofta är
            fallet, kommer i konflikt med varandra. Samhällsplaneringen, skattesystemets
            utformning, bidrags- systemets utformning, utformningen av den
            samhälleliga beslutsstrukturen är exempel på samhälleliga styrmedel
            som redan är en ofrånkomlig del av tillvaron men som måste användas
            på ett mera genomtänkt sätt. Det nuvarande skattesystemets effekter
            ur sysselsättningssynpunkt som vi redan har berört är exempel
            på hur en samhällsåtgärd får icke avsedda negativa effekter på
            andra områden. Den ökade centraliseringen av beslutsfattandet
            har bidragit till en passivisering av människor och växande sociala
            problem. Skattesystemet är kanske det som har den mest genomgri-
            pande styreffekten på samhällsutvecklingen genom att avgöra de
            ekono- miska förutsättningarna. Exemplen kan naturligtvis göras
            många. Det måste vara en huvuduppgift för långtidsutredningen
            att analysera hur befintliga samhälleliga styrmedel av detta slag
            påverkar samhällsutvecklingen och hur de bör förändras för att
            stimulera en utveckling i önskad riktning — en utveckling mot
            ett mer decentraliserat samhälle som ger människor större möjligheter
            till ansvars- tagande, delaktighet och gemenskap, ett samhälle
            i ekologisk balans, ett samhälle som skapar bästa möjliga förutsättningar
            för god livskvalitet.
          </p>
          <p xml:id="i-3fvM3Gzv8sDZ35LmYa2QfL">
            Hemställan
          </p>
          <p xml:id="i-7NFY8A7PB8qQFiSJDcSkZA">
            Med stöd av ovanstående föreslår vi att riksdagen beslutar att
            hos regeringen hemställa om tillsättandet av en parlamentarisk
            långtidsutredning med uppgift att arbeta med en ökad livskvalitet
            som målsättning och utifrån de i motionen angivna utgångspunkterna.
          </p>
          <p xml:id="i-6khya7Czn9KKNnj2kaEZii" type="date">
            Stockholm den 25 januari 1983
          </p>
          <p xml:id="i-TmSwKufAsKeKNNonSV8rQT">
            KARIN SÖDER (c) PÄR GRANSTEDT (c) KARL BOO (c) BRITTA HAMMARBACKEN
            (c) GÖSTA ANDERSSON (c) NILS G. ÅSLING (c)
          </p>
          <pb facs="riksdagen-motions-pdf/data/198283/mot_198283__1708/mot_198283__1708-010.pdf"/>
          <p xml:id="i-DkgcZHd5NPaGmj9CL9RiPM">
            minab/gotab Stockholm 1983 73534
          </p>
        </div>
      </div>
    </body>
  </text>
</TEI>
