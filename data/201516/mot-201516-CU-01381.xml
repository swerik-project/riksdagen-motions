<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-CU-01381">
  <teiHeader>
    <fileDesc>
      <titleStmt>
        <title>Åtgärder mot kommersialiseringen av kvinnokroppen</title>
        <author corresp="i-5NG8haprnyzzwKpK9HjwGZ">av Lawen Redar (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1381 av Lawen Redar (S)</title>
          <idno type="rdwebb">H3021381</idno>
          <rs type="number">1381</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H3021381/text</ref>
          <ref type="dokument_url_html">http://data.riksdagen.se/dokument/H3021381</ref>
          <ref type="dokumentstatus_url_xml">http://data.riksdagen.se/dokumentstatus/H3021381</ref>
          <ref type="docx">http://data.riksdagen.se/fil/A952AEDE-FA0C-43EC-B6CD-214E0F7E67E1</ref>
          <ref type="pdf">http://data.riksdagen.se/fil/AADEDE4D-1B84-44BE-AEBE-730F18DC816D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5NG8haprnyzzwKpK9HjwGZ</idno>
            <name>Lawen Redar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Vm8U56os4qGBLjbwrUMKjE" type="signed"/>
        <correspContext corresp="i-Vm8U56os4qGBLjbwrUMKjE">
          <note type="signatory" corresp="i-5NG8haprnyzzwKpK9HjwGZ"/>
        </correspContext>
        <correspAction xml:id="i-UrWHUoniMRNVkTT9DYMxW2" type="submitted">
          <date when="2015-10-05"/>
          <time when="14:59:29"/>
        </correspAction>
        <correspAction xml:id="i-7ruT5QZueg2tE9YCZbjWNW" type="reviewed">
          <date when="2015-10-05"/>
          <time when="18:03:09"/>
        </correspAction>
        <correspAction xml:id="i-TDbzvtuJTaFaSr2ePc26pK" type="referred">
          <date when="2015-10-13"/>
        </correspAction>
        <correspAction xml:id="i-RYQWCdvtfYtUPR4pPY2T8N" type="assigned">
          <date when="2018-06-12"/>
          <time when="16:13:28"/>
        </correspAction>
        <correspContext corresp="i-RYQWCdvtfYtUPR4pPY2T8N">
          <ref type="assignedTo">Civilutskottet</ref>
        </correspContext>
        <correspAction xml:id="i-721RBPTwqKYgYtnw51m6TK" type="behandlas_i"/>
        <correspContext corresp="i-721RBPTwqKYgYtnw51m6TK">
          <ref type="uppgift">2016/17:CU12</ref>
          <ref type="ref_dok_id">H401CU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU12</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:1381 av Lawen Redar (S) Åtgärder
          mot kommersialiseringen av kvinnokroppen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-JMX8vYBpHfrM7eUg8MiVag">
            Förslag till riksdagsbeslut
          </head>
          <list style="ol">
            <item xml:id="i-V91BzfxtXEa6fjpQxer9X9">
              Riksdagen ställer sig bakom det som anförs i motionen om behovet
              av en översyn som syftar till att se över möjligheterna till lagändringar
              för att stoppa kommersialiseringen av kvinnokroppen och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-BLdzqLy1ry8i9aqwfJEH1s" type="h1">
            Motivering
          </head>
          <p xml:id="i-DB6H4FkvdTuqePe13xGLvc">
            Med ett ständigt växande konsumtionssamhälle riktar företagen
            och medier sig till nya och allt yngre målgrupper i syfte att
            påverka gruppens konsumtionsmönster. Forskning om konsumtion och
            konsumenter är ett omfattande vetenskapligt fält med olika metoder
            och skilda teoretiska utgångspunkter. Obestridligt är dock att
            konsumtionssamhället påverkar olika målgrupper på olika sätt.
          </p>
          <p xml:id="i-BzfK4HMKUUXWCUGTZ82q54">
            I takt med marknadens framfart ser vi idag oroväckande trender
            och mönster av kvinnokroppens exploatering. Det handlar om både
            den fysiska exploateringen i form av trafficking, sexköp, prostitution,
            kvinnoförnedrande kommersiell pornografi samt den psykiska exploateringen
            med ouppnåeliga hälsofarliga ideal. Det nya landskapet med digitalisering
            medför därtill människohandel, spridning av integritetskränkande
            bilder, grooming, organiserad brottslighet, hat och hets samt
            ökad acceptans för våld. När de yttersta konsekvenserna av ett
            ojämställt samhälle, inte bara gör sig påminda utan bereds plats
            i samhället, måste den grundläggande rätten till sin egen kropp
            försvaras.
          </p>
          <head xml:id="i-7z3ZDefrsHpENgG1asMMPE" type="h1">
            Digital bearbetning av fysiska kroppar
          </head>
          <p xml:id="i-MGyQsqzNRJxa6bGZojhybp">
            Digital bearbetning av fysiska kroppar i marknadsföring har kommit
            att påverka breda samhällsgrupper. Forskning påvisar att manipulerade
            fysiska kroppar i marknadsföring leder till att modellers attribut
            förändras. Exempelvis genom förminskad midja, förstorade muskler
            eller utslätad hy. För en marknadsföringskänslig samhällsgrupp
            har manipulerade fysiska kroppar i marknadsföringen lett till
            ökad utseendefixering, ätstörningar, bantning, träningshysteri
            och osund kosthållning. Idag utgör massmedia och bearbetad marknadsföring
            den starkaste källan till hur unga väljer att se sig själv och
            sin kropp.
          </p>
          <p xml:id="i-BcstgQ7k312A7UVRGPeJmA">
            År 2005 beslutade Europaparlamentet om rådets direktiv om otillbörliga
            affärsmetoder som tillämpas av näringsidkare gentemot konsumenter
            på den inre marknaden. Europaparlamentets och rådets direktiv
            2005/29/EG av den 11 maj 2005 om otillbörliga affärsmetoder som
            tillämpas av näringsidkare gentemot konsumenter på den inre marknaden
            och om ändring av rådets direktiv 84/450/EEG och Europaparlamentets
            och rådets direktiv 97/7/EG och 2002/65/EG samt Europaparlamentets
            och rådets förordning (EG) nr 2006/2004 kallas ”den svarta listan”
            och anger 31 otillbörliga metoder som är förbjudna i samtliga
            EU-länder. Direktivet blev lag men omfattar inte manipulerad marknadsföring
            av fysiska kroppar. I och med att tillvägagångssättet för direktivets
            införlivande i nationell rätt bestäms av nationella myndigheter
            finns det inget som står i vägen för att nationella lagar ska
            gå längre än de minimikrav som uppställs i direktivet.
          </p>
          <p xml:id="i-VMPQ6KzhYoyksRrtwcmBEV">
            I Sverige gäller marknadsföringslagen (2008:486) som skydd för
            konsumenter mot vilseledande, aggressiv och annan otillbörlig
            marknadsföring. Enligt 5 § MFL ska marknadsföring stämma överens
            med god marknadsföringssed och samma marknadsföring är otillbörlig
            om den i märkbar mån påverkar eller sannolikt påverkar mottagarens
            förmåga att fatta ett välgrundat affärsbeslut (6 § MFL). Marknadsföring
            får inte heller vara aggressiv, vilket den är om den innefattar
            trakasserier, tvång, fysiskt våld, hot eller annat påtryckningsmedel
            (7 § MFL). Sammanfattningsvis reglerar varken EU:s direktiv eller
            MFL förekomsten av manipulerade kroppar i marknadsföring.
          </p>
          <p xml:id="i-Mi7YcQx12ecqCvpVfrMeTL">
            Världens första lagstiftning mot smala modeller med Body Mass
            Index, BMI, under 18,5 i reklam eller på catwalken trädde i kraft
            i Israel år 2013. Syftet är att motverka snedvridna kroppsideal
            och folkhälsosjukdomen anorexia. Lagförslaget uppstod som en reaktion
            och metod för att långsiktigt råda bot på folkhälsosjukdomen anorexia
            som anges utgöra den främsta dödsorsaken bland unga i åldrarna
            15–23 i landet. Kraven på allt smalare modeller har ökat i modebranschen
            med åren, liksom antalet fall av ätstörningar bland unga globalt.
            Utvärderingar sedan lagen trädde ikraft visar på att den har haft
            god inverkan på diskussion om folkhälsa och kroppsliga ideal.
          </p>
          <head xml:id="i-GzDa7vD1kSUCqdvxnaJpSV" type="h1">
            Nej till sexköp och prostitution
          </head>
          <p xml:id="i-PbBaQqK1rNrDjjnpS8eU9c">
            Sedan 1999 är det förbjudet att betala för en tillfällig sexuell
            förbindelse i Sverige. Straffet är böter eller fängelse i högst
            ett år. Det gäller både den som betalar för en sexuell förbindelse
            och den som utnyttjar en tillfällig sexuell förbindelse som någon
            annan betalar för. Med sexuell förbindelse menas i första hand
            samlag, men även annat sexuellt umgänge omfattas av begreppet.
            Med ersättning menas både ekonomisk ersättning och annan typ av
            ersättning – exempelvis alkohol eller narkotika. Lagen är könsneutral,
            det vill säga både köpare och säljare kan vara man eller kvinna.
            Även försök till köp av sexuell tjänst är kriminaliserat.
          </p>
          <p xml:id="i-J6zYNzTBMRB36smiUtFZ8c">
            Motivet till att införa sexköpslagen var – och är – att det är
            angeläget för samhället att bekämpa prostitution. Lagen skulle
            ha en avskräckande effekt på sexköparna, så att antalet köpare
            skulle gå ned. Detta skulle även bidra till att minska antalet
            personer i gatuprostitution och nyrekryteringen av desamma. Det
            framhölls också att en kriminalisering kunde bidra till att försvåra
            för olika grupper eller enskilda i utlandet att etablera en mer
            omfattande organiserad prostitutionsverksamhet i Sverige. Den
            2 juli 2010 presenterades betänkandet Förbud mot köp av sexuell
            tjänst. Syftet med utvärderingen var att undersöka hur förbudet,
            som då hade varit i kraft i drygt tio år, fungerar i praktiken
            och vilka effekter kriminaliseringen har haft för förekomsten
            av prostitution och människohandel för sexuella ändamål i Sverige.
            Utvärderingen visar att förbudet mot köp av sexuell tjänst har
            haft avsedd effekt och utgör ett viktigt instrument för att förebygga
            och bekämpa prostitution och människohandel för sexuella ändamål.
          </p>
          <p xml:id="i-CgraRRkoukQmrayMsUyXsW">
            Kunskaper om prostitution ökar i samhället och bland myndigheterna.
            Samverkan mellan socialtjänsten och hälso- och sjukvården behöver
            dock intensifieras. Oftast behövs hjälp från flera instanser samtidigt.
            Personer som vill lämna prostitution ska få stöd till det, i form
            av stödjande kontakter och psykologisk bearbetning. Människor
            som säljer sex är inte en heterogen grupp – varje individ och
            fall är unikt och bör bemötas därefter. Åtgärder för att motverka
            sexköp och prostitution måste bättre inkludera eller särskilt
            rikta sig till hbt-personer.
          </p>
          <head xml:id="i-2zVZhfhsktMkpDkdJYUAFk" type="h1">
            Stoppa varufieringen av kvinnokroppen
          </head>
          <p xml:id="i-7WTTDq1PKJ2i2m7ecFEWae">
            Porrindustrin och sexhandeln handlar om maktförhållanden och
            ekonomiska intressen. I den globala sexindustrin är det sällan
            ett frivilligt val för kvinnor att sälja sig. Många tvingas till
            det på grund av utsatt ekonomisk situation eller starkt patriarkala
            normer.
          </p>
          <p xml:id="i-UJPnwctmefCfn3AVcSviRJ">
            Att kvinnokroppen går att köpa befästs ständigt i den kommersiella
            porren. Även om det existerar typer av normkritisk pornografi
            är porrindustrin generellt starkt präglad av den maktordning som
            överordnar män och underordnar kvinnor samt av de traditionella
            normer kring kön och sexualitet som genomsyrar hela vårt samhälle
            och som bidrar till en nedvärderande syn på kvinnor. Sexindustrin
            och den globala handeln med kvinnors kroppar är idag en mångmiljardindustri
            som inte bara tar sig uttryck genom gatuprostitution, bordeller
            och sexklubbar utan också genom barn- och vuxenpornografi. Flera
            decenniers forskning visar en mängd skadeverkningar på grund av
            den kommersiella pornografin.
          </p>
          <p xml:id="i-52yhLbThLcKyPgyjvijarF">
            Mot bakgrund av det anförda är det en samhällelig angelägenhet
            att regeringen genomför en översyn som syftar till att se över
            lagändringar på marknadsföringsområdet för att hindra marknadsföringens
            negativa inverkan på ungas självbild och kroppsideal, att öka
            kunskapsnivån kring prostitution med samverkan mellan socialtjänst,
            hälso- och sjukvård samt utreda och åtgärda varufieringen av kvinnokroppen
            som sker genom den kommersiella pornografin. Därför yrkas att
            riksdagen tillkännager för regeringen om vad som anförts i motionen
            om behovet av en översyn som syftar till att se över möjligheterna
            till lagändringar för att stoppa kommersialiseringen av kvinnokroppen.
          </p>
        </div>
        <div type="motSignatures">
          <list>
            <item xml:id="i-U7pmDmeTgYtXkjsTSr6bMr" who="i-5NG8haprnyzzwKpK9HjwGZ">
              Lawen Redar (S)
            </item>
          </list>
        </div>
      </div>
    </body>
  </text>
</TEI>
