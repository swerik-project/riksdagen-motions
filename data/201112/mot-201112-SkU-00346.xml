<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00346">
  <teiHeader>
    <fileDesc>
      <titleStmt>
        <title>Folkbokföring vid dubbelt boende</title>
        <author corresp="i-WTUJB2R5FNpHU89dXa4RTX">av Emma Henriksson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkbokföring vid dubbelt boende</title>
          <idno type="rdwebb">GZ02Sk346</idno>
          <rs type="number">Sk346</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk346/text</ref>
          <ref type="dokument_url_html">http://data.riksdagen.se/dokument/GZ02Sk346</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk346</ref>
          <ref type="doc">http://data.riksdagen.se/fil/61E29EC1-237D-4182-84D1-7A70D1FE23A2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8dtR1dxLhFXvC9AMcMnsQv" type="signed"/>
        <correspContext corresp="i-8dtR1dxLhFXvC9AMcMnsQv">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction xml:id="i-Dg2uaBpsfUrWqM1PRX5Xo6" type="numbering">
          <date when="2011-10-06"/>
        </correspAction>
        <correspAction xml:id="i-BeDCv6LXp8uwBp58fNx8ve" type="submission">
          <date when="2011-10-05"/>
        </correspAction>
        <correspAction xml:id="i-A6tnUjymqXS22XAE444pnd" type="transfer">
          <date when="2011-10-04"/>
        </correspAction>
        <correspAction xml:id="i-ASjSRE6723wKjCqSAzVjc5" type="assigned"/>
        <correspContext corresp="i-ASjSRE6723wKjCqSAzVjc5">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XKjyPgnq1Rotv39MnqZSYz" type="motBody">
        <div xml:id="i-S2ZVmCmyGvVbAJMK6Ec5vj" type="motProposal" subtype="förslag">
          <head xml:id="i-BECuovd3jjfLHDVwy1yiFg">
            Förslag till riksdagsbeslut
          </head>
          <list xml:id="i-Y2k7dZVycMNtPsin3Ao5Ew" style="ol">
            <item xml:id="i-XBqBabqZD7aHqwiDLyyLPE">
              Riksdagen tillkännager för regeringen som sin mening vad som
              anförs i motionen om att utreda möjligheten till dubbel folkbokföringsadress
              för barn med dubbelt boende.
            </item>
            <item xml:id="i-XKNdmasWd6vXGjiTLHjQFf">
              Riksdagen tillkännager för regeringen som sin mening vad som
              anförs i motionen om att utreda frågan huruvida information, beslut
              och räkningar från myndigheter, vård och skola ska kunna gå till
              båda föräldrarna.
            </item>
            <item xml:id="i-G3pHvZmNQn7W78edrb5UPA">
              Riksdagen tillkännager för regeringen som sin mening vad som
              anförs i motionen om möjligheten att ompröva beslut om folkbokföring.
            </item>
          </list>
        </div>
        <div xml:id="i-WwQ3ec7SYT4bX1ftJy7tEZ" type="motContent">
          <head xml:id="i-BUBXFDwUBTForpdbnFfY5Q" type="h1">
            Motivering
          </head>
          <p xml:id="i-Qfdp7UY8HPpcgN9cquhM9i">
            Den lagstiftning som reglerar folkbokföringen tar sin utgångspunkt
            först och främst i vuxnas situation. Regleringar finns som anger
            vad som ska räknas som folkboksföringsadress vid dubbelt boende,
            där huvudsaklig dygnsvila är den avgörande faktorn. Barn som växer
            upp i dubbelt boende på grund av att föräldrarna lever åtskilda
            är på samma sätt skrivna på en av föräldrarnas adresser. Det gäller
            även de barn som bor växelvis lika mycket i båda hemmen.
          </p>
          <p xml:id="i-LMfwsSvatp3BtKTrrvaga8">
            Detta kan få konsekvenser för vilka rättigheter barnen har i
            förhållande till kommunens välfärdstjänster rörande exempelvis
            skolgång, fritidssysselsättning, rätt till skolskjuts m.m. Inte
            minst riskerar barnens möjligheter att begränsas då de båda hemmen
            är lokaliserade i två olika kommuner. Till stor del löses detta
            pragmatiskt genom välvillighet från kommunernas sida, men åtskilliga
            fall har uppmärksammats där barnens behov åsidosätts på grund
            av att kommunen med stöd av lagstiftningen kan neka att bistå.
          </p>
          <p xml:id="i-L5FNERukVagML4XU5UJKEo">
            För barn som växer upp i dubbelt boende med samma vistelsetid
            i båda hemmen bör möjligheten till dubbel folkbokföringsadress
            utredas. En sådan utredning bör också ta reda på vilka konsekvenser
            detta skulle medföra. Som jag nämnt innan går det inte att vara
            folkbokförd på två adresser, vilket gör att ett växelvis boende
            inte avspeglas i folkbokföringsregistret. Det innebär i sin tur
            att brev från myndigheter, sjukvård, skola med mera normalt sett
            bara skickas hem till folkbokföringsadressen. Den andre föräldern
            riskerar att missa viktig information, och i värsta fall undanhåller
            en förälder information för den andra. Även bidrag fastställs
            utifrån folkbokföringsadressen, och den förälder som har barnen
            skrivna hos sig vid växelvis boende har större rätt till bostadsbidrag.
            Jag föreslår att barn ska kunna ha två adresser och att information,
            beslut och räkningar från myndigheter, vård och skola ska kunna
            gå till båda föräldrarna. Reglerna för folkbokföring och för bidrag
            där folkbokföringen spelar roll ska ses över, med inriktningen
            att minska risken för konflikter mellan föräldrarna. Idag lever
            ett stort antal barn med växelvis boende. Det bör samhället också
            ta hänsyn till i lagstiftningen eftersom konsekvenserna med dagens
            regelverk drabbar barnen negativt.
          </p>
          <p xml:id="i-3ysYPMzdv2GasDGoqiDbAZ">
            Det har framförts praktiska invändningar mot möjligheten till
            två folkbokföringsadresser. Det måste vara tydligt vilken kommun
            som ansvarar för skolgången och det skulle kunna leda till problem
            i offentlig statistik. Denna problematik ska inte negligeras men
            den är heller inte omöjlig att komma runt.
          </p>
          <p xml:id="i-BffDE5Rd3qa3GXiXM8xb5h">
            Problematiken har behandlats tidigare i riksdagen och i SOU 2009:75
            Folkbokföringen. Den slutsats som utredningen landar i tar dock
            inte tillräcklig hänsyn till den levnadssituation som allt fler
            barn befinner sig i.
          </p>
          <p xml:id="i-9k99a5jg4F12psoN8WRt9B">
            Det är även besvärligt att rätta till en inaktuell eller felaktig
            folkbokföringsadress om en förälder motsätter sig det. Det går
            att lämna uppgifter till Skatteverket för att få en omprövning
            till stånd, men det krävs mycket för att Skatteverket ska ta upp
            ärendet. Det finns ingen möjlighet för en förälder att överklaga
            ett folkbokföringsbeslut eller på annat sätt kräva en prövning
            av folkbokföringen. En sådan möjlighet bör införas. Det är lämpligt
            att socialtjänsten istället för Skatteverket ansvarar för att
            utreda sådana fall.
          </p>
          <p xml:id="i-UHA5CuZCgToRKDJtgVWGHv">
            Det är korrekt som utredningen konstaterar att folkbokföringen
            bygger på en princip om en bostadsadress. Men när verkligheten
            har förändrats menar jag att det är rimligt att lagstiftningen
            också anpassas utifrån de nya förhållandena och att en omprövning
            av folkbokföringsadressen ska möjliggöras. Detta bör ges regeringen
            till känna.
          </p>
        </div>
        <div xml:id="i-7ZQbaUXuK5DQFB1cBAfzFX" type="motSignatures">
          <list xml:id="i-Gd9EJyG9JENdtQfbhKwRP7">
            <item xml:id="i-LqbTsaYZRuhhsFGHFzwHhv" who="i-WTUJB2R5FNpHU89dXa4RTX">
              Emma Henriksson (KD)
            </item>
          </list>
        </div>
      </div>
    </body>
  </text>
</TEI>
