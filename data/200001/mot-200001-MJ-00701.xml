<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0701/mot_200001_MJ_0701-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ701 pnr: kd336
          </p>
          <p>
            Motion till riksdagen 2000/01:MJ701
          </p>
          <p>
            av Ragnwi Marcelind (kd)
          </p>
          <p>
            Importerade burkar
          </p>
          <p>
            Förslag till riksdagsbeslut
          </p>
          <p>
            1. Riksdagen begär att regeringen tillsätter en utredning om
            omfattningen av opantbara burkar som slängs på våra soptippar
            och konsekvensen för miljön även på lång sikt. 2. Riksdagen begär
            att regeringen tillsätter en utredning om omfattningen av svartimport
            och momsfiffel vid burkhandel från utlandet. 3. Riksdagen tillkännager
            för regeringen som sin mening vad i motionen anförs om möjligheten
            för konsumenten att ha återvinningsställen tillgängliga vid de
            dagliga inköpsställena.
          </p>
          <p>
            Motivering
          </p>
          <p>
            I Sverige säljs ca 900 miljoner pantburkar av aluminium per år.
            Cirka 90 procent av dessa återvinns, vilket också är Returpacks
            målsättning och den nivå som skall uppnås enligt förordningen
            (1997:185) om producentansvar för förpackningar. År 1998 återvanns
            840 miljoner pantburkar, vilket innebär att man det året endast
            kom upp till 87 procents återvinning av sålda pantburkar. Av de
            ca 10 procent pantburkar av aluminium som inte samlas in hamnar
            ca 6 procent i MetallKretsens behållare och resterande 4 procent
            oftast i hushållssoporna. Dessutom ”turistimporteras” ca 100 miljoner
            aluminiumburkar per år (1998 och beräkning för 1999). Ungefär
            35 miljoner burkar av dessa återvinns. Resterande burkar lämnas
            till MetallKretsens insamlingsstationer för metallförpackningar
            eller hamnar i hushållsavfallet eller slängs någon annanstans.
            Svenska Returpack AB, som hanterar insamling och återvinning av
            aluminiumburkar, menar att det finns fyra kategorier av dryckesburkar
            av metall i Sverige: Inhemska pantburkar av aluminium, importerade
            pantburkar
          </p>
          <p>
            [PA Lä
          </p>
          <p>
            MOT. 2000/01
          </p>
          <pb facs="riksdagen-motions-pdf/data/200001/mot_200001_MJ_0701/mot_200001_MJ_0701-0002.pdf"/>
          <p>
            2000/01:MJ701
          </p>
          <p>
            av aluminium (t.ex. ölburkar importerade direkt av bryggerier),
            ”turistimporterade” aluminiumburkar samt importerade stålburkar.
            Från och med den 1 januari 1997 innebär reglerna för returburkshanteringen
            att pant endast betalas ut för burkar som ingår i det svenska
            pantsystemet. Detta kontrolleras via EAN-koden. Även pantlösa,
            ”turistimporterade” burkar tas dock emot i systemet då alla aluminiumburkar
            berättigar till hanteringsersättning (dvs. handlarna får 13 öre
            per räknad burk). För stålburkar lämnas däremot ingen ersättning.
            Dessa importerade dryckesburkar ingår inte i pantsystemet utan
            är belagda med en förpackningsavgift som skall finansiera Svenska
            MetallKretsen AB:s insamling och hantering av stålburkarna. Förpackningarna
            omfattas av reglerna om producentansvar och de tomma dryckesburkarna
            skall lämnas av konsumenterna vid de insamlingsstationer som finns
            för sortering av olika förpackningar. På Returpack uppskattar
            man, grovt räknat att ca 5 procent av handeln med dryckesburkar
            utgörs av stålburkar, dvs. ca 50 miljoner burkar per år. Enligt
            uppgift från Returpack är det dryckesburkar av stål (inte av aluminium)
            som omfattas av svarthandel. Storleken på denna svarthandel är
            inte känd men att den ökar är helt säkert. Större partier kan
            ”containervis” tas in i Sverige från länder som t.ex. Polen. Det
            är främst i västra Sverige som svarthandeln florerar. Vid ett
            besök på EKO-brottsmyndigheten i Göteborg i januari 1999 fick
            vi information om den stora svarthandeln som pågår med importerade
            burkar. Momsfifflet i denna handel = uppgår = till mångmiljonbelopp.
            Ekobrottsmyndigheten arbetar just nu med att utreda frågor kring
            momsfiffel med importerade burkar. Läsk- och ölburkar för försäljning
            tillverkas bland annat i England och transporteras hit. Importören
            uppger att moms kommer att betalas i Sverige, vilket är svårt
            att kontrollera. Väl i Sverige betalas ingen moms eller andra
            avgifter. Ekobrottsmyndigheten i Göteborg beräknar att för varje
            långtradare som tas in i Sverige med dryckesburkar försvinner
            en halv miljon svenska kronor som skulle betalats in i skatt och
            avgifter. Skattemyndighetens kontrollapparat är inte uppbyggd
            så att den klarar kontrollen över den alltmer expanderande svarthandeln.
            För varje burk som tas in i Sverige finns en hanteringsersättning
            på 50 öre som skall betalas, vilket inte sker av oseriösa importörer.
            Om vi enbart räknar med de 100 miljoner turistimporterade burkarna
            i Sverige, handlar det om 50 miljoner svenska kronor i skatter
            och avgifter som försvinner. Genom den upplysningen kan vi förstå
            att de importerade burkarna inte enbart är en miljöbov utan också
            ett omfattande ekonomiskt problem. I Gävle var jag själv med och
            genomförde en undersökning hösten 1997. Kristdemokraterna ställde
            ut stora insamlingstunnor i tio av Gävles största butiker för
            att se hur många opantbara burkar som eljest skulle slängas i
            vanliga sopsäcken. På drygt tre veckor samlade vi in 15 000 opantbara
            burkar i dessa tio butiker. Nästan dagligen fick vi rycka ut och
            byta sopsäckar i affärerna. När konsumenten kommer med sina pantburkar
            till affären och upptäcker att en stor del av dessa inte går att
            panta, är det mycket långsökt att
          </p>
          <pb facs="riksdagen-motions-pdf/data/200001/mot_200001_MJ_0701/mot_200001_MJ_0701-0003.pdf"/>
          <p>
            tro att konsumenten ska samla ihop dessa burkar och ta dem med
            sig hem igen. Erfarenheten från vår undersökning i Gävle samt
            resultatet av ett flertal intervjuer med handlarna visar att dessa
            burkar hamnar i sopsäcken. Om man skulle göra ett överslag på
            antalet butiker i Sverige och räkna med en säck i snitt per vecka
            och butik så kan vi ana omfattningen på detta problem. I en interpellationsdebatt
            med miljöminister Kjell Larsson i mars 2000 lovade miljöministern
            att en utredningen skulle tillsättas som skulle utvärdera producentansvaret
            på olika områden i Sverige. Kjell Larsson hänvisade till Handlingsprogram
            från Förpackningsinsamlingen samt information till hushållen och
            det ökade miljömedvetandet hos konsumenten. Men regeringen har
            inte åtgärdat det som är själva problematiken, lättillgängliga
            insamlingskärl för konsumenten, vid affären eller liknande inköpsställen.
            Regeringen måste också lösa problemet med svartimporten av öl-
            och läskburkar. Cirka 80 miljoner burkar av dem som säljs i Sverige
            återvinns inte, 35 miljoner av dessa räknar man med samlas in
            i Metallkretsens behållare, alltså 45 miljoner burkar ut på soptippen.
            Av de 100 miljoner turistimporterade burkarna räknar man med att
            35 miljoner återvinns och 65 miljoner burkar går antingen till
            Metallkretsens insamling eller direkt till soptippen. Årligen
            slängs uppskattningvis 100 miljoner burkar på våra sophögar. Detta
            kan inte vara acceptabelt. Dessutom har Metallkretsen få inlämningsställen
            vilket försvårar inlämning av burkar dit. aturvårdsverket säger
            att aluminium inte är lättkorroderat, dvs. metallen rostar väldigt
            långsamt, och därmed lakas inga miljöfarliga ämnen ut på ”åtminstone
            ett par hundra år”. Men då är den stora frågan om vi inte också
            är ansvariga för kommande generationers miljö? Beträffande stålburkar
            säger Naturvårdsverket att dessa rostar och järnoxid och hydroxid
            bildas, men att detta inte anses orsaka några större bekymmer.
            är det gäller färgen på burkarna löses den upp efter en tid och
            enligt uppgift från Naturvårdsverket är det osäkert hur de kemiska
            ämnena i färgen påverkar miljön. På dessa lösa grunder tillåts
            vår miljö att skadas och det anser jag vara oansvarigt. Det är
            politikerna som måste ta ansvar för att förenkla för människor
            att kunna leva upp till kretsloppssamhällets intentioner. Det
            är politikernas ansvar att se till att svarthandel och momsfiffel
            stoppas. Hemligheten med producentansvaret är att ta till vara
            och återvinna så mycket som möjligt av det som finns. Ungefär
            40 procent av allt stål som produceras i världen kommer från återvunnet
            järnskrot. Den höga återvinningsandelen beror på att man sparar
            75 procent energi jämfört med att göra stål från malm. Återvunna
            plåtförpackningar har flera olika användningsområden. Det kan
            bli nya förpackningar, bilmotorer, byggnader, järnvägar, broar.
            Det kan också användas till att göra kylskåp, tvättmaskiner och
            spisar. Skulle vi lämna alla kapsyler till återvinning skulle
            vi kunna göra lika mycket stål som behövs till 2 200 personbilar
            varje år. Idag återvinns 71 procent av alla stålförpackningar.
            Mot bakgrund av ovanstående anser jag att regeringen genast bör
            tillsätta en utredning för att se över omfattningen av importerade
            burkar och dess
          </p>
          <p>
            2000/01:MJ701
          </p>
          <pb facs="riksdagen-motions-pdf/data/200001/mot_200001_MJ_0701/mot_200001_MJ_0701-0004.pdf"/>
          <p>
            2000/01:MJ701
          </p>
          <p>
            skadegörelse på miljön samt den ekonomiska brottsligheten kring
            burkimporten. Utredningen kan förslagsvis bestå av Riksskatteverket,
            Jordbruksverket, Tullen och Ekobrottsmyndigheten. Stockholm den
            21 september 2000
          </p>
          <p>
            Ragnwi Marcelind (kd)
          </p>
        </div>
      </div>
    </body>
  </text>
</TEI>
