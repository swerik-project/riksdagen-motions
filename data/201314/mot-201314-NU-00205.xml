<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00205">
  <teiHeader>
    <fileDesc>
      <titleStmt>
        <title>Avveckla kärnkraften</title>
        <author corresp="i-FAhoYDeAxVXRZmnF5LnHgv">av Kent Persson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avveckla kärnkraften</title>
          <idno type="rdwebb">H102N205</idno>
          <rs type="number">N205</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N205/text</ref>
          <ref type="dokument_url_html">http://data.riksdagen.se/dokument/H102N205</ref>
          <ref type="dokumentstatus_url_xml">http://data.riksdagen.se/dokumentstatus/H102N205</ref>
          <ref type="doc">http://data.riksdagen.se/fil/914F492E-3160-4A4E-A675-E3D2816C2963</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FSstXpDG98NdEgZ8v5fEt1" type="signed"/>
        <correspContext corresp="i-FSstXpDG98NdEgZ8v5fEt1">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-GXbMQbPoqFE4gm7qBzZEBU" type="numbering">
          <date when="2013-09-27"/>
        </correspAction>
        <correspAction xml:id="i-UH5pELUwic6TTrkbPcoK8Y" type="submission">
          <date when="2013-09-19"/>
        </correspAction>
        <correspAction xml:id="i-8UFNtAnuBFmi4Rrpttpuqt" type="transfer">
          <date when="2013-09-19"/>
        </correspAction>
        <correspAction xml:id="i-HTCZASvRJSBmHaPziSdDgV" type="assigned"/>
        <correspContext corresp="i-HTCZASvRJSBmHaPziSdDgV">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-VoCaiqey5QU6WUWzmqEXaj">
            1 Förslag till riksdagsbeslut
          </head>
          <list style="ol">
            <item xml:id="i-Saeks4Ga1pW9QzkMstHJvy">
              Riksdagen tillkännager för regeringen som sin mening vad som
              anförs i motionen om en blocköverskridande energiuppgörelse.
            </item>
            <item xml:id="i-LmTiTtKCgMeZ9gKfcmCnNF">
              Riksdagen tillkännager för regeringen som sin mening vad som
              anförs i motionen om en nedläggning av två reaktorer under nästa
              mandatperiod.
            </item>
            <item xml:id="i-CQvCX1HLX2vyDPWaawPCza">
              Riksdagen begär att regeringen återkommer med en avvecklingsplan
              för de resterande reaktorerna.
            </item>
          </list>
        </div>
        <div type="motContent">
          <head xml:id="i-AG4ZgrWBURmkfrcV6J1DP8" type="h1">
            2 Kärnkraften – inget alternativ
          </head>
          <head xml:id="i-6RrdDVBTYYTX6c7Xwcquni" type="h2">
            2.1 Kärnkraftens ekonomi
          </head>
          <p xml:id="i-FPmRMGUmzMGfps6bPfb3sQ">
            Avvecklingen av kärnkraften pågår för fullt. En av världens stora
            industrinationer – Tyskland – har beslutat om en avveckling. Det
            är ett fullständigt logiskt beslut. Kärnkraften är dyr och blir
            allt dyrare. Ekonomer – som Citigroup och tidskriften The Economist
            – tvivlar på att det går att få avkastning på investeringar i
            ny kärnkraft. Den 6 juli 2011 kom Citigroup, ett av världens största
            finansinstitut, med en rapport där man säger att Britain's nuclear
            strategy is uninvestable for private clients, who are only likely
            to put money into new plants if the government shoulders more
            of the risks involved. Riskerna är alltså betydande vad gäller
            planeringen, byggkostnaden, elpriset, driftkostnaden, avfallet
            och nedmonteringen. Det är så gott som alla delar i processen.
            Citigroup avråder alltså sina investerare från att satsa på kärnkraft
            och säger att spotpriset skulle behöva bli fyra gånger högre i
            t.ex. Storbritannien för att det skulle löna sig. Därför behövs
            statliga subventioner, skattehöjningar eller att staten bygger
            själv för att räkna hem ett nytt kärnkraftverk. En artikel i The
            Guardian 19 februari 2013 berättar om de villkor det franskägda
            företaget EDF ställer för att bygga nya kärnkraftverk i Storbritannien.
            Företaget kräver att den brittiska regeringen lovar att betala
            ett fast minimipris för elen i 40 år framåt.
          </p>
          <p xml:id="i-CfLR4VBYi8FhfXKoHoKJ8h">
            Den svenska regeringen har deklarerat att inga subventioner ska
            utgå till byggandet av nya kärnkraftverk. Därmed borde kärnkraften
            vara en dödfödd framtida energiform i Sverige. Trots detta fortsätter
            kärnkraftens förespråkare att argumentera för nybyggnation av
            kärnkraft. Senast i en artikel i Dagens Industri den 14 maj 2013
            menar ett antal tunga representanter för svensk basindustri, efter
            en lång historisk exposé, att regeringen måste ta ett mer aktivt
            ansvarstagande och inte överlåta det på elbolagen och marknaden.
            Tyvärr har inte regeringen släckt det hopp som artikeln andas
            om subventioner. Kostnaderna för kärnkraftsolyckor och kärnavfallets
            hantering kommer fortfarande att betalas av skattebetalarna. Inget
            av de i Sverige verksamma kärnkraftsägande energibolagen har tillnärmelsevis
            den ekonomi som behövs för att kunna täcka upp för vare sig olyckor
            eller avfall. I Japan visar sig magnituden på de kostnader vi
            talar om. Kostnaderna för att röja upp efter olyckan i Fukushima,
            förhindra fortsatta läckage av radioaktivitet från reaktorerna
            och kompensera de drabbade uppgår redan nu till hundratals miljarder
            kronor. Ingen vet i dag storleken på den slutliga kostnaden, men
            den kommer att bli mycket större och riskerar att underminera
            den japanska statens finanser.
          </p>
          <head xml:id="i-VeEUYy8hjZstsKgg16cLyS" type="h2">
            2.2 Kärnkraftens säkerhet
          </head>
          <p xml:id="i-MWFyJa7UFGf7XbVZpx1iAZ">
            De svenska kärnkraftsreaktorerna börjar bli rejält gamla. Utmattningsskador
            visar sig. Den allvarligaste incidenten skedde 2006 då mer än
            12 säkerhetssystem slogs ut i Forsmark. Ytterligare en allvarlig
            händelse inträffade i Forsmark i maj 2013 då reservströmmen i
            reaktor 3 inte gick igång vid ett strömavbrott. Även om uppgraderingen
            av kärnkraftsreaktorerna har höjt säkerheten så kommer stora delar
            av reaktorerna att bli allt äldre, och detta kombinerat med den
            mänskliga faktorn är ingen trevlig brygd. Den yttre säkerheten
            testades av Greenpeace i oktober 2012 genom aktioner mot Forsmark
            och Ringhals. Den yttre säkerheten fallerade rejält och i fallet
            Forsmark kunde Greenpeaceaktivister stanna kvar inne på verket
            under många timmar.
          </p>
          <p xml:id="i-RQ63enspcJP3hLbZuyjPTp">
            Kärnkraftsvännerna ser ljuset i tunneln med den s.k. fjärde generationens
            reaktor. Då ska man veta att vi egentligen talar om andra generationens
            reaktor. Alla tidigare generationer är lättvattenreaktorer och
            bygger på samma teknik. Den nya reaktortypen är egentligen en
            bridreaktor som var på tapeten redan på 1950- och 1960-talet.
            Den stoppades då av säkerhetsskäl och risk för spridning av plutonium.
            I dag har väl snarast risken för spridning av plutonium ökat i
            världen. Med varje nytt kärnkraftverk som tas i drift ökar mängden
            av förbrukat kärnbränsle som kan komma att användas som bombråvara.
            Dessutom ligger en bridreaktor av den här typen, i kommersiell
            funktion, långt fram i tiden.
          </p>
          <head xml:id="i-QumC1NMgwQ2KBQjxCqK3ou" type="h2">
            2.3 Kärnkraftens avfall
          </head>
          <p xml:id="i-4rgyspdGgwaNwTavMJMB6K">
            Avfallsfrågorna sliter forskarna fortfarande med och frågeställningarna
            blir alltmer bisarra, såsom frågan om hur man ska meddela framtida
            generationer att det kärnkraftsavfall som ligger nedgrävt är livsfarligt.
            Man är inte heller alls överens om hur avfallet ska lagras. Svensk
            Kärnbränslehantering (SKB) arbetar med förvaring i kopparkapslar.
            Allvarliga invändningar kring risken för korrosion av kopparn
            har funnits i flera decennier. Miljöorganisationernas kärnavfallsgranskning
            (MKG) lämnade hösten 2012 SKB:s referensgrupp eftersom delar av
            kopparkorrosionsforskningen inte offentliggjorts. Är det något
            som passar illa så är det hemlighetsmakeri kring forskning som
            rör slutförvaret av kärnkraftssopor. Allt måste upp på bordet.
          </p>
          <head xml:id="i-PEpTajaj7svuqg7EMupDcj" type="h1">
            3 Slutsats
          </head>
          <p xml:id="i-B4PjDVyCE9KXpPExUqziN5">
            Samtidigt som kärnkraften fortfarande i vissa kretsar anses stå
            för framtiden har Sverige ett elöverskott som kommer att växa
            ju mer förnyelsebar energi som kommer in i systemet. I Sverige
            verkar det dock som om delar av regeringen och basindustrin inget
            lärt. Vattenfall har tydligen sett tecknen i skyn och öppnat upp
            för en utredning om nya kärnkraftverk. Dessutom har man deklarerat
            att man kan tänka sig en förlängning av nuvarande reaktorers livslängd
            med upp till 80 år. Det här är ett stickspår som kommer att hämma
            Vattenfalls satsning på alternativen för kanske år framåt.
          </p>
          <p xml:id="i-BYB1nk5AogcsLD2HPzD4qy">
            I dag är energipolitiken i princip icke-existerande och på inget
            sätt framtidssyftande. Den tidigare blocköverskridande energiuppgörelsen
            var den energiuppgörelse som fungerade längst. Nu behöver Sverige
            återigen en blocköverskridande uppgörelse för att återupprätta
            energipolitiken. Detta bör riksdagen som sin mening ge regeringen
            till känna.
          </p>
          <p xml:id="i-6SXarXmpCcjiAHAdDego5D">
            Kärnkraften har nått vägs ände. Det är dags att avveckla den.
            Med tanke på de olika verkens ålder, säkerhet och prestanda bör
            Oskarshamn 1 och Ringhals 1 stå på tur för nedläggning. Under
            nästa mandatperiod bör två reaktorer läggas ned. Detta bör riksdagen
            som sin mening ge regeringen till känna.
          </p>
          <p xml:id="i-CfM8FUeifCd1PTRA9GCTMD">
            Regeringen bör återkomma med en avvecklingsplan för de resterande
            reaktorerna. Detta bör riksdagen begära.
          </p>
        </div>
        <div type="motSignatures">
          <list>
            <item xml:id="i-7W9ZiZpcNbvrsKXDdxzn3q">
              Kent Persson (V)
            </item>
            <item xml:id="i-AeKv8nGetYhH2BYHYaKWm1">
              Torbjörn Björlund (V)
            </item>
            <item xml:id="i-UTnkdA86JVYZnHnUscUoPB">
              Jens Holm (V)
            </item>
            <item xml:id="i-SCbpmbcCEFLPhfPKnsEHBf">
              Siv Holma (V)
            </item>
            <item xml:id="i-VYKsZRaDSnGqCM1hFgtjat">
              Hans Linde (V)
            </item>
          </list>
        </div>
      </div>
    </body>
  </text>
</TEI>
