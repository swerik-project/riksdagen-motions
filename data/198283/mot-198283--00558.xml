<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00558">
  <teiHeader>
    <fileDesc>
      <titleStmt>
        <title>Inrättande av en nordisk kärnvapenfri zon</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inrättande av en nordisk kärnvapenfri zon</title>
          <idno type="rdwebb">G602558</idno>
          <rs type="number">558</rs>
          <ref type="dokument_url_text">http://data.riksdagen.se/dokument/G602558/text</ref>
          <ref type="dokument_url_html">http://data.riksdagen.se/dokument/G602558</ref>
          <ref type="dokumentstatus_url_xml">http://data.riksdagen.se/dokumentstatus/G602558</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5SViKcWtHoqPdfqmQ6ZQWP" type="signed"/>
        <correspContext corresp="i-5SViKcWtHoqPdfqmQ6ZQWP">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__558/mot_198283__558-001.pdf"/>
      <fw xml:id="i-3GDHSCcHL4MTJ9FPgHYsC8">
        Motion 1982/83:558
      </fw>
      <div type="motHeader" xml:id="i-GW48n2CZum2uzKb2tLYGKu">
        <div type="motTitle" xml:id="i-Vqshf2YVNDP6zqNTyLYpsC"/>
        <div type="motSubmissionInfo" xml:id="i-68qJQYwNms3oY42wEJSzbq"/>
      </div>
      <div type="motBody" xml:id="i-Wy3NMUjLwmpxA4NKP3Vq92">
        <div xml:id="i-Tm8vPXVkYh3LPePMy7Au7A">
          <p xml:id="i-NdA6vc4Ps8fKRrPCQrbhbX">
            13
          </p>
          <p xml:id="i-XBYmsKmqt6YSXMCc9cPt7G">
            Lars Werner m. fl. Inrättande av en nordisk kärnvapenfri zon
          </p>
          <p xml:id="i-RnMfcBzAvWgjjyeQ8bnU7S">
            Förslaget att inrätta en nordisk kärnvapenfri zon har i princip
            accepterats av alla nordiska länder. De invändningar som görs
            i dag är frågor om hur och när en sådan åtgärd är möjlig att genomföra.
            De framgångar som nåtts i detta arbete är framför allt ett resultat
            av den kamp som sedan många år bedrivits för detta förslag av
            den samlade nordiska fredsrörelsen. Det är en viktig delseger
            och ger en god grund för det fortsatta arbetet. I dag stöds förslaget
            av en överväldigande majoritet av folken i Norden. Det är dock
            bara de svenska och finska regeringarna som arbetar aktivt för
            förslaget och som anser att konstruktiva åtgärder nu borde vidtas.
            Regeringsmotståndet i NATO-länderna Norge och Danmark kvarstår
            och har skärpts sedan konservativa regeringar tillträtt. Den svenska
            riksdagen beslöt enhälligt i juni 1981 att den svenska regeringen
            aktivt skall arbeta för inrättandet av en nordisk kärnvapenfri
            zon. Riksdagens fem partier deltog i detta beslut. Sedan dess
            har moderata samlingspartiet i praktiken gått ifrån beslutet och
            markerat en från de andra partierna avvikande mening. Detta är
            olyckligt och försvårar arbetet, men det får inte hindra riksdagens
            övriga partier från att fortsätta arbetet utifrån 1981 års beslut.
            I denna riksdagsmotion från vänsterpartiet kommunisterna framläggs
            konkreta förslag för hur 1981 års riksdagsbeslut kan följas upp,
            bl. a. inom ramen för ett svenskt handlingsprogram för inrättandet
            av en nordisk kärnvapenfri zon.
          </p>
          <p xml:id="i-VQukxP6a4qYEuV3H7QajWu">
            Motståndet mot en kärnvapenfri zon
          </p>
          <p xml:id="i-DV5UFd2FtAymAYbWcpuksD">
            Motståndarna till en nordisk zon anför två argument: att NATO-fördraget
            omöjliggör ett avtal om en zon, och att Norden redan i dag är
            en kärnvapenfri zon. Båda dessa argument är felaktiga. Norges
            och Danmarks medlemskap i NATO innebär att arbetet på att inrätta
            en zon försvåras, inte omöjliggörs. NATO-fördraget innehåller
            redan i dag ett viktigt undantag för Norge och Danmark. De är
            ”befriade” från att i fredstid stationera kärnvapen på sina territorier.
            Detta visar att undantag är möjliga, samtidigt som det understryker
            att Norden alls inte är säkrad som en kärnvapenfri zon. NATO-traktaten
            föreskriver nämligen att i ett krigstill- stånd kan kärnvapen
            stationeras i Norge och Danmark. Därtill finns redan i dag stridsplaner
            inom NATO där det förutses att
          </p>
          <pb facs="riksdagen-motions-pdf/data/198283/mot_198283__558/mot_198283__558-002.pdf"/>
          <fw xml:id="i-GEqBpDbVep5S6BXe51SKBv">
            Mot. 1982/83:558 14
          </fw>
          <p xml:id="i-Ch3XyvdR89Vh4sYWm3PkQB">
            kärnvapen skall stationeras i de nordiska NATO-länderna. Därför
            förekom- mer en viss förhandslagring av nödvändigt krigsmateriel.
            Dessa stridsplaner inom NATO utvecklas kontinuerligt och förhandslagringen
            har ökat på senare år. Men också Sverige berörs, och ingår i de
            i dag existerande stridsplanerna för ett kärnvapenkrig. Brittiska
            bombplan, utrustade med kärnvapen, skall färdas över svenskt luftrum
            och t. o. m. kränka vårt lands suveränitet om tillstånd för sådana
            överflygningar inte medges. NATO:s kryssningsrobotar är tänkta
            att programmeras för banor över svenskt territorium, mot sina
            mål i Sovjetunionen. Man får utgå ifrån att även Warszawapakten
            har motsvaran- de stridsplaner där Sverige ingår, även om sådana
            inte blivit kända.
          </p>
          <p xml:id="i-A1QMvj7xsew4xbn2ioqLg3">
            Östersjön — fredens hav?
          </p>
          <p xml:id="i-F2obopqzK7wymGddKddrcM">
            Norden har blivit föremål för en ökad militär uppmärksamhet och
            verksamhet. Detta gäller särskilt för Östersjöområdet. Den sovjetiska
            marinen har ökat sin verksamhet i området. Stora militära övningar
            har genomförts, med stora truppkoncentrationer, med landstig-
            ningsövningar m. m. Därtill har den vardagliga militära aktiviteten
            ökat. Också NATO har ökat sin verksamhet i området. Även de har
            genomfört stora militära övningar i Östersjön, som avslöjar att
            NATO ger området stor betydelse och att stora styrkor kan dras
            samman här. Särskilt oroande är den ökade aktiviteten med ubåtar.
            Sannolikt gäller detta för båda militärallianserna, men hittills
            har den svenska marinen endast kunnat identifiera en främmande
            ubåt, den sovjetiska i Karlskrona. Således misslyckades marinen
            hösten 1982, trots en betydande insats, att identifiera en ”sannolik”
            eller ”möjlig” ubåt i Hårsfjärden vid Utö. Båda dessa händelser
            är oroande, då de utspelats i direkt närhet till militära lednings-
            centra. På senare år har även kärnvapen förekommit i området.
            Med stor sannolikhet var den sovjetiska ubåten i Karlskrona utrustad
            med kärnvapen. Vid det amerikanska flottbesöket i Stockholm sommaren
            1982 fanns sannolikt kärnvapen ombord. Det kunde aldrig säkerställas
            om så var fallet och fartygsbefälet kunde heller inte dementera
            det. Det står således helt klart att båda militärblocken ökat
            sina militära aktiviteter i Östersjöområdet och att man sannolikt
            inkluderar kärnvapen i dessa verksamheter, vilket är ytterst oroande
            och understryker än mer hur situationen försämrats på några få
            år. Kort sagt — Norden har på ett helt annat sätt än tidigare
            dragits in i de två militärblockens kärnvapenstrategier.
          </p>
          <p xml:id="i-KWrgZmwAfmZKpox6hU3mKZ">
            Uttunningszon
          </p>
          <p xml:id="i-6edQqw46mu9UHUP7Kypq2J">
            I anslutning till förslaget att inrätta en nordisk kärnvapenfri
            zon har också diskuterats någon form av uttunningszon. Man har
            avsett områden som
          </p>
          <pb facs="riksdagen-motions-pdf/data/198283/mot_198283__558/mot_198283__558-003.pdf"/>
          <fw xml:id="i-G8fU1Yo5ZsBTNC5sQJZEGb">
            Mot. 1982/83:558 15
          </fw>
          <p xml:id="i-2o62o3VSeciBZQ8X8MCj45">
            gränsar till en kärnvapenfri zon. Det har främst gällt Östersjöområdet,
            Norska havet och Kolahalvön. Avsikten med en sådan uttunningszon
            är att få bort alla kärnvapen med en begränsad räckvidd till det
            nordiska områ- det. Från t. ex. sovjetisk sida har gjorts positiva
            uttalanden som tyder på ett intresse och villighet att i anslutning
            till sovjetiska garantier för en zon, också diskutera inrättandet
            av en uttunningszon. Liknande positiva uttalanden har inte gjorts
            från NATO-sidan. I den svenska debatten om en kärnvapenfri zon
            har bl. a. moderata samlingspartiet gjort frågan om Östersjöns
            inkludering i en zon till ett villkor. Detta är ur folkrättslig
            synvinkel ytterst komplicerat och svårlöst, då delar av Östersjön
            enligt nu gällande bestämmelser är s. k» internationellt vatten.
            Därför borde Östersjöområdet i stället inbegripas i en sådan uttunnings-
            zon.
          </p>
          <p xml:id="i-5KzPbRcuECXQN1NgVSHHiW">
            Upptrappningen måste brytas
          </p>
          <p xml:id="i-8cUNe9JcrMuGqMHpwdro7E">
            Både NATO och Warzawapakten har ökat sin direkta militära verksamhet
            i det nordiska området. Med all säkerhet innebär detta också att
            de har ändrat sina stridsplaner och strategier för det nordiska
            området. Från att ha befunnit sig i utkanten av det tänkta centrum
            för en stridsinsats, har Norden således alltmer kommit att bli
            en del av detta centrum. Detta är djupt oroande. Denna upptrappning
            måste stoppas och det nordiska området måste dras ut ur stridsplanerna,
            och strategierna för en kärnvapeninsats. Norden, och då särskilt
            Sverige och Finland, utgör redan i dag ett slags zon mellan de
            två militärblocken. Men hela det nordiska området är en politisk
            och geografisk enhet som kan göras till en utvidgad zon, omfattande
            alla nordiska länder. Möjligheten för en gemensam nordisk säkerhetslösning
            är mycket god, om bara viljan till det finns i de nordiska länderna.
            Den mest naturliga och okomplicerade åtgärden för att stoppa upptrapp-
            ningen, för att åstadkomma militär avspänning i området, är inrättandet
            av en kärnvapenfri zon. Det är i praktiken den enda möjliga åtgärden,
            utöver en lösning omfattande hela det europeiska området. En sådan
            lösning skulle även kunna vara ett bidrag för att åstadkomma en
            sådan större europeisk lösning, t. ex. en kärnvapenfri gränszon
            mellan NATO och Warszawapak- ten.
          </p>
          <p xml:id="i-HJb3S6YLDBZCkLcFR76ByU">
            Efter valet
          </p>
          <p xml:id="i-Pz92kcxw2smCFaqAjPPtsv">
            De tidigare borgerliga regeringarna var passiva i zonarbetet.
            Visserligen deltog regeringspartierna i riksdagsbeslut om ökade
            svenska insatser, men det följdes inte av konkreta åtgärder.
          </p>
          <p xml:id="i-VSBHGWHqciqLzF1anuMYTY">
            Efter valet har förutsättningarna för ett aktivt zonarbete förbättrats
            och den nya socialdemokratiska regeringen har markerat att frågan
            om en
          </p>
          <pb facs="riksdagen-motions-pdf/data/198283/mot_198283__558/mot_198283__558-004.pdf"/>
          <fw xml:id="i-SuF5rF2bJgTkgu7LtiiV6D">
            Mot. 1982/83:558 16
          </fw>
          <p xml:id="i-ANsUYvQxqf7z9SzpYPuapJ">
            nordisk kärnvapenfri zon och nedrustningsfrågor över huvud taget
            har en hög prioritet. Detta har klargjorts i regeringsförklaringen
            och andra officiella dokument och uttalanden. Regeringen har också
            i handling visat en positiv och aktiv vilja till insatser. Utrikesministern
            har haft överläggningar med företrädare för de övriga nordiska
            länderna om bl. a. zonfrågan. Kabinettssekreteraren har överlagt
            med företrädare för regeringarna i Förenta staterna och Sovjetunionen.
            Efter valet finns numer också riksdagens alla partier representerade
            i riksdagens utrikesutskott, som handlägger zonfrågan, och detta
            underlättar det fortsatta arbetet. Därmed kan det yrkande vpk
            framställde i motion 1981/82:1252 om inrättandet av en fempartikommission
            sägas vara upp- fyllt. . Förutsättningarna för ökade svenska insatser
            har efter valet förbättrats och redan har en ökad svensk aktivitet
            kunnat märkas.
          </p>
          <p xml:id="i-RKdUMC8dv2jhKhxqmsaUZE">
            Uppföljning av tidigare beslut
          </p>
          <p xml:id="i-WeJ2KNFaeP1iur4cQFBapG">
            Riksdagens beslut i juni 1981 utgör en god grund för det fortsatta
            arbetet tillsammans med de gjorda uttalandena från regeringen.
            Det finns dock ett behov av ett samlat grepp på arbetet med zonfrågan.
            Det är nödvändigt att samtidigt arbeta efter många olika framgångslinjer.
            Arbetet måste vara samordnat och konkret. Det måste ske i nära
            samarbete med övriga nordiska länder, och det måste vara långsiktigt.
            Vpk föreslår därför riksdagen att följa upp det tidigare beslutet
            från juni 1981 genom att föreslå regeringen att utarbeta ett handlingsprogram
            och samtidigt redovisa förslag som borde ingå i ett sådant program.
          </p>
          <p xml:id="i-SeRqFM9gEiSqdumj1tnwRk">
            Handlingsprogram
          </p>
          <p xml:id="i-3Ww3jpEgYVMKmLvFMDDYYU">
            Ett handlingsprogram bör bestå av konkreta förslag och uppgifter
            för riksdagen, regeringen och utrikesdepartementet. I ett sådant
            program vill vpk föreslå:
          </p>
          <p xml:id="i-Xxm4Y86ypVufTNdMKxZ74w">
            1. Nordisk konferens. Säkerhets- och försvarspolitiska frågor
            får inte behandlas inom Nordiska rådet. I dag saknas ett nordiskt
            forum för dessa frågor. Sverige borde därför ta initiativ till
            en nordisk konferens om inrättandet av en zon och för att diskutera
            andra aspekter på de nordiska säkerhetspolitiska frågorna. 2.
            Samnordisk parlamentarisk kommission. Inrättandet av en nordisk
            kärnvapenfri zon förutsätter alla nordiska länders medverkan.
            Det finns därför behov av ett organ för en dialog mellan de nordiska
            parlamenten om zonfrågan. Sverige borde därför ta initiativ till
            en samnordisk kommission med företrädare för de partier som finns
            representerade i de
          </p>
          <p xml:id="i-HMTAvgcjRgUu3LSeRMcrmF">
            nordiska parlamenten.
          </p>
          <pb facs="riksdagen-motions-pdf/data/198283/mot_198283__558/mot_198283__558-005.pdf"/>
          <fw xml:id="i-9rPDJbnwBwQEd1UdAYGUzM">
            Mot. 1982/83:558 17
          </fw>
          <p xml:id="i-NZo36vuXha7ruG8S4o8UYe">
            3. Nordisk ministerkommission. Nordens statsministrar och utrikesministrar
            möts i dag halvårsvis och då med många frågor på dagordningen.
            Det finns därför ett behov av en nordisk ministerkommission för
            att enbart behandla zonfrågan. 4. Avtalstext. Inrättandet av en
            nordisk zon måste stadfästas i ett avtal mellan de nordiska länerna.
            Ett sådant arbete är komplicerat, men har påbörjats av t. ex.
            förra norska statsrådet Evensen. Sverige bör också inleda arbetet
            med ett underlag för en sådan avtalstext. 5. Säkerhetsgarantier.
            En avgörande förutsättning för en nordisk zon är att kärnvapenmakterna
            avger säkerhetsgarantier för de nordiska länder som ingåri en
            zon. Även det är ett komplicerat arbete som borde inledas redan
            nu. 6. Uttunningszon. Det är nödvändigt att i anslutning till
            en nordisk kärnvapenfri zon också inrätta en uttunningszon. Även
            detta arbete kan påbörjas redan i dag. 7. Samordning. I dag handläggs
            zonfrågan av många olika instanser: statsministerns kansli, utrikesdepartementet,
            försvarsdepartementet, oli- ka svenska FN-delegationer, utrikesnämnden,
            riksdagens utrikesutskott m. m, Här finns ett behov av en samordning
            och en ökad politisk styrning. 8. Konsekvensutredning. Inrättandet
            av en nordisk kärnvapenfri zon vore ett viktigt framsteg och skulle
            främja nedrustningssträvandena och gynnsamt bidra till en militär
            avspänning i Nordeuropa. Det skulle öppna nya framkomliga vägar
            för nedrustningsinitiativ, få betydelse för säker- hetspolitiken
            och försvarets organisation. Detta borde specialstuderas inom
            ramen för en sådan konsekvensutredning.
          </p>
          <p xml:id="i-CZmEA5AM64H142iaTPLj4a">
            Detta är förslag vpk menar borde ingå i ett handlingsprogram.
            Det finns fler, och säkert har de andra riksdagspartierna, regeringen,
            departementen, fredsrörelsen och andra förslag som borde ingå
            i ett sådant program. Det viktiga nu är att arbetet med ett sådant
            program inleds.
          </p>
          <p xml:id="i-U2jjCAyiSNKq34wt4VpZV">
            Nordisk folkomröstning
          </p>
          <p xml:id="i-Doxe9FvsQqBjrde98JrBxP">
            Förslag om en nordisk folkomröstning om inrättandet av en kärnvapenfri
            zon har väckts i alla de nordiska länderna. Avsikten med en sådan
            vore att låta folken i de nordiska länderna uttala sig om förslaget
            och att för militärblocken redovisa den starka opinionen i de
            nordiska länderna. Även om en sådan folkomröstning endast blir
            rådgivande, skulle den ändå kunna få en positiv betydelse för
            det fortsatta zonarbetet och nedrustnings- strävandena över huvud
            taget. Sverige borde därför tillsammans med övriga nordiska länder
            överväga möjligheten att genomföra en sådan folkomröst- ning.
          </p>
          <pb facs="riksdagen-motions-pdf/data/198283/mot_198283__558/mot_198283__558-006.pdf"/>
          <fw xml:id="i-NXN8CLLiNzGeNzfUtjVtvj">
            Mot. 1982/83:558 18
          </fw>
          <p xml:id="i-ECjuxifqKBkmmhcfyT76C4">
            Sammanfattning
          </p>
          <p xml:id="i-PrkBXHdmEFBHkxdHFXQYJM">
            Inrättandet av en nordisk kärnvapenfri zon och en uttunningszon
            i anslutning till denna, vore ett viktigt framsteg för nedrustningssträvandena
            och skulle kunna medverka till minskade militära spänningar i
            Norden och hela Europa. Ett inrättande av en zon vore också ett
            viktigt steg på väg mot en gränszon mellan NATO- och Warszawapaktsländerna,
            och för ett Europa helt fritt från kärnvapen. En framgång för
            dessa strävanden i Norden skulle också kunna medverka till att
            fler kärnvapenfria zoner kan inrättas.
          </p>
          <p xml:id="i-6uXGmDDKyzUWsGt8nDBcfR">
            Hemställan
          </p>
          <p xml:id="i-UL3DLJsWGLqC1tTSGXx51q">
            Med hänvisning till det anförda föreslås att riksdagen hos regeringen
            hemställer om ett handlingsprogram för en kärnvapenfri zon i Norden
            och att därvid motionens förslag till sådant program beaktas.
          </p>
          <p xml:id="i-CsMSXQCtnq8VEo7cJyAby3" type="date">
            Stockholm den 20 januari 1983
          </p>
          <p xml:id="i-P6THrekNx61kuedPFDK9ES">
            LARS WERNER (vpk) KARIN NORDLANDER (vpk) C.-H. HERMANSSON (vpk)
            NILS BERNDTSON (vpk) BERTIL MÅBRINK (vpk) EVA HJELMSTRÖM (vpk)
            OSWALD SÖDERQVIST (vpk)
          </p>
        </div>
      </div>
    </body>
  </text>
</TEI>
