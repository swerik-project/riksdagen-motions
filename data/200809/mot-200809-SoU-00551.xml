<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00551">
  <teiHeader>
    <fileDesc>
      <titleStmt>
        <title>Bröstcancer och mammografi</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bröstcancer och mammografi</title>
          <idno type="rdwebb">GW02So551</idno>
          <rs type="number">So551</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So551/text</ref>
          <ref type="dokument_url_html">http://data.riksdagen.se/dokument/GW02So551</ref>
          <ref type="dokumentstatus_url_xml">http://data.riksdagen.se/dokumentstatus/GW02So551</ref>
          <ref type="doc">http://data.riksdagen.se/fil/24B17C3B-84EA-4EBE-9C49-44AE0D578491</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5tJJxbVwh5NGXzZS31R6y5" type="signed"/>
        <correspContext corresp="i-5tJJxbVwh5NGXzZS31R6y5">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-MUuHwawigetdZzbuC8MXc4" type="numbering">
          <date when="2008-10-09"/>
        </correspAction>
        <correspAction xml:id="i-2sNN627TM8bwnpy1JJ23z8" type="submission">
          <date when="2008-10-07"/>
        </correspAction>
        <correspAction xml:id="i-ENZrjZQiMEKermRyHKoiTD" type="transfer">
          <date when="2008-10-07"/>
        </correspAction>
        <correspAction xml:id="i-WJFqtTryMoo9Q3ABVJXJQS" type="assigned"/>
        <correspContext corresp="i-WJFqtTryMoo9Q3ABVJXJQS">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Wqh8mKFbqhFvnorPYahKVs" type="motBody">
        <div xml:id="i-CgdRMvb8hRq1sxkj7eDQz2" type="motProposal" subtype="förslag">
          <head xml:id="i-Vv8btGLg14LFQLnKtR62ZC">
            Förslag till riksdagsbeslut
          </head>
          <list xml:id="i-CbGPr8nDhYLiUok6hx4Tqr" style="ol">
            <item xml:id="i-N3VbkHWCnJPWRvHVb7zVGn">
              Riksdagen tillkännager för regeringen som sin mening vad som
              anförs i motionen om att aktiva åtgärder sätts in för att nå grupper
              som inte lika ofta hörsammar kallelse till mammografi.
            </item>
            <item xml:id="i-8SGNaFLELyi3q3TyDqcojZ">
              Riksdagen tillkännager för regeringen som sin mening vad som
              anförs i motionen om att öka antalet platser på läkarutbildningen.
              1
            </item>
            <item xml:id="i-JEJgB2fW7zShybCqmb5TbC">
              Riksdagen tillkännager för regeringen som sin mening vad som
              anförs i motionen om att göra mammografiundervisning på minst
              sex veckor till ett obligatorium för dem som utbildas till röntgenläkare.
              1
            </item>
            <item xml:id="i-4g58JoLSr5hFW6jUvzUk7o">
              Riksdagen tillkännager för regeringen som sin mening vad som
              anförs i motionen om att alla landsting ska erbjuda mammografi
              enligt Socialstyrelsens rekommendationer i åldrarna 4074 år.
            </item>
            <item xml:id="i-xEsC15Xzo2aafZswiJosD">
              Riksdagen tillkännager för regeringen som sin mening vad som
              anförs i motionen om att alla patienter ska få tillgång till en
              personlig skriftlig handlingsplan inför behandling.
            </item>
            <item xml:id="i-WCpo2jhecf4DdhKr1h741j">
              Riksdagen tillkännager för regeringen som sin mening vad som
              anförs i motionen om att alla bröstcancerpatienter vid behov ska
              erbjudas bröstrekonstruktion så snart det är medicinskt möjligt.
            </item>
          </list>
          <p xml:id="i-WB82LzzLezCBD7PNF7HHZx">
            1 Yrkandena 2 och 3 hänvisade till UbU.
          </p>
        </div>
        <div xml:id="i-JurSMKezsL314KiPTstXbE" type="motContent">
          <head xml:id="i-91PtvX1y6NUnwY283rVWGA" type="h1">
            Motivering
          </head>
          <p xml:id="i-LUWEBZ9dgVVYFPzX1xo9PC">
            Varje år insjuknar cirka 7 000 svenska kvinnor i bröstcancer,
            vilket innebär att 18 kvinnor varje dag får en bröstcancerdiagnos.
            Var 6:e timme dör en kvinna i sjukdomen. På 60-talet överlevde
            fem av tio kvinnor med bröstcancer. I dag överlever åtta av tio,
            till stor del tack vare att vi i Sverige tillämpat allmän bröstscreening
            sedan 80-talet.
          </p>
          <p xml:id="i-BM1yzUzmszN7115gG6cRTj">
            Tidig upptäckt är avgörande för gott behandlingsresultat och
            möjlighet till bot. Kunskap om bröstcancer är därför viktig för
            alla kvinnor, liksom att ta vara på möjligheten till hälsoundersökning
            med mammografi och regelbunden självundersökning av brösten.
          </p>
          <p xml:id="i-SSz4AJy5caA2hUsRnEmgeV">
            I en nyligen presenterad undersökning från Cancerfonden visar
            det sig att runt om i Sverige uteblir nästan var tredje kvinna
            från sin mammografiundersökning. Det handlar framför allt om kvinnor
            med lägre inkomster och kvinnor som är födda utanför Sverige.
            Bara vart tredje landsting gör någon form av aktiv åtgärd för
            att få fler kvinnor att verkligen komma till undersökning. Eftersom
            vi vet betydelsen av mammografi för att tidigt upptäcka och behandla
            bröstcancer bör olika åtgärder sättas in i syfte att få fler att
            komma till mammografiundersökning. Insatserna bör vara anpassade
            för att nå de kvinnor som i mindre utsträckning kommer på undersökningen.
            Det kan handla om informationskampanjer, samarbete med invandrarorganisationer,
            riktade insatser mot mödravårds- och barnavårdscentraler eller
            dylikt.
          </p>
          <p xml:id="i-TatBy5ELTy9iDb8TBn8R5Z">
            Idag är det dock enbart drygt hälften av Sveriges landsting som
            erbjuder mammografi enligt Socialstyrelsens rekommendationer.
            Bristen på mammografikompetenta röntgenläkare och mammografisjuksköterskor
            är så pass utbredd att landstingen inte hinner kalla kvinnor i
            tid. Dubbelgranskning av röntgenbilder, som är rekommenderat,
            är undantag snarare än regel.
          </p>
          <p xml:id="i-HgocpFwo3At18NAgVUsXfd">
            Det är inte rimligt att möjligheten till att upptäcka och behandla
            bröstcancer ska vara beroende av vilket landsting patienten tillhör.
            Det borde därför vara en självklarhet att alla landsting erbjuder
            hälsoundersökning med mammografi för alla kvinnor mellan 40 och
            74 år enligt Socialstyrelsens rekommendationer och kvalitetskriterierna
            i EU:s bröstcancerresolution. Sanningen är dock att i vissa län
            börjar man kalla kvinnor först vid 50 års ålder i stället för
            40. Personalbristen är nämligen så utbredd att Socialstyrelsens
            rekommendationer inte kan följas. Enligt en undersökning genomförd
            av Cancerfonden finns det i dag i Sverige endast sju stycken läkare
            under utbildning och drygt tjugo mammografisjuksköterskor. Detta
            är skrämmande låga siffror för en verksamhet som årligen kallar
            tiotusentals kvinnor i varje län till kontroll. Regeringen har
            beslutat att utöka antalet nybörjarplatser på landets sex läkarprogram
            med 110 platser från och med hösten 2009, och det är givetvis
            glädjande. Det behövs dock större förbättringar för att förebygga
            den kris som annars stundar. Sveriges Kommuner och Landsting har
            tidigare krävt minst 250 nya platser och Högskoleverket efterfrågar
            500 extra platser. Detta visar med all tydlighet att antalet platser
            behöver öka ytterligare.
          </p>
          <p xml:id="i-N5tmfE7SXCRjugQD5ScZWx">
            För att säkerställa att en utökning av antalet utbildningsplatser
            även ökar antalet läkare med mammografikompetens borde det bli
            ett obligatorium att läkare som utbildas till röntgenläkare genomgår
            mammografiundervisning på minst sex veckor.
          </p>
          <p xml:id="i-PzBVx74qWgr2uJWxXryo6Z">
            Tillgången på läkare med mammografikompetens är ett akut problem
            som måste lösas snarast. Läkarbristen leder till att kvinnorna
            blir kallade med för långa intervaller. Resultatet blir att man
            upptäcker större tumörer, någonting som gör stor skillnad för
            prognos och överlevnad. Om ingenting görs inom en mycket snart
            framtid så kommer mammografi i de flesta landsting inom några
            år inte att kunna erbjudas till alla kvinnor. Det finns dock även
            andra problem som måste lösas för att bröstcancerpatienter ska
            få en värdig vård; två viktiga delar rör patientens rätt till
            information och rehabilitering.
          </p>
          <p xml:id="i-DhSVqtDa1d4hbXkh1kySMF">
            Om det visar sig att en patient behöver behandling är det viktigt
            att tillgången till information är god. Resultaten av en medlemsenkät
            som Bröstcancerföreningarnas riksorganisation genomförde 2007
            visade tydligt på det stora behovet av skriftlig information inför
            behandling. Det är därför angeläget att skriftliga behandlingsplaner
            upprättas så att patienten alltid har överblick över sin aktuella
            situation.
          </p>
          <p xml:id="i-UVBeAiTY6Y5d8jqeyhBvHH">
            När en patient behandlats för cancer blir rehabilitering aktuell,
            och detta steg är mycket viktigt för att underlätta återgången
            till ett fullgott liv. En väsentlig del av denna rehabilitering
            är bröstrekonstruktion. Därför är det av stor vikt att bröstcancerpatienter
            som önskar rekonstruktion ska erbjudas det så snart det är medicinskt
            möjligt.
          </p>
        </div>
        <div xml:id="i-NTNMn6wFAQ7j8k7wnjYE1v" type="motSignatures">
          <list xml:id="i-PWNgzUHXWjdnX4Cg5QXxK3">
            <item xml:id="i-VTVKLjDNg2f2HYFwMy8zca" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
