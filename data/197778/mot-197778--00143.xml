<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00143">
  <teiHeader>
    <fileDesc>
      <titleStmt>
        <title>med anledning av propositionen 1977/78:31 om riktlinjer i den fysiska riksplaneringen för vissa s. k. obrutna fjällområden</title>
        <author>av Roland Brännström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:31 om riktlinjer i den fysiska riksplaneringen för vissa s. k. obrutna fjällområden</title>
          <idno type="rdwebb">G102143</idno>
          <rs type="number">143</rs>
          <ref type="dokument_url_text">http://data.riksdagen.se/dokument/G102143/text</ref>
          <ref type="dokument_url_html">http://data.riksdagen.se/dokument/G102143</ref>
          <ref type="dokumentstatus_url_xml">http://data.riksdagen.se/dokumentstatus/G102143</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-967Q9DmWbuMgaG62XNQNDR</idno>
            <name>ROLAND BRÄNNSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-S5Y3wQNMZ8WvEXNZJufKVG</idno>
            <name>IVAR HÖGSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>K HÄLL</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FynMvGnKq3JhZtSLwRo8T6" type="signed"/>
        <correspContext corresp="i-FynMvGnKq3JhZtSLwRo8T6">
          <note type="signatory" corresp="i-967Q9DmWbuMgaG62XNQNDR"/>
          <note type="signatory" corresp="i-S5Y3wQNMZ8WvEXNZJufKVG"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__143/mot_197778__143-001.pdf"/>
      <fw xml:id="i-44cjvKDSYT3AFxks8ADhwD">
        Motion 1977/78:143
      </fw>
      <div xml:id="i-B7o6DGYKwEqXrcko452dK" type="motHeader">
        <div xml:id="i-2KCTPmuPQtdU9Hvur1CAVP" type="motTitle"/>
        <div xml:id="i-UJyzjSiewCSAznFyQ34mqS" type="motSubmissionInfo"/>
      </div>
      <div xml:id="i-351QMLZDZcooEjBaKz1C9A" type="motBody">
        <div xml:id="i-AYdxVv6mUawgG5w3MRUHGa">
          <p xml:id="i-XmMVgfo8R4rFpXHbx34gPL" type="titleString">
            av Roland Brännström m. fl. med anledning av propositionen 1977/78:31
            om riktlinjer i den
          </p>
          <p xml:id="i-8K18QLihH5SfYFdd26ga4U">
            fysiska riksplaneringen för vissa s. k. obrutna fjällområden
          </p>
          <p xml:id="i-GtzAQDkEBqgEksTBHppYeM">
            Chefen för bostadsdepartementet har i propositionen 1977/78:31
            föreslagit riktlinjer för ett antal s. k. obrutna fjällområden.
            Ett omfattande utrednings- och remissarbete har föregått förslaget.
            Efter riksdagens beslut år 1972 om hushållningen med landets mark-
            och vattentillgångar har sålunda natur- vårdsverket och planverket
            på regeringens uppdrag närmare utrett och låtit remissbehandla
            frågan om särskilt skydd åt vissa sammanhängande vild- marksområden.
            Antalet områden som skulle åtnjuta sådant skydd har härvid komit
            att utökas från sju till fjorton. Stor omsorg har lagts ned på
            att från olika utgångspunkter belysa de olika områdenas avgränsning
            och tillämpningen i praktiken av principerna för deras utnyttjande.
            När det gäller områdenas beteckning har de nämnda myndigheterna
            i utredningen redovisat motiv för att den tidigare beteck- ningen
            ”väglösa vildmarksområden”, som användes bl. a. i riksdagsbeslutet
            1972 och i regeringens uppdrag till de båda verken, bör utbytas
            mot benämningen ”obrutna fjällområden”. Propositionen ansluter
            sig till denna förändring. Däremot finns varken i verkens utredningsrapport
            eller i propositionen någon diskussion om hur de enskilda områdena
            var för sig bör benämnas. Det förefaller bl. a. som om man utan
            närmare överväganden fortsatt att tillämpa tidigare använda, preliminära
            benämningar i den mån sådana förekommit i det föreberedande arbetet.
            Dessa tidigare beteckningar synes emellertid i stor utsträckning
            ha haft karaktären av arbetsnamn eller i övrigt ha varit av provisorisk
            natur och i behov av överarbetning. När statsmakterna nu går att
            mera slutgiltigt fastställa riktlinjer för de obrutna fjällområdena
            bör enligt vår mening något större omsorg ägnas även åt frågan
            om vad de olika områdena skall ha för namn. Enligt propositionen
            förutsätts vissa ytterligare utredningar behöva genomföras regionalt,
            innan regeringen får underlag för att i detalj kunna fastställa
            gränserna för ifrågavarande fjällområden. Det synes lämpligt att
            regeringen i samband med denna ytterligare beredning även närmare
            överväger frågan om områdenas benämning och meddelar anvisningar
            om namnen samtidigt med beslutet om den exakta avgränsningen.
            Vi skall i det följande på några punkter exemplifiera vår kritik
            av de i propositionen använda områdesbeteckningarna och i ett
            fall även framlägga ett konkret ändringsförslag. Vi har sålunda
            bl.a. noterat att det fjällområde, som vid tidigare riksdagsbehandling
            och i regeringens uppdrag till de utredande myndighe-
          </p>
          <pb facs="riksdagen-motions-pdf/data/197778/mot_197778__143/mot_197778__143-002.pdf"/>
          <fw xml:id="i-QTSpQgqFkqC3KnTZ6nunJ7">
            Mot. 1977/78:143 8
          </fw>
          <p xml:id="i-G3CCzMEZAx7HrBwgdDbtkn">
            terna omnämnts såsom området Sarek-Piteälven tesp. Sarek-Piteälvsområ-
            det, i propositionen kort och gott betecknas som Sarek-Pite. Varför
            älvens namn i detta sammanhang skulle representeras enbart av
            förleden Pite har inte närmare motiverats, och ändringen förefaller
            allmänt sett tämligen tvivelaktig. I fråga om det nordligaste
            området, som enligt propositionen föreslås få namnet Råsto-Tsåktso,
            anser vi att inte minst uttalsskäl motiverar en ändrad benämning.
            Fjälltoppen Tsåktso har knappast en så central belägenhet eller
            betydelse inom detta vidsträckta område att just den behöver prioriteras
            framför andra möjliga alternativ. Då ordet för de flesta torde
            vara svårt att uttala, särskilt i kombination med namnet Råsto,
            talar starka skäl för att man som andra led i detta fall väljer
            något annat namn än Tsåktso. Vi skulle något mera ingående vilja
            diskutera benämningen på det område som i propositionen kallas
            Tärna-Graddis. Att namnet Tärna ingår i beteckningen på detta
            område är naturligt, eftersom områdets södra del är en del av
            den region som allmänt kallas Tärnafjällen. Det verkar däremot
            mera tveksamt om man för beteckningens andra led bör välja namnet
            på en fjällstuga som inte ligger inom Sveriges gränser utan på
            norskt område. Graddis är namnet på en i och för sig trevlig men
            till omfånget mycket blygsam turistanläggning — ”fjellstue” —
            belägen i Norge 3 äå 4 km från den svenska gränsen räknat från
            det aktuella fjällområdets nordligaste punkt. Någon by, gård eller
            liknande med namnet Graddis finns inte på den svenska sidan. Även
            om många fjällvandrare förhoppningsvis skall finna vägen över
            gränsen från området i nordvästra Arjeplog till trakterna kring
            Graddis i Norge, ter det sig något långsökt att för själva benämningen
            på det svenska fjällområdet annektera ett namn från grannlandet.
            Att den nya mellanriksvägen från Arjeplog över Jäckvik-Merkenes
            under anläggningstiden ibland omnämndes som ”Graddisvägen” kan
            möjligen vara en förklaring till att namnet Graddis kom att ingå
            i den preliminära beteckningen på detta område. Men detta arbetsnamn
            på ett vägbygge vann knappast något mera långvarigt burskap. Typiskt
            är att denna väg numera getts en helt annan populär benämning,
            nämligen ”Silvervägen”. Vi kan härvid hänvisa både till propositionen,
            s. 96 mitten, och till turistbroschyrer utgivna 1976-1977 av Arjeplogs
            kommun resp. Silvervägens regionala turistråd, Skellefteå. Namnet
            Graddis förekommer över huvud taget inte i sistnämnda trycksaker,
            varken i textavsnitt eller på kartskisser. Det finns enligt vår
            mening flera möjliga alternativ när det gäller att hitta en lämplig
            benämning på det här aktuella, obrutna fjällområdet. Med tanke
            på att dess södra del utgörs av Tärnafjällen, medan dess nordligaste
            del övertväras av polcirkeln, skulle namnet Tärna-Polcirkeln väl
            kunna komma i fråga. Man skulle även kunna anknyta till det stora
            naturreservat som nyligen inrättats inom området och som fått
            namnet Vindelfjällen samt till den i norra delen befintliga nationalparken
            Peljekaise. Området skulle sålunda mycket tydligt kunna definieras
            genom namnet Tärna-Vindelfjällen-Peljekaise, som
          </p>
          <pb facs="riksdagen-motions-pdf/data/197778/mot_197778__143/mot_197778__143-003.pdf"/>
          <fw xml:id="i-LyLer1zXQVNUtfk2aRWoNZ">
            Mot. 1977/78:143 9
          </fw>
          <p xml:id="i-7zEf78kXFkdHU8LnYb36sD">
            dock måhända är väl långt, eller med varianterna Tärna-Peljekaise
            tesp. Vindelfjällen-Peljekaise. Med tanke på att hela den norra
            delen av området hör till Arjeplogs kommun och att beteckningen
            Arjeplogsfjällen är gängse för dessa trakter talar emellertid
            mycket för att man i områdesbenämningen anknyter till detta snarare
            än till namnen Polcirkeln eller Peljekaise. Vid en samlad bedömning
            av de många, var för sig lämpliga, alternativ som står till buds
            kommer vi sålunda till att namnet på detta fjällområde bör bestämmas
            till Tärna-Arjeplogsfjällen. En detalj som gäller namnformerna
            mera allmänt kan slutligen påpekas. De beteckningar i regeringsförslaget
            som består av två sammanförda namnled, t. ex. Sylarna-Helags,
            skrivs i propositionen ibland med binde- streck mellan leden och
            ibland med tankstreck. Det synes lämpligt att frågan om konsekvens
            i detta avseende uppmärksammas vid regeringens fortsatta handläggning.
            Med hänvisning till det anförda hemställs att riksdagen uttalar
            1. att namnet på ett av de föreslagna obrutna fjällområdena skall
            vara Tärna-Arjeplogsfjällen i stället för Tärna-Graddis, 2. att
            regeringen, med beaktande av vad som framförts i denna motion,
            ytterligare bör utreda frågan om övriga områdens benämning och
            meddela anvisningar härom samtidigt med beslutet om deras exakta
            avgränsning.
          </p>
          <p xml:id="i-F38JPDR6XEsY1qBkhHyvJp" type="date">
            Stockholm den 24 november 1977
          </p>
          <div xml:id="i-EaSuBocKhfDyNAsmx2bpqm" type="signatureBlock">
            <list xml:id="i-2edEuPsNdSHsQUSHmXUa1q">
              <item xml:id="i-TMMTjHPdeXrLpAyfdWL1Gf" who="i-967Q9DmWbuMgaG62XNQNDR" type="signature">
                ROLAND BRÄNNSTRÖM (s)
              </item>
              <item xml:id="i-6UPJHg1LAvmHwybgAqpt2s" who="i-S5Y3wQNMZ8WvEXNZJufKVG" type="signature">
                IVAR HÖGSTRÖM (s)
              </item>
              <item xml:id="i-HugFYJ24CMrYswhekMFs6P" who="i-883dSCGaDRjsxydnQYZSoY" type="signature">
                KARL-ERIK HÄLL (s)
              </item>
            </list>
          </div>
        </div>
      </div>
    </body>
  </text>
</TEI>
