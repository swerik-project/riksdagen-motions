<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1942--fk--00018">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__18/mot_1942__fk__18-001.pdf"/>
      <fw xml:id="i-GUbZpwSRiB9jAjVbqUfXrc">
        4 Motioner i Första kammaren, Nr 18.
      </fw>
      <div xml:id="i-PfHeNLbeScDt8XeJZiTC2d" type="motHeader">
        <div xml:id="i-7p8mktftrs4K6LxsKBLkYx" type="motTitle"/>
        <div xml:id="i-25abPkpbzmFi8rp1CrCRu9" type="motSubmissionInfo"/>
      </div>
      <div xml:id="i-LePacaLpB4aEVaF6NuvYBp" type="motBody">
        <div xml:id="i-8kVfK4ggnHYnFrJvtYG45s">
          <p xml:id="i-TmH4Ud9rz5Df5BYQJm6dKz">
            Nr 18.
          </p>
          <p xml:id="i-KDXyenvYBB6b5rriRZDVGr" type="titleString">
            Av herr Engberg m. fl., om en översyn av straffverkställigheten
            vid frihetsstrafj.
          </p>
          <p xml:id="i-7vNoxAophmmeH1oiAyDCDv">
            Brott och straff ingå som orsak och verkan i en social kausalkedja.
            En på visst sätt beskaffad handling utlöser en på visst sätt beskaffad
            påföljd. Utlösningen sker automatiskt i samma mån polisväsendet
            äger förmåga att uppspåra och finna den brottslige. Reaktionen
            mot en handling kommer inför det allmänna medvetandet att framstå
            som oskiljaktigt förknippad med handlingen själv. Ju starkare
            och allmännare detta medvetande är, desto starkare och allmännare
            blir straffets återhållande och hämmande effekt på benägenheten
            att begå en sådan handling. Häri har man att söka en av straffets
            sociala funktioner, det återhåller, hejdar och dämpar lusten till
            vissa handlingar. Men straffet har tilldelats jämväl en annan
            social funktion. Det har be- traktats som en samhällets vedergällning.
            Genom sin handling har den felande åsamkat sig samhällets förkastelsedom.
            Han har förbrutit sig mot samhället, som därför kräver att hans
            brott skall sonas. Samhället skall vedergälla hans missgärning,
            hämnas den skada han genom sin handling vållat. Han skall på kännbart
            sätt, kroppsligt och andligt, undfå sina gär- ningars lön. Denna
            syn på straffet som en samhällets hämnd- och veder- gällningsakt
            emot brottslingen har otvivelaktigt haft och har alltjämt många
            anhängare. Brottslingen skall »klämmas efter». Det lidande han
            har till- fogat andra skall i möjligaste mån utkrävas av honom
            själv. Det är om man så vill en slags kompensation. Lidande mot
            lidande, skada mot skada, mar- ter mot marter. Men även brottslingen
            är en människa och en medlem av samhället. Han kan till en viss
            punkt ha varit samhällsduglig och måhända oförvitlig. I och med
            brottet har han vikit av från samhällsnyttans väg. Vid sidan av
            intresset att straffa honom för att återhålla andra från samma
            brott och för att uttaga samhällets vedergällning därför anmäler
            sig alltså också intresset att återställa hans samhällsnyttighet,
            sätta in honom på hans plats igen, restaurera och reparera honom
            i stället för att bryta ner honom och full- borda hans moraliska
            sammanbrott. Till funktionerna att avhålla och veder- gälla sällar
            sig funktionen att fostra, återställa och ånyo dugliggöra. De
            tre nämnda funktionerna ha konkurrerat med varandra. De ha haft
            företräde allt efter samhälls- och rättsordningens utvecklingsstadier.
            Ett faktum är emellertid, att hela andan i den moderna socialpolitiken
            kommit
          </p>
          <pb facs="riksdagen-motions-pdf/data/1942/mot_1942__fk__18/mot_1942__fk__18-002.pdf"/>
          <fw xml:id="i-Vjte1WYakZVZezVz63gd2m">
            Motioner i Första kammaren, Nr 18. 5
          </fw>
          <p xml:id="i-XEG9RjPdKVy6J3CxznpYHN">
            att skjuta vedergällningssynpunkten allt mer åt sidan och ge
            ökat utrymme åt förbättringssynpunkten. Tendensen i strafflagstiftningen
            har därför blivit att överge vedergällningsteorin och i straffet
            se ett omhändertagande i syfte att skydda samhället mot notoriskt
            oförbätterliga individer, men av de för- bätterliga göra hedervärda
            och nyttiga människor. Detta omhändertagande spänner Över ett
            register, som den moderna lagstiftningen strävar att diffe- rentiera
            och bredda allt efter den felandes typ. Alltifrån den isolering,
            som betingas av brottslingens farlighet för omgivningen, till
            den skyddsuppfost- ran eller övervakning, som tar sikte på att
            återföra vilsegångna ungdomar till goda seder, sträcker sig numera
            skalan av samhällsingripanden mot de felande. Det gemensamma syftet
            är emellertid att tillgodose samhällets själv- uppehållelse, dess
            sannskyldiga nytta, och att just därför i största möjliga omfattning
            i det samhällsnyttiga arbetet återinföra de omhändertagna, mo-
            raliskt resa upp dem, stärka och utveckla deras goda anlag, återskänka
            dem ambition och aktning för det egna människovärdet. Vedergällnings-
            och hämndesynpunkten leder följdriktigt fram till en straffverkställighet,
            som i princip innebär kroppslig eller själslig pina eller båda
            i förening. Där är det främst frågan om att låta den felande med
            ett större eller mindre mått av lidande umgälla vad han förbrutit.
            Är straffets dominerande uppgift att utkräva hämnd, så finnes
            intet att anmärka på logiken i en verkställighet, som kulminerar
            i tortyr. Avser straffet åter i främsta rummet att åt samhället
            och det nyttiga samhällsarbetet återbörda de felande, då måste
            onekligen straffverkställigheten väsentligen utformas som ett
            system av fostran, av moralisk undsättning, hjälp och återupprät-
            telse, visserligen icke utan uppgivande av de kompletterande generalpreven-
            tiva synpunkterna. Då blir det icke längre frågan om &gt;»öga
            för öga och tand för tand». Då blir det en naturlig angelägenhet
            att forma verkställigheten till ett instrument för samhällets
            strävan att på en gång dugliggöra sina medborgare och avhålla
            dem från brott. Det lider intet tvivel att verkställighetens utgestaltning
            som fostran till medborgerlig duglighet betecknar en både riktig
            och nödvändig anpassning efter strafflagstiftningens egen tendens.
            I längden torde det också bli vansk- ligt att bevara en straffverkställighet,
            alltjämt färgad av vedergällningsprin- cipen, medan strafflagstiftningen
            får sin färg av uppfostrings- och förbätt- ringsprincipen. Det
            är i högsta grad osannolikt att vår straffrätt skulle reti- rera
            till vedergällningsståndpunkten. En sådan reträtt skulle stå i
            strid med hela den humana syn på personlighet och människovärde,
            som besjä- lar vårt fria folkliga självstyre. Det kan tvärtom
            antagas, att strafflagstift- ningens utveckling kommer att fullföljas
            på uppfostrings- och förbättrings- linjen. Det måste vid sådant
            förhållande tillses, att verkställigheten följer med i utvecklingen
            och får de former, som stödja och främja strafflagstift- ningens
            sociala intentioner. I annat fall är det fara värt att klyftan
            mellan de två vidgas. Den har tyvärr redan blivit ganska bred.
          </p>
          <pb facs="riksdagen-motions-pdf/data/1942/mot_1942__fk__18/mot_1942__fk__18-003.pdf"/>
          <fw xml:id="i-9PSCw6vsMZHvBaAjhJgeAd">
            6 Motioner i Första kammaren, Nr 18.
          </fw>
          <p xml:id="i-RjYU9FSZVM9BGRxmo3KgjK">
            Det ägnas ett utomordentligt intresse åt arbetet på lagarnas
            förbättring. Genom den lagstiftande församlingen i ett demokratiskt
            land kanaliseras det levande livets behov in i arbetet på rättens
            jämkning. Betydelsefulla initiativ tagas och bringas till utförande.
            Det är en oavlåtlig verksamhet med ständigt nya landvinningar
            och resultat. Även domstolsväsendets orga- nisation, det processuella
            förfarandet, är föremål för ett rastlöst omdanings- arbete. Under
            intim samverkan mellan rättslärde, domare och lekmän växer fram
            en ny tingens ordning, som är bättre anpassad efter utvecklin-
            gens behov. Även här förmedlas reformsträvandena genom riksdagen.
            Men när domstolen gjort sitt och ett frihetsstraff efter omsorgsfull
            straffmätning ådömts, då försvinner den dömde bakom en järnridå,
            då vidtager en till- varo, åt vars säregna förhållanden tyvärr
            icke ägnats samma offentliga in- tresse, som kommit lagens gestaltning
            och domstolsväsendets organisation till del. Följden härav har
            blivit, att straffverkställighetens värld är för den stora allmänheten
            en förhållandevis okänd värld. Väl är det sant, att bud- skap
            i form av upptecknade minnen ibland nå ut till publiken. Men det
            är tyvärr så, att hithörande angelägenheter i relativt ringa utsträckning
            lagt beslag på den lagstiftande församlingens uppmärksamhet. Verkställighetens
            värld, livet där inom, dess utformning, villkor och egenart, hela
            raden av psykologiska problem och arbetsorganisatoriska spörsmål
            — därom äro så- väl riksdagens ledamöter som medborgarna i övrigt
            föga underkunniga. Reformbehoven ha därför i dessa stycken icke
            anmält sig med samma på- passlighet som när det gällt övriga rättsväsendets
            områden. Detta måste så mycket mer beklagas som frågorna om straffverkställighetens
            utgestaltning ha en betydande social räckvidd. Riktigheten i denna
            iakttagelse varken jävas eller förminskas genom det faktum, att
            anstaltsbehandling beträf- fande vissa kategorier av felande fått
            träda i det vanliga frihetsstraffets ställe och att den villkorliga
            domen redan fått och ytterligare kommer att få en utvidgad tillämpning.
            Föreliggande motion väckes för att rikta statsmakternas uppmärksamhet
            på detta faktum. Den avser på intet sätt några straffrättsliga
            reformer. Den utgår helt enkelt från det straffrättsliga status
            quo, tar fasta på strafflag- stiftningens syftning och koncentrerar
            sig på spörsmålet att bringa vissa delar av straffverkställigheten
            i bättre överensstämmelse såväl med straff- lagstiftningens anda
            som med de grundsatser, vilka uttryckligen formule- rats i verkställighetslagens
            2 $ och i 18 $ av 1938 års stadga angående vård och behandling
            i statens fångvårdsanstalter. I det förstnämnda lagrummet föreskrives:
            &gt;Den som undergår straffarbete, skall hållas till arbete som
            av veder- börande fångvårdsmyndighet för honom bestämmes. Där
            så lämpligen kan ske, skall arbetet vara av beskaffenhet att bereda
            fånge tillfälle till förkov- ran i hans yrke eller till annan
            utbildning, som kan främja utsikterna för
          </p>
          <pb facs="riksdagen-motions-pdf/data/1942/mot_1942__fk__18/mot_1942__fk__18-004.pdf"/>
          <fw xml:id="i-CBCaaiMaGTPHyp8yyAJfEF">
            Motioner i Första kammaren, Nr 18. 7
          </fw>
          <p xml:id="i-JmwyN8g6JkkBtG3B3HKDeU">
            honom att efter frigivningen försörja sig, och bör vid valet
            av arbete hänsyn tagas till hans håg och fallenhet.»
          </p>
          <p xml:id="i-9esGqtkuMwqrptKarqxSgD">
            I det andra åberopade stadgerummet heter det:
          </p>
          <p xml:id="i-TSsz1qEzNNpSvhiHxXy4Lf">
            »Fånge skall erhålla sådan vård och behandling som är ägnad att
            fostra honom till ett laglydigt och samhällsnyttigt liv. Behörig
            hänsyn skall tagas till hans ålder, själsliga och kroppsliga utveckling,
            karaktärsegenskaper, arbetsförmåga, anlag och tidigare utbildning.»
          </p>
          <p xml:id="i-QpLFaRZExRsEwyHRiSpx5w">
            Det är i ljuset av dessa programmatiska satser i gällande lag
            och stadga som vi anse oss böra ägna straffverkställighetens praktiska
            utformning en närmare eftersyn. Väl är det sant, att åtskilliga
            reformer nyligen genomförts till moderni- sering av vårt straffsystem
            på områden som sammanhänga med straff- verkställigheten. Erinras
            må sålunda om 1935 års lag om ungdomsfängelse, som trädde i kraft
            1938, jämte därmed sammanhängande författningar om behandlingen
            av förbrytare under 21 år. Samma år tillkom k. stadgan angående
            vård och behandling av dem, som ådömts ungdomsfängelse, inne-
            fattande också bestämmelser om den s. k. eftervårdande verksamheten.
            1939 blev den nya lagen om verkställighet och bötesstraff gällande.
            Den 1 januari 1939 trädde också i kraft vissa nya bestämmelser
            berörande 1918 års lag om villkorlig straffdom, och samma år antogs
            en helt ny lag i sam- ma ämne, vilken dock icke ännu trätt i kraft,
            innefattande bl. a. varierande behandlings- och övervakningsmetoder
            för villkorligt dömda. 1939 antogs också ny lag om förundersökning
            i brottmål. Även andra lagar berörande hithörande områden ha antagits
            eller torde vara under förberedande, t. ex. beträffande behandlingen
            av psykiskt abnorma förbrytare m. fl., i samman- hang varmed också
            de allmänna ansvarighetsreglerna i S. L. 5:5 och 5:6 torde bliva
            föremål för översyn. Om man sålunda kan konstatera, att en livlig
            reformverksamhet utmärkt de sista åren, närmast i fråga om behandlingen
            och vården dels av unga, dels av själsligen undermåliga förbrytare,
            eller i fråga om åtgärder till före- byggande av brottslighet
            på annat sätt än genom frihetsberövande i fängelse- anstalterna,
            torde man kunna påstå, att i fråga om själva fängelsestraffets
            — resp. straffarbetets — utgestaltande tiden har rört sig mera
            långsamt. Den centrala författningen i ämnet är den ovan citerade
            lagen av den 24 mars 1916 angående verkställighet av straffarbete
            och fängelse (verk- ställighetslagen). Härtill ansluter sig den
            likaledes här ovan citerade k. stadgan av den 8 april 1938 angående
            vård och behandling i statens fång- vårdsanstalter. I några avseenden
            vilja vi här närmare angiva den bristande överens- stämmelse,
            som synes råda mellan å ena sidan redan nu gällande, ovan citerade
            lagbestämmelser av principiell innebörd för straffverkställigheten
          </p>
          <pb facs="riksdagen-motions-pdf/data/1942/mot_1942__fk__18/mot_1942__fk__18-005.pdf"/>
          <fw xml:id="i-DLUamnBB3jgDmUG3kzFiv">
            8 Motioner i Första kammaren, Nr 18.
          </fw>
          <p xml:id="i-TguqDnTHtvE1Df8aAmoHVr">
            och å andra sidan verkligheten i fängelserna, sådan den ofta
            torde ge- stalta sig. De invändningar, som enligt vår mening med
            skäl kunna göras mot det nuvarande systemet, hänföra sig till
            frågorna om klientelets uppdelning, ar- betets organisation och
            ersättning, cellsystemet och personalrekryteringen. Det kan knappast
            vara sakligt riktigt eller ekonomiskt välbetänkt att pla- cera
            praktiskt taget alla till straffarbete dömda i helslutna anstalter.
            Redan det faktum, att ungefär hälften av dessa straffångar tillhöra
            den grupp av felande, vilkas förseelser falla inom ramen för ekonomiska
            och sociala för- syndelser, är ägnat att väcka betänkligheter.
            Erfarenheten har visat, att vi här ha att göra med det typiska
            återfallsklientelet, som förskingrar, småför- falskar, begår tjuvnadsbrott
            utan att använda våld eller sprängämnen, be- går bedrägerier av
            olika slag, de hållningslösa, lättjefulla och arbetsodug- liga.
            De äro lagöverträdare och deras omhändertagande är både nödvän-
            digt och samhällsnyttigt. Bakom deras brott ligger en blandad
            och brokig motivkrets. De kunna visserligen i många fall förete
            sjukliga symptom utan att det därför vore rimligt att omhändertaga
            dem såsom sinnessjuka. Deras samhällsfarlighet är emellertid icke
            jämförlig med grova våldsverkares, dynamitarders och dylika brottslingars.
            Vid sådant förhållande måste deras hänvisning till straffarbete
            i helslutna anstalter betraktas som en icke minst ekonomiskt opraktisk
            och schablonmässig åtgärd. Det föreligger här en all- deles påtaglig
            brist på differentiering och nyansering i verkställigheten. Fångarbetets
            organisation är tvivelsutan ett av de verkligt centrala spörs-
            målen. Grundsatsen att så ordna fångens arbete, att det vidmakthåller
            och förkovrar hans yrkesskicklighet och främjar hans utsikter
            att efter frigiv- ningen försörja sig, är i socialt avseende så
            betydelsefull, att intet får under- låtas att i görligaste mån
            omsätta den i verkligheten. Fångarbetet är emel- lertid med sin
            nuvarande organisation icke uppbyggt på principen, att fån- gen
            skall »göra rätt för sig». All social-psykologisk erfarenhet pekar
            i den riktningen, att känslan av att få och kunna infoga sitt
            arbete som ett led i sin självförsörjning hjälper till att stegra
            den egna ambitionen. Den är en kraft till moralisk återupprättelse.
            Den nuvarande ordningen har enligt vår mening icke gjort rättvisa
            åt denna synpunkt. I all synnerhet motverkar cellstraffet den
            för fången själv liksom för sam- hället nödvändiga återupprättelsen.
            Det betyder ett undergrävande av den personliga integriteten och
            själsstyrkan. Det blir först och främst en vitt- gående omvandling
            av alla kroppsliga och andliga vanor och invanda vär- den, icke
            så som när man lägger om växlarna i en bil från högre till lägre,
            utan som ett verkligt vissnande och förödande av ett sedan barndomen
            in- lärt kunnande. Reaktionen är alltid mycket svår och nedbrytningen
            synes icke till sin styrkegrad ha någon relation till individens
            uppfostran, miljö eller andliga kapacitet. Men denna nedbrytningsprocess
            är självfallet icke önskvärd där man vill
          </p>
          <pb facs="riksdagen-motions-pdf/data/1942/mot_1942__fk__18/mot_1942__fk__18-006.pdf"/>
          <fw xml:id="i-7govvxv8gXFwapQJhxxAYx">
            Motioner i Första kammaren, Nr 18. 9
          </fw>
          <p xml:id="i-ccLSiSepPuiEEqgiNXZBq">
            skaffa fram en förut icke befintlig moralisk kraft och en förmåga
            till nya värdesättningar. Däremot är denna nedbrytningsprocess
            själva förutsätt- ningen för cellstraffets och varje längre fängelsestraffs
            farligaste men också ofrånkomliga resultat: förlusten av proportionssinnet.
            I en tillvaro, som är nästan fullständigt i avsaknad av yttre
            impulser, gör man inga upplevelser. Man lever icke utom tiden
            men utan tidsbestämning — straffångar få icke ha klocka förrän
            i de två sista klasserna — och utan intryck. Intet händer. Man
            lär sig så småningom att få en sparsam indel- ning av dygnet genom
            de intryck av ljud och ljus, som förekomma. Denna torftiga inramning
            är det enda som skall sammanhålla de inre upplevelserna och som
            skall ersätta hela raden av de anstormande intryck, som dagligen
            är den fria människan beskärda. Själva livsskalan är i grund förändrad,
            bliven overklig. Därmed ha alla — och icke endast de dåliga —
            hittills gällande föreställ- ningar och proportioner strukit med.
            Rimligt blir orimligt, det osannolika blir till det mest troliga
            och det man helst godtar. Men liksom fången på måfå och utan några
            fasta hållpunkter letar sig fram i sin abnormt be- skurna existens
            blir hans uppfattning av livet till ett från verkligheten lös-
            ryckt schema, som han konstruerat upp ur den oftast starkt abnorma
            sin- nesstämning han under cellvistelsen, respektive fängelsevistelsen
            befunnit sig i. Med visst fog kan undras, huruvida någon fånge
            är helt normal efter en cellvistelse som varar längre än en månad.
            Den bild fången gör sig av livet är naturligtvis oftast rakt motsatt
            mot den han själv orkar förverkliga efter frigivningen. Endast
            de intellektuellt och moraliskt allra bästa stå ut med att åter
            stötas ut i verkligheten sedan denna en gång grundligt tagits
            ifrån dem. I det nu- varande fängelsesystemet finnes intet som
            helst av hjälp för de fångna att kunna ta frigivningen, vartill
            kommer det faktum, att allmänheten grundar sin missaktning mot
            straffade icke endast på de av dem begångna gärnin- garna, utan
            också på misstanken om den förödmjukande behandling de undergå
            inom verkställigheten. Endast ett bättre system kan förbättra
            de frigivnas ställning. Vi ha mera utförligt uppehållit oss vid
            denna sak därför att den är en hörnsten i det nu gällande straffverkställighetssystemet
            liksom den är själva grunden för dettas olämplighet och för att
            det motverkar sitt eget syfte. Beträffande personalens rekrytering
            är den väsentliga invändningen mot nuvarande system den, att behovet
            av utbildning, cirkulation och omsätt- ning icke rönt tillräckligt
            beaktande. Man får icke glömma, att den kår, varom här är fråga,
            har en sällsynt ömtålig uppgift sig anförtrodd. Det kan utan överdrift
            sägas, att det personliga förhållandet mellan fången och hans
            väktare är av grundläggande betydelse för den fostran fängelsevistelsen
            av- ser att bibringa. Det gäller här både praktiskt handlag och
            psykologisk in- levelse. Det gäller att vinna och behålla fångens
            förtroende, hjälpa honom
          </p>
          <pb facs="riksdagen-motions-pdf/data/1942/mot_1942__fk__18/mot_1942__fk__18-007.pdf"/>
          <fw xml:id="i-JbUNMhw6o9pqP8jKL58yed">
            10 Motioner i Första kammaren, Nr 18.
          </fw>
          <p xml:id="i-ReZhNmVGBrcj5XkcX1raMp">
            till rätta i hans strävan att resa sig, anknyta till och stimulera
            hans goda anlag, väcka och stärka hans självförtroende och ge
            honom ett ökat livs- mod. Här är endast det bästa gott nog. Omsorgsfull
            sovring vid rekryte- ringen är därför påkallad. Det torde kunna
            sägas, att den nuvarande ord- ningen vittnar om en alltför stor
            underskattning av de behov som här före- finnas. Det ligger för
            övrigt i sakens natur att de människor, som ha att förmedla fångens
            förbindelser med yttervärlden, själva icke få vara alltför isolerade
            från andra sociala yrkesgrupper och dessas synpunkter och livs-
            erfarenhet. Det vill synas som om åtskilligt bruste i dessa stycken.
            Vi ha funnit oss böra begränsa de kritiska invändningarna till
            de ovan anförda. Vi anse dem vara förtjänta av en ingående prövning,
            förbunden med en utredning av de bästa och lämpligaste utvägarna
            till de påtalade bristernas avhjälpande. Sålunda hålla vi före,
            att frågan om en ändamålsenligare uppdelning av fängelseklientelet
            borde kunna finna sin lösning i den riktningen, att den stora
            gruppen av för sin omgivning i vedertagen mening knappast farliga
            småförbrytare, hänförliga till de ekonomiskt och socialt hållningslösas
            kate- gori, brytes ut och hänvisas till öppen och halvöppen anstaltsvård.
            Beträffande fångarbetets organisation synes det böra övervägas
            att förse fängelseverkstäderna med normal maskinell utrustning
            även om detta skulle kräva ett sammanförande till större anstalter
            och att under skälig hänsyn till den öppna marknadens lönenivå
            bereda fången ekonomisk möjlighet att inom en viss ram — t. ex.
            kosthållet — själv bestrida kostnaderna för sin vård. I fråga
            om cellsystemet synes det böra utredas, huruvida förvaringen under
            dagen av fången i cell verkligen har någon förnuftig mening, där
            det icke är fråga om rannsakningsfängelser. I fråga om fångvårdspersonalens
            rekrytering förtjänar det utredas, huru- vida icke genom reviderade
            utbildningsföreskrifter, strängare sovring, ända- målsenligare
            omsättning av personal, vidsträcktare rätt till semester och i
            övrigt förbättrade villkor, bättre förhållanden skulle kunna ernås.
            Intet av dessa reformkrav torde, om de genomföras, vara av natur
            att äventyra den nödvändiga anstaltsdisciplinen. Under hänvisning
            till vad sålunda anförts få vi hemställa,
          </p>
          <p xml:id="i-PLoqV3s3Sy7n4RVC5pVyvh">
            att riksdagen måtte i skrivelse till Kungl. Maj:t anhålla om
            en översyn av straffverkställigheten vid frihetsstraff i syfte
            att bringa denna till verklig överensstämmelse med de grundsatser,
            som finnas uttryckta i 1916 års lag angående verkställighet av
            straffarbete och fängelse samt 1938 års stadga angående vård och
            behandling i statens fångvårds- anstalter, under beaktande i övrigt
            av i denna motion an-
          </p>
          <pb facs="riksdagen-motions-pdf/data/1942/mot_1942__fk__18/mot_1942__fk__18-008.pdf"/>
          <fw xml:id="i-GkKLepUnDbkmciyP32sgNt">
            Motioner i Första kammaren, Nr 18. 11
          </fw>
          <p xml:id="i-XxsYsFxXePcyavKmPrLWvv">
            förda synpunkter och att för riksdagen framläggas de förslag,
            vartill denna utredning må kunna föranleda.
          </p>
          <p xml:id="i-FHfpZfiyaz2hNKs6tk62ST" type="date">
            Stockholm den 17 januari 1942.
          </p>
          <div xml:id="i-5nz5teAfW8oRm4v7KuyXQS" type="signatureBlock">
            <list xml:id="i-HRPrQnQ5Mv15K8ofQ9F7mP">
              <item xml:id="i-Un5e5sWJST5mneiuabraxk" who="i-9176GQUFtfs5bLdpQnVS9M" type="signature">
                Arthur Engberg
              </item>
              <item xml:id="i-NgRU41JwfRv8LTcV5xKEjN" who="i-7h8oALVXjuheXj6Zv4VA5g" type="signature">
                Ruben Wagnsson
              </item>
              <item xml:id="i-e5tYgGsanea6KUZrWMRvv" who="i-MHwzHx2BRZmuZPpg2gHYPQ" type="signature">
                Oscar Gottfrid Karlsson
              </item>
              <item xml:id="i-8dfGpNLBD7HDL5zm5uk9c9" who="i-MsR1pbKHdsnBjfV38fypu3" type="signature">
                A. Gillström
              </item>
              <item xml:id="i-HvZCCnnk4ch6gVkjH8CH7z" who="i-Fdo3AEU8rkoPNuq1CJd5L6" type="signature">
                G. Branting
              </item>
              <item xml:id="i-Jf3H5QFhkjoWTYYpgi7bUW" who="i-6dbbwLmze8R4p7yWmcezLY" type="signature">
                Östen Undén
              </item>
              <item xml:id="i-UoxP7jCxW1hpw879QRwgAH" who="i-9iqLBgdAYEoR244dkazyYj" type="signature">
                Rickard Sandler
              </item>
              <item xml:id="i-WUSMUTB2Ty9J382kGXnkny" who="i-QBPRL2CNKrTtn2M3Ea51HX" type="signature">
                Oscar Olsson
              </item>
              <item xml:id="i-9N7Yai3AAzRFNxU41s2tHT" who="i-DZnFKHRVhVQYnGq7dU8UeP" type="signature">
                Axel Strand
              </item>
            </list>
          </div>
          <p xml:id="i-YJ4qRvMwEG8SPG6mU1GASu">
            Edgar Sjödahl. Karl Sandegård. Harald Åkerberg.
          </p>
        </div>
      </div>
    </body>
  </text>
</TEI>
