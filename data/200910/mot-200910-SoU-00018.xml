<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00018">
  <teiHeader>
    <fileDesc>
      <titleStmt>
        <title>med anledning av prop. 2009/10:207 Olovlig tobaksförsäljning</title>
        <author corresp="i-9hz9iPqymCdhBS9gVoZrbj">av Thomas Nihlén (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:207 Olovlig tobaksförsäljning</title>
          <idno type="rdwebb">GX02So18</idno>
          <rs type="number">So18</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So18/text</ref>
          <ref type="dokument_url_html">http://data.riksdagen.se/dokument/GX02So18</ref>
          <ref type="dokumentstatus_url_xml">http://data.riksdagen.se/dokumentstatus/GX02So18</ref>
          <ref type="doc">http://data.riksdagen.se/fil/61C667E0-2C06-44DA-95D4-B641F1B7F0C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WFk5kt61rwA72SR7Xh9kF1" type="basedOn"/>
        <correspContext corresp="i-WFk5kt61rwA72SR7Xh9kF1">
          <ref>Proposition 2009/10:207</ref>
        </correspContext>
        <correspAction xml:id="i-Sd9zScX7MSXjoxoMw3HVSx" type="signed"/>
        <correspContext corresp="i-Sd9zScX7MSXjoxoMw3HVSx">
          <note type="signatory" corresp="i-9hz9iPqymCdhBS9gVoZrbj"/>
        </correspContext>
        <correspAction xml:id="i-AiZZwUP84XmuNjLGZQPXxN" type="referral">
          <date when="2010-05-18"/>
        </correspAction>
        <correspAction xml:id="i-4t5AueaobAaqSbJwkFw2hf" type="dismissal">
          <date when="2010-05-17"/>
        </correspAction>
        <correspAction xml:id="i-4yJwarErpWUn6SADBTwi7g" type="dismissal">
          <date when="2010-05-17"/>
        </correspAction>
        <correspAction xml:id="i-4mP6zPuNde3TqhRkPtxhiv" type="transfer">
          <date when="2010-05-10"/>
        </correspAction>
        <correspAction xml:id="i-JcTZzhXMi8bbQJ24LBRNH7" type="submission">
          <date when="2010-05-10"/>
        </correspAction>
        <correspAction xml:id="i-pvqtJeh2Mxko2ci9ovVoW" type="assigned"/>
        <correspContext corresp="i-pvqtJeh2Mxko2ci9ovVoW">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HR6BoHE9ZQUJuePuJT2TfF" type="motBody">
        <div xml:id="i-UskubqRkX8sp99m6DftYKy" type="motProposal" subtype="förslag">
          <head xml:id="i-BrBjyjoTqYmgE7yRmVaf7h">
            Förslag till riksdagsbeslut
          </head>
          <list xml:id="i-DpvL36gukEYEFWQZpDqBAW" style="ol">
            <item xml:id="i-EGeZvEUmbDLnCPBQhbuW1h">
              Riksdagen tillkännager för regeringen som sin mening vad som
              anförs i motionen om samordning och samordningsansvar i folkhälsoarbetet.
            </item>
            <item xml:id="i-5CWPu7iHJxBvkXwkQPM9sf">
              Riksdagen tillkännager för regeringen som sin mening vad som
              anförs i motionen om en strategi för att genomföra åtagandena
              i WHO-konventionen Framework Convention on Tobacco Control.
            </item>
            <item xml:id="i-WVjyKWHw6ZA7ckzAe97Qze">
              Riksdagen tillkännager för regeringen som sin mening vad som
              anförs i motionen om att en normförändring vad avser bruk av tobak
              bör eftersträvas.
            </item>
            <item xml:id="i-Wrshx161vq2LDZefcgNS9L">
              Riksdagen begär att regeringen lägger fram förslag till lagstiftning
              med målet att minimera nyrekryteringen till nikotinberoende.
            </item>
            <item xml:id="i-Xeu4GzNQ1BdcqJdAP8NyX9">
              Riksdagen tillkännager för regeringen som sin mening vad som
              anförs i motionen om tillståndsplikt för tobaksförsäljning.
            </item>
            <item xml:id="i-5cjqD3U7CexLpdXUojuq61">
              Riksdagen tillkännager för regeringen som sin mening vad som
              anförs i motionen om s.k. dold försäljning.
            </item>
            <item xml:id="i-C8fKyXfMcg9W3BkDfabBqa">
              Riksdagen tillkännager för regeringen som sin mening vad som
              anförs i motionen om varningsbilder på förpackningar som innehåller
              tobak.
            </item>
            <item xml:id="i-TUuabmDmPnvbsxoJEYeVDA">
              Riksdagen tillkännager för regeringen som sin mening vad som
              anförs i motionen om åldersgräns för att ensam ansvara för försäljning
              av tobaksvaror.
            </item>
          </list>
        </div>
        <div xml:id="i-DPatY3mg2ysRPTpyvWtgPs" type="motContent">
          <head xml:id="i-SKSbgY2jEAjuaC8d7eD2Q1" type="h1">
            Motivering
          </head>
          <p xml:id="i-Bq6ypYQtD2apvFWBeLhY9H">
            Att rökning är skadligt för hälsan vet de allra flesta. De starka
            kopplingarna till en rad olika sjukdomstillstånd och för tidig
            död är påfallande. Trots detta röker 18 % av kvinnorna och 14
            % bland männen. Varje dag börjar unga personer att röka, ungefär
            16 000 ungdomar per år. År 2008 var det 27 % av pojkarna och 29
            % av flickorna i årskurs 9 som använde tobak. Varannan rökare
            dör i förtid av sin rökning och förlorar i genomsnitt tio år av
            sin förväntade livstid.
          </p>
          <p xml:id="i-7avLw1MX6GxJL3KdDkVAmc">
            Omfattningen av rökningen och huruvida den minskat eller inte
            skiljer sig åt mellan män och kvinnor i olika åldersgrupper. Klart
            är att samhället har ett övergripande ansvar för att öka förutsättningarna
            för att människor inte ska börja röka eftersom det skadar på individnivå
            och dessutom innebär stora kostnader för samhället. Skattenivån
            på tobak har stor betydelse. I den gemensamma rödgröna vårbudgetmotionen
            föreslås av detta skäl en tydlig skattehöjning på tobak, motsvarande
            2 kr per paket och för snus 2,40 per dosa. Regler runt försäljning
            av tobak har också stor betydelse.
          </p>
          <p xml:id="i-QXNrGXvqeKGYQ3ghrJWbQ9">
            I propositionen föreslår regeringen vissa förändringar i tobakslagen
            som ska bidra till att bestämmelserna om åldersgräns efterlevs
            bättre och att tillsynen blir effektivare. Kraven på näringsidkare
            ska skärpas, bl.a. genom att försäljning av tobaksvaror inte ska
            få påbörjas förrän en anmälan gjorts till kommunen. Kommunen ska
            kunna meddela varning eller när det handlar om allvarliga eller
            upprepade överträdelser försäljnings­förbud i högst sex månader.
            Ett par nya straffbestämmelser föreslås också, liksom att kommuners
            beslut i fortsättningen ska kunna överklagas till förvaltningsdomstol.
          </p>
          <p xml:id="i-NFahz8Bzk1yJWvz4VKSZK5">
            Det är bra med skärpningar på tobaksförsäljningens område. Miljöpartiet
            de gröna menar dock att regeringen inte alls går tillräckligt
            långt för att verkligen få till stånd den förändring man säger
            sig vilja ha. Ett antal remissinstanser som svarat på utredningen
            Olovlig tobaksförsäljning (SOU 2009:23) har också pekat på viktiga
            frågor som regeringen valt att inte ta hänsyn till.
          </p>
          <head xml:id="i-AY5DYZib4y531LHnTqAoB8" type="h2">
            Offensiv folkhälsopolitik
          </head>
          <p xml:id="i-GwfaXs86NYsqDXMxrhiLY9">
            Det övergripande målet för den svenska tobakspolitiken är att
            minska tobaksbruket och de nationella etappmålen för tobaksområdet
            anges vara vägledande för regeringens satsningar på tobaksområdet
            (prop. 2007/08:110). Etappmålen är:
          </p>
          <list xml:id="i-8LcYsTuNAo6RaHM9G9F3Qe" style="ul">
            <item xml:id="i-JZBVhLwprTGJ1Y927pcSUa">
              en tobaksfri livsstart från 2014
            </item>
            <item xml:id="i-LS8mic7pTEVLkCkarnHgE1">
              en halvering till år 2014 av antalet ungdomar under 18 år som
              börjar röka eller snusa
            </item>
            <item xml:id="i-HjGMkC97GjN8346fPQNSh3">
              en halvering till år 2014 av andelen rökare bland de grupper
              som röker mest
            </item>
            <item xml:id="i-VW2fxEpBy9pXErp3qooEg4">
              att ingen ofrivilligt ska utsättas för rök i sin omgivning.
            </item>
          </list>
          <p xml:id="i-KHbH7jxjnbFTCdFvCxwxJB">
            För att detta ska bli verklighet menar Miljöpartiet att det behövs
            en betydligt mer offensiv folkhälsopolitik än vad som förs i dagsläget.
          </p>
          <p xml:id="i-XMwyvbJcUwSnExeVmdpoLu">
            Statens folkhälsoinstitut har i dag ansvar för uppföljningen
            av de 11 folkhälsopolitiska målområdena på nationell nivå. För
            att nå folkhälsomålen krävs ett aktivt och medvetet arbete med
            särskilda satsningar. För att dessa satsningar verkligen ska få
            genomslag anser vi att det behöver finnas ett samordningsansvar
            på regional nivå. Aktivt och praktiskt arbete behöver ske närmare
            de konkreta verksamheterna. När det gäller tobak är tillgång en
            viktig fråga, men att människor börjar röka eller inte, eller
            klarar av att sluta, är mer komplexa frågor än så.
          </p>
          <p xml:id="i-X8fHGd6hRaL69rFXeTJmwm">
            Vi anser också att det bör finnas ett regelverk för hur samordningen
            av arbetet utifrån folkhälsomålen och det praktiska folkhälsoarbetet
            ska ske på lokal, regional och nationell nivå. Arbetet mellan
            nivåerna behöver knytas ihop tydligt, och det ska vara klart var
            samordningsansvaret ligger. Detta vill vi ge regeringen till känna.
          </p>
          <head xml:id="i-BYZrduLqgjJi7nXt3QKYqN" type="h2">
            Verkställ ramkonventionen
          </head>
          <p xml:id="i-9gJqAF7QpQDQD8fR9TRG5P">
            Sverige ratificerade 2005 ramkonventionen om tobakskontroll (WHO
            Framework Convention on Tobacco Control). För att nå de mål som
            är satta för 2014 behöver det tobaksförebyggande arbetet ta ytterligare
            steg. Ramkonventionen är ett instrument för offensivt arbete.
            Men trots att Sverige åtagit sig att följa konventionens inriktning
            och mål finns det för närvarande ett antal områden där Sverige
            inte lever upp till tobakskonventionens riktlinjer. Det gäller
            t.ex. tobaksindustrins möjlighet att göra reklam via förpackningar
            och försäljningsställen, exponering av tobaksvaror på försäljningsställen,
            skydd mot passiv rökning, varningsbilder på tobaksförpackningar
            och skydd från påverkan av kommersiella och andra krafter inom
            tobaksindustrin.
          </p>
          <p xml:id="i-N9fFKVZEfzdmXxo7oDfhkE">
            Det finns exempel på många andra länder där man valt att använda
            ramkonventionen som incitament för att höja ambitionen, och de
            ligger långt före Sverige på flera områden. Island, Thailand,
            Norge, Kanada och Irland har infört exponeringsförbud, dvs. att
            tobaksvarorna ska förvaras ej synliga för kunderna. Även Finland
            ska införa förbud mot synlig tobak i butikerna. Australien är
            på väg att bli först i världen med en lag om neutral utformning
            av tobakspaket, s.k. plain packaging. Enligt lagförslaget ska
            alla tobakspaket som säljs i Australien efter den 1 januari 2012
            ha en och samma bruna, icke glänsande, standardfärg. Frånsett
            varningar i bild och text får det inte finnas några logotyper
            eller andra dekorationer. Förbud mot tobaksautomater har införts
            i ett antal länder. Ett 40-tal länder har infört eller beslutat
            att införa varningsbilder på cigarettpaketen. I Norden införs
            det i Island 2010 och i Norge 2011. Frankrike har infört kraftigt
            höjda tobaksskatter. Förbud mot rökning på uteserveringar har
            införts i Los Angeles och Boston i USA och i Queensland i Australien.
            I Los Angeles county i USA har det även införts förbud mot rökning
            i samtliga parker. I delstaten Victoria i Australien har rökförbud
            införts vid hållplatser för bussar, järnväg och spårvagn. Australiens
            hälsodepartement har infört en ny policy för hur möten mellan
            departementens representanter och tobaksindustrin ska gå till.
            Alla möten måste offentliggöras på departementets webbplats med
            utförlig information om vilka som deltog, ärende för mötet och
            vad som togs upp.
          </p>
          <p xml:id="i-QfAA434rsb6niKSjKFfCQR">
            Miljöpartiet menar att Sverige bör bli betydligt mer offensivt.
            En tydlig strategi behöver tas fram för att nå de mål som är uppsatta
            för 2014 och för målen i ramkonventionen om tobakskontroll som
            Sverige ratificerat. Det behöver bli ett tydligt uppdrag, inte
            bara en ambition. Detta vill vi ge regeringen till känna.
          </p>
          <head xml:id="i-CqyvzdmvB5ZcykgR7ib3bi" type="h2">
            Behov av förändrad norm
          </head>
          <p xml:id="i-BLfMWvgohzSbbrCFNA5BF5">
            Det borde vara en självklarhet att samhället hela tiden strävar
            efter att freda ytterligare miljöer från rökningens skadliga inverkan.
            Lite tillspetsat, men samtidigt adekvat, kan man tala om förgiftning.
            Att det i dag anses vara självklart att rökning är tillåten där
            det inte är uttalat förbjudet är ganska märkligt. Självklart borde
            det vara tvärtom. Normen borde vara att förgiftning av medmänniskor
            inte är tillåtet om det inte särskilt anges att det är tillåtet.
            Att förändra detta är säkert inte lätt, men regeringen borde arbeta
            med frågan.
          </p>
          <p xml:id="i-S9RpjUnXQexkyLezyeS6s8">
            Riksdagen bör därför ge regeringen till känna att riksdagen förväntar
            sig förslag som förändrar normen i samhället vad gäller rökning
            så att det förutsätts vara förbjudet där det inte uttryckligen
            tillåts. Syftet bör vara att steg för steg utöka de rökfria arenorna
            i samhället. Miljöpartiet anser att riksdagen bör ge regeringen
            till känna som sin mening att en normförändring vad avser bruk
            av tobak bör eftersträvas.
          </p>
          <head xml:id="i-MYPKSUPCrzwgVsVtqcPtue" type="h2">
            Samla kraft mot nyrekrytering
          </head>
          <p xml:id="i-YVTPkxawksqaxdqAPv1gWL">
            Det sunda förnuftet drunknar lätt i vårt moderna och genomkommersialiserade
            samhälle. Det blir allt svårare för unga människor att stå emot
            allt fler och alltmer lockande frestelser i ständigt nya förpackningar.
            Den som aldrig faller för en frestelse kan riskera att leva ett
            tråkigt och mindre innehållsfyllt liv, men då gäller det att inte
            falla för fel frestelser. Faller man för fel frestelse kan resultatet
            bli det motsatta: livets samlade upplevelser kan bli kraftigt
            beskurna. Det behövs såväl lagstiftning som systematiska åtgärder
            över hela linjen, från ren information till livsstilskampanjer,
            för det tobaksfria idealet. Det ska vara inne, rätt, coolt, och
            hur det nu på alla sätt kan uttryckas, att göra det sunda valet.
            För att nå dit krävs såväl skarpare regler för reklam och marknadsföringsåtgärder
            som ständigt pågående kampanjer riktade till alla åldrar, från
            ung till gammal. Alla former av signaler från samhället är normbildande,
            varför regeringen bör hitta former för att släppa fram kreativiteten
            när det gäller medel i detta arbete. Riksdagen bör ge regeringen
            i uppdrag att öka arbetet med att motverka nyrekrytering till
            tobaksberoende.
          </p>
          <head xml:id="i-YZGaxFrdKBX9i9Gj9zbueF" type="h2">
            Tillstånd eller licens för tobaksförsäljning
          </head>
          <p xml:id="i-VWz1RwqnAiwtwv6dseH8QA">
            I propositionen föreslås att försäljning av tobaksvaror till
            konsumenter ska anmälas till kommunen innan försäljning får påbörjas.
            Bifogas ska också ett egenkontrollprogram och andra uppgifter
            som behövs för kommunens tillsyn. Utebliven anmälan kan medföra
            straffansvar.
          </p>
          <p xml:id="i-VXYRT1cEEqXhCKe1DKV8BP">
            Vi menar att detta är ett bakvänt sätt att förhålla sig till
            frågan. För att tydligt visa på frågans tyngd menar vi att det
            bör finnas ett tillstånds- eller licensförfarande som man kan
            ansöka om och få under vissa förutsättningar. Det kan bl.a. handla
            om att ha tillräcklig kunskap om tobakens skadeverkningar. Kriterier
            för när tillståndet eller licensen kan återtas är också viktiga.
          </p>
          <p xml:id="i-MSavYuqBrRCgEC3uD2KQ8F">
            Ett system med tillstånd eller licens är tydligt och konkret,
            och vi tror att det skulle bidra till att tobak i mindre utsträckning
            säljs till minderåriga och även bidra till minskad rökning. Det
            finns ett visst stöd för tanken om licens även från tobaksindustrin.
            De ser ett ökande problem i illegal handel med cigaretter. Det
            finns också piratkopierade cigaretter vars innehåll kan vara ett
            helt annat än vad cigarettmärket anger. Att röka dessa kan vara
            direkt farligt, beroende på vad de innehåller.
          </p>
          <p xml:id="i-F6pQ49hhmxwj4dry8Y4V4L">
            Flera remissinstanser har föreslagit att ett tillståndsförfarande
            införs för handel med tobaksvaror, bland dem finns Statens folkhälsoinstitut,
            Länsstyrelserna i Stockholms, Skåne, Gotlands, Örebro och Västerbottens
            län, Kommunala alkoholhandläggares förening, Philip Morris AB,
            Svenskt Nätverk för tobaksprevention och Visir.
          </p>
          <p xml:id="i-J4a8XZ5GV2CJENGuCSSdkV">
            Vi anser att regeringen bör utreda ett tillstånds- eller licensförfarande
            för tobaksförsäljning och försäljning av nikotinläkemedel och
            snarast återkomma till riksdagen med förslag om ett sådant.
          </p>
          <head xml:id="i-JBcGpYDp5DvznAvWYfe8co" type="h2">
            Dold försäljning
          </head>
          <p xml:id="i-Bg4f1MH1UXLV3J8TUtp5gW">
            En annan åtgärd vi förordar när det gäller försäljning av tobaksprodukter
            är s.k. dold försäljning som innebär att produkterna inte får
            exponeras på försäljningsstället. Riktlinjerna i WHO:s tobakskonvention
            inbegriper denna fråga. Dold försäljning innebär att kunden aktivt
            måste efterfråga tobaksprodukter från personalen. Vi vet att några
            större affärskedjor är positivt inställda till en sådan lagstiftning,
            och vi anser att det är något som bör bidra till att minska nyrekryteringen
            av tobaksbrukare. Riksdagen bör ge regeringen till känna ett önskemål
            om lagstiftning om dold försäljning.
          </p>
          <head xml:id="i-W1exFPKB7i1d2rAyyk7Kqg" type="h2">
            Varningsbilder på tobaksförpackningar
          </head>
          <p xml:id="i-WRihiRz1QKTLWKJSsu5EfP">
            Varningstext på tobaksförpackningar kan lätt förbises för den
            som inte vill läsa den. Den är dock till för att förmedla och
            påminna om produktens risker. Bildinformation är mer direkt och
            bidrar därmed till att uppnå syftet, ofta bättre än vad enbart
            text kan göra. En bild säger mer än tusen ord är ett gammalt talesätt
            som det ligger mycket sanning i. Vi bör, i likhet med andra länder
            såväl i EU som i övriga delar av världen, snarast införa varningsbilder
            på tobaksförpackningar. I en alltmer globaliserad värld, där både
            konsumenter och varor rör sig tämligen fritt och produkter förpackas
            för stora språkområden, är det dessutom svårt att informera begripligt
            med texter på små förpackningar. Riksdagen bör sända en tydlig
            signal till regeringen att ta upp denna fråga på EU-nivå liksom
            inom WHO.
          </p>
          <head xml:id="i-B3EvqcaKU7v6Y5tWXwBLzX" type="h2">
            Åldersgräns för försäljning av tobak
          </head>
          <p xml:id="i-DHGKJESPDe1JApVooFBoxh">
            Utredningen Olovlig tobaksförsäljning kom till slutsatsen att
            en åldersgräns bör införas vid 18 år för försäljning av tobak.
            Slutsatsen fick även stöd i innehållet i WHO-konventionen, artikel
            16 punkt 7. Regeringen väljer att införa en bestämmelse i tobakslagen
            som föreskriver att en näringsidkare ska ge personal som anlitas
            för att sälja tobaksvaror till konsumenter den information och
            det stöd som behövs för att följa tobakslagens bestämmelser samt
            anslutande föreskrifter. Här ska information och utbildning om
            arbetssätt och rutiner för att efterleva 18 års åldersgräns vara
            grundläggande.
          </p>
          <p xml:id="i-8L5XRAb3CPHudwBfccd4gz">
            Regeringen menar att en åldersgräns för försäljning, såsom föreslås
            i utredningen, kan förorsaka problem för småföretagare och försvåra
            för personer under 18 år att få anställning inom vissa delar av
            handeln. Regeringen säger att de kommer att följa utvecklingen,
            och om det visar sig nödvändigt återkomma i frågan.
          </p>
          <p xml:id="i-CFjGS9fUZ3kLKkkPmyj4HC">
            Miljöpartiet värnar också om såväl småföretagares situation som
            ungas möjlighet att få jobb. Samtidigt är det en mycket svår uppgift
            för en yngre person att stå upp för krav på legitimation eller
            att neka någon i samma ålder eller äldre som framhärdar att få
            köpa cigaretter. Svårigheterna är belagda i olika undersökningar
            som utredningen pekar på. Så länge det finns en annan vuxen i
            närheten som har huvudansvar är det inte något problem, men vi
            menar liksom utredningen att en näringsidkare inte får uppdra
            åt någon som inte har fyllt 18 år att ensam ansvara för försäljning
            av tobaksvaror till konsumenter.
          </p>
        </div>
        <div xml:id="i-NmgDNjcr6BfRxRfB9Dxq8T" type="signatureBlock">
          <list xml:id="i-QhT7khhY3bexGZfQeiGBYd">
            <item xml:id="i-6pbrzgLTG6Xsjz6L3PBbMn" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
          </list>
        </div>
      </div>
    </body>
  </text>
</TEI>
