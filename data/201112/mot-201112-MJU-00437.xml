<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00437">
  <teiHeader>
    <fileDesc>
      <titleStmt>
        <title>Förbud mot jakt med levandefångst i fällor</title>
        <author corresp="i-9Kt7koTgzUZUA9ovNXYdWj">av Marietta de Pourbaix-Lundin (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbud mot jakt med levandefångst i fällor</title>
          <idno type="rdwebb">GZ02MJ437</idno>
          <rs type="number">MJ437</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ437/text</ref>
          <ref type="dokument_url_html">http://data.riksdagen.se/dokument/GZ02MJ437</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ437</ref>
          <ref type="doc">http://data.riksdagen.se/fil/C44656CA-0F95-47F0-9F9F-E8CC661ABB14</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UrjZEFu8scvJ3z25eKaAVD" type="signed"/>
        <correspContext corresp="i-UrjZEFu8scvJ3z25eKaAVD">
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction xml:id="i-Tw3QGTQ3ndkcDrh2RagcMK" type="numbering">
          <date when="2011-10-10"/>
        </correspAction>
        <correspAction xml:id="i-gcf7UFaXu1zgzCvpAMtEY" type="submission">
          <date when="2011-10-05"/>
        </correspAction>
        <correspAction xml:id="i-6oc8UuQn9evB7Zr9NNRD6h" type="transfer">
          <date when="2011-10-05"/>
        </correspAction>
        <correspAction xml:id="i-EkqDH8GogJXqXtuP7JNujB" type="assigned"/>
        <correspContext corresp="i-EkqDH8GogJXqXtuP7JNujB">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4Uuymu76rQyWdLVHVqJFXc" type="motBody">
        <div xml:id="i-FvQm5Xsm7fuQNCJRXkhdoB" type="motProposal" subtype="förslag">
          <head xml:id="i-DCpuWqdxjD8YhC21Moe6k8">
            Förslag till riksdagsbeslut
          </head>
          <p xml:id="i-CMHcGA3BqdL7WexUNsQBRa">
            Riksdagen tillkännager för regeringen som sin mening vad som
            anförs i motionen om att införa ett förbud mot jakt med levandefångst
            av däggdjur i fångstredskap.
          </p>
        </div>
        <div xml:id="i-65Nt2wkVAJqGxYDWrwQa1b" type="motContent">
          <head xml:id="i-AFFzL6HRf1vz89jSpv73H8" type="h1">
            Motivering
          </head>
          <p xml:id="i-TLWE3SD7zRLexCXsHYk8SY">
            Jakt där djuret fångas levande i fångstredskap, dvs. fällor och
            snaror, innebär stort psykologiskt och ofta fysiskt lidande för
            djuret innan det dödas, vilket inte är förenligt med 27 § jaktlagen
            (1987:259) som föreskriver: Jakten ska bedrivas så att viltet
            inte utsätts för onödigt lidande. Det gäller t.ex. fångst av lodjur,
            rödräv, grävling och vildsvin i låd- eller tunnelfälla och rödräv
            i fotsnara. Fångstanordningar är icke-selektiva och innebär att
            djur av olika åldrar och kön samt andra arter kan fångas.
          </p>
          <p xml:id="i-R2V5vS3HhpgEBSKns1SLo4">
            Fångstredskap skadar de infångade djuren fysiskt och fysiologiskt.
            Det finns många dokumenterade fall av kort- och långsiktiga skador
            på djur som fångats i fällor och snaror. Bland annat har man funnit
            att rovdjur allvarligt skadat klor och tänder i sina försök att
            ta sig ut ur s.k. lådfällor. Insidan av fällor bär tydliga spår
            efter klor och tänder i fällans väggar och där finns också ofta
            blodstänk och utstrukna blodfläckar. Skador på tänder ger upphov
            till orofacial smärta (ansiktssmärta). Hos människor rankas detta
            som en av de mest intensiva smärtupplevelserna. Skadorna kan också
            ge upphov till långvariga tandinfektioner. Klo- och tandskador
            försvårar bytesfångst för överlevande djur.
          </p>
          <p xml:id="i-LVGuZcXcWDEbw2f6aLLLzp">
            Djur som fångats i snaror löper också stor risk att skada ben,
            leder och muskler när de drar och rycker för att komma loss. Snaror
            ger också upphov till tryckskador på hud och underliggande muskler.
          </p>
          <p xml:id="i-4MA8VUjk41kgux38t38iXd">
            Djur ökar sin fysiska aktivitet markant när de försöker ta sig
            ur fällan eller snaran, med bl.a. ökad hjärtfrekvens och kroppstemperatur
            som följd. På grund av den fysiska ansträngningen och psykiska
            stressen ändras metabolit- och pH-nivåerna i blod och muskulatur,
            vilket kan leda till livshotande muskelskador och cirkulationskollaps,
            s.k. capture myopathy.
          </p>
          <p xml:id="i-U4oDHxmmGivK7AYPLzdLXH">
            Fångade djur kan drabbas av uttorkning eftersom de kan vistas
            länge i fångstanordningen utan tillgång till vatten och på grund
            av att de förlorar vätska när de kämpar för att bli fria.
          </p>
          <p xml:id="i-osY3KJonCmG4bGNsgbpST">
            Vidare kan fångade djur utsättas för väder och extrema temperaturer.
            Djur som fångats i snara är också exponerade för andra rovdjur.
          </p>
          <p xml:id="i-5hkqwAcpDNJ1nkPDwm5j41">
            Fångstredskap skadar de infångade djuren psykiskt. Djur som fångats
            i fångstredskap upplever stor stress och drabbas ofta av panik
            oavsett fångstanordningens konstruktion och utseende. En stor
            del av de fångade djuren far mycket illa även om det inte syns
            som fysiska skador. Även ett djur som ligger och trycker, dvs.
            inte agerar i panik, kan var mycket stressat. Stress och smärta
            vid infångandet orsakar också betydande förändringar av hormoner,
            framför allt ökning av stresshormonet kortisol, enzymer, elektrolyter
            och pH. Ängslan och smärtan orsakad av inspärrningen och ansträngningen
            för att befria sig kan därför leda till negativa effekter på djurets
            hälsa och fortsatta överlevnad om det återfår friheten.
          </p>
          <p xml:id="i-CwGdszrQbpNqMsEdqdxnNr">
            Fångstredskap är inte selektiva. Det är knappast möjligt att
            konstruera fångstanordningar så att de endast fångar en specifik
            djurart. Andra däggdjur, både vilda och tama, kan fångas, t.ex.
            räv och grävling i lodjursfällor och vice versa, rådjur i vildsvinsfällor,
            utter i minkfällor och kungsörn och havsörn i stora fällor för
            fyrfota rovdjur. Dessutom fångas djur oavsett kön, ålder, med
            eller utan ungar. Avseende arter som omfattas av artskyddsförordningen
            (2007:845) är detta heller inte förenligt med 10 § och bilaga
            5 i jaktförordningen (1987:905). Enligt 12 a § jaktförordningen
            (1987:905) ska vilt som fångats omgående avlivas eller återges
            friheten. Djur som släpps fria, t.ex. felfångade eller fredade
            djur utan allvarliga skador enligt 28 § Naturvårdsverkets föreskrifter
            och Allmänna råd om jakt och statens vilt (NFS 2002:18), kan ha
            åsamkats mindre omfattande skador som ändå hotar deras fortsatta
            överlevnad. Till exempel kan en övergående hälta eller tandskada
            minska möjligheterna för djuret att söka föda eller öka risken
            för predation på djuret.
          </p>
          <p xml:id="i-E6dWwHftkVYnBdCkmL3G9j">
            Jakt med fångstredskap ökar risken för illegal jakt. Fångstanordningar
            konstruerade för att fånga lovliga byten kan mycket väl även fånga
            fredade djur. Det finns t.ex. inget som hindrar att lofällor under
            tider då jakt på lo är förbjuden kallas rävfällor och kan fortsatt
            vara gillrade. Det finns inga tillförlitliga beräkningar av antalet
            djur som på detta sätt fångas illegalt.
          </p>
          <p xml:id="i-WdkxqsVQVeykmzSCqEtPYk">
            Jakt med fångstredskap kan leda till ett extremt högt jakttryck.
            Fångstredskap kan användas dygnet runt och under stor del av året,
            vilket gör dem extremt effektiva inte minst under perioder med
            begränsad bytestillgång för rovdjuren. Fångstanordningar som inte
            längre används lämnas ofta kvar i markerna.
          </p>
          <p xml:id="i-WbW13fhus6GZxwFhxu7XR5">
            Även när de inte längre är gillrade kan djur fastna i dem eller
            skada sig. Mot bakgrund av detta bör regeringen låta se över möjligheterna
            att begränsa eller förbjuda levandefångst i fällor samt överväga
            att inleda en diskussion med övriga EU-länder om att Sverige ges
            möjlighet att begränsa levandefångst av däggdjur i fällor.
          </p>
        </div>
        <div xml:id="i-F3SKswfniapAm6taq7xqBR" type="signatureBlock">
          <list xml:id="i-HbjFUYLsU2MQ1nVHaHGk6P">
            <item xml:id="i-NymBaLkJqRC6fTX21uhvjX" who="i-9Kt7koTgzUZUA9ovNXYdWj" type="signature">
              Marietta de Pourbaix-Lundin (M)
            </item>
          </list>
        </div>
      </div>
    </body>
  </text>
</TEI>
