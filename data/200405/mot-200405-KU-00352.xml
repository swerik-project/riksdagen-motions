<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KU-00352">
  <teiHeader>
    <fileDesc>
      <titleStmt>
        <title>Stöd till sekulära livssynsorganisationer</title>
        <author corresp="i-D8B2Xf6UADbqciPHrqFxSc">av Birgitta Ohlsson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd till sekulära livssynsorganisationer</title>
          <idno type="rdwebb">GS02K352</idno>
          <rs type="number">K352</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GS02K352/text</ref>
          <ref type="dokument_url_html">http://data.riksdagen.se/dokument/GS02K352</ref>
          <ref type="dokumentstatus_url_xml">http://data.riksdagen.se/dokumentstatus/GS02K352</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EGApqZfrAJQEwFsf61e642" type="signed"/>
        <correspContext corresp="i-EGApqZfrAJQEwFsf61e642">
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction xml:id="i-My4cstj9avqTteF3mrAQqn" type="referral">
          <date when="2004-10-14"/>
        </correspAction>
        <correspAction xml:id="i-XLKcPhSqU1Hi8qaPCbbnAq" type="dismissal">
          <date when="2004-10-14"/>
        </correspAction>
        <correspAction xml:id="i-WawZgSJ7v8FkXiwBTN7GsK" type="submission">
          <date when="2004-10-05"/>
        </correspAction>
        <correspAction xml:id="i-DCBBmpfgcprphy6fgq3zvb" type="assigned"/>
        <correspContext corresp="i-DCBBmpfgcprphy6fgq3zvb">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_K_352/mot_200405_K_352-0001.pdf"/>
      <pb facs="riksdagen-motions-pdf/data/200405/mot_200405_K_352/mot_200405_K_352-0001.pdf"/>
      <div xml:id="i-DDkESAeTrffbN8RmiEMgi4" type="motHeader">
        <div xml:id="i-HKuEtg7w6D9Qc4nUkbkhfC" type="motTitle"/>
        <div xml:id="i-GSohKvhT8EWMRrubnQ55Gp" type="motSubmissionInfo"/>
      </div>
      <div xml:id="i-TXLsrSFpZWBfFmNPgVrBZT" type="motBody">
        <div xml:id="i-SxVSxVPDtJKfCiYQZa2ddN">
          <p xml:id="i-AQtZedYa36Pbrh5YFTwT7S">
            2004/05 mnr: K352 pnr: fp1018
          </p>
          <p xml:id="i-FQC32EBQWwaXfDyv1t4rh9">
            Motion till riksdagen 2004/05:K352
          </p>
          <p xml:id="i-SureXqhMauBS92ajm1ADtw">
            av Birgitta Ohlsson (fp)
          </p>
          <p xml:id="i-RWSRdYdVkcdXMwTavixpMH">
            Stöd till sekulära livssynsorganisationer
          </p>
          <p xml:id="i-jWLw1oqs1tMdzN5scgEET">
            Förslag till riksdagsbeslut
          </p>
          <p xml:id="i-KaSTZuhVa6SoX9gXFM3xpi">
            1. Riksdagen tillkännager för regeringen som sin mening vad i
            motionen anförs om att sekulära livssynsorganisationer och religiösa
            trossamfund skall behandlas lika av staten när det gäller juridisk
            ställning och rättigheter. 2. Riksdagen tillkännager för regeringen
            som sin mening vad i motionen anförs om att sekulära livssynsorganisationer
            och religiösa trossamfund skall behandlas lika av staten när det
            gäller möjligheterna att erhålla ekonomiskt stöd eller hjälp med
            uppbörden av medlemsavgifter.
          </p>
          <p xml:id="i-488QUV8XuXtWMg5vWPDv4X">
            Motivering
          </p>
          <p xml:id="i-TJdTtX3T92fM7dP6zruW2H">
            Förenta nationernas deklaration om de mänskliga rättigheterna
            av år 1948 innehåller i artikel 18 följande formulering: Envar
            har rätt till tankefrihet, samvetsfrihet och religionsfrihet.
            Denna rätt innefattar frihet att byta religion eller tro och att
            ensam eller i gemenskap med andra offentligt eller enskilt utöva
            sin religion eller tro genom undervisning, andaktsövningar, gudstjänst
            och iakttagande av religiösa sedvänjor.
          </p>
          <p xml:id="i-3TpCs7Jw1sJbUkCdCcmzDg">
            Som religionsfrihet vanligen tolkas, avser det även frihet att
            inte hysa en religiös övertygelse. Friheten i den avsedda artikeln
            innefattar alltså rätten att hysa och utöva en livssyn baserad
            på sekulära värderingar. När riksdagen fattade beslut om det i
            proposition 1998/99:124 framlagda förslaget till lag om stöd till
            trossamfund beaktades inte frågan om likabehandling av religiösa
            och sekulära trosuppfattningar. Detta kan sägas vara ett av de
            sista kvarvarande hindren för en fullt ut förverkligad religionsfrihet
            inklusive likaberättigande av livssynsuppfattningar i Sverige.
            Den svenska staten och dess myndigheter ska behandla sina medborgare
            och deras sammanslutningar lika. Saklig grund måste alltid finnas
            för en
          </p>
          <pb facs="riksdagen-motions-pdf/data/200405/mot_200405_K_352/mot_200405_K_352-0002.pdf"/>
          <p xml:id="i-Q432ieP8riiKHd1D62DMaB">
            2004/05:K352
          </p>
          <p xml:id="i-T78KThd91Lva8SnFiGdTLr">
            åtskillnad. Bland motiven i propositionen 1998/99:124 liksom
            i konstitutionsutskottets betänkande 1999/2000:KU5 finns ingen
            sakligt grundad anledning för att särbehandla sekulära livssynsorganisationer
            med avseende på de ändamål som berättigar till stöd. Regeringen
            anför bland annat: Trossamfund är generellt sett samhällsnyttiga
            organisationer som medverkar i den ständigt pågående normbildningsprocessen
            och denna process är nödvändig för att upprätthålla och stärka
            de grundläggande värderingar som vårt samhälle vilar på. När Svenska
            kyrkan enligt 16 8 lagen (1998:1593) om trossamfund får kostnadsfri
            avgiftshjälp bör staten av likställighetsskäl stödja de andra
            trossamfunden. Enligt regeringsformen är det en uppgift för det
            allmänna att främja bl.a. religiösa minoriteters möjligheter att
            behålla och utveckla ett eget samfundsliv. (1998/99:124)
          </p>
          <p xml:id="i-2exot4k9TJ8HzZxcWyNwFG">
            Således görs här inget förbehåll för att enbart religiösa livssyner
            kan tillfredsställa de villkor som motiverar samhällets stöd.
            Svenska kyrkans skiljande från staten är central utifrån liberala
            ideologiska skäl. Staten ska vara neutral inför medborgarnas val
            i fråga om religion och livssyn. När den nya lagen om trossamfund
            (1998:1593) beslutades och statskyrkan därmed avskaffades var
            det en stor seger för en liberal syn på religionsfrihet. Tyvärr
            innebar det också att en del kompromisser fick göras, vilket gjort
            att religionsfriheten och statens neutralitet tyvärr inte alltid
            kunde genomföras fullt ut. Detta måste ändras. Sverige står än
            idag för en snedvriden syn på trossamfunds rättsliga reglering,
            där inte bara den tidigare statskyrkan ges en juridisk särställning
            utan också religiösa samfund ges fördelar framför icke-konfessionella
            rörelser på sätt som egentligen saknar en tydlig rättslig motivering.
            I flera länder, till exempel i Norge sedan 1979 och även i viss
            mån Nederländerna, Tyskland och Belgien, har synen på samfund
            breddats till att omfatta även sekulära livssynsorganisationer
            som är jämförbara med trossamfund. Detta är en principiell syn
            som vinner alltmer terräng. I ett förslag från EU:s framtidskonvent
            om ”Unionens demokratiska liv” finns i artikel 51, avdelning VI
            ”Kyrkors och konfessionslösa organisationers ställning” ett stycke
            som lyder: ”2. Europeiska unionen skall även respektera filosofiska
            och konfessionslösa organisationers ställning.” Denna syn borde
            även Sverige omfatta! I lagen om stöd till trossamfund (1999:932)
            ges två möjligheter för ett registrerat trossamfund att få stöd
            av staten. Det kan endera ges i form av bidrag, vilka fördelas
            mellan de olika trossamfunden genom Samarbetsnämnden för statsbidrag
            till trossamfund, eller också genom att det enskilda samfundet
            får hjälp av skattemyndigheten att samla in sin medlemsavgift
            på samma villkor som Svenska kyrkan. De motiv som finns i lagens
            förarbeten om varför samfunden ska berättigas till detta stöd
            talar om att samfunden kan stå för en samhällsnyttig verksamhet
            dels i form av en grundläggande själasörjande verksamhet, dels
            i form av att bidra till att forma samhällets etiska värdegrund.
          </p>
          <pb facs="riksdagen-motions-pdf/data/200405/mot_200405_K_352/mot_200405_K_352-0003.pdf"/>
          <p xml:id="i-3EvREbtCyvYGijoTirxsQR">
            Inget av detta är begränsat till organisationer som företräder
            en religiös livssyn, utan kan givetvis utföras även av sekulära
            livssynsorganisationer.
          </p>
          <p xml:id="i-UbJCQcHgP2hNxbUuGbXSe1">
            Lagen skapar ett moment 22
          </p>
          <p xml:id="i-JcREz9dDGKwxZMoSk8eZTZ">
            Det skapas ett moment 22 av de olika lagarna. Humanitär verksamhet
            på sekulär grund som i och för sig ligger i lagens anda, räknas
            inte som jämförbar med religiösa samfunds verksamhet därför att
            lagen skiljer mellan religiösa och sekulära organisationer och
            enbart de religiösa samfunden berättigas till bidrag för sitt
            samhällsnyttiga arbete eftersom endast de lever upp till lagens
            definition! Vigselrätt kan till exempel medges till religiösa
            samfund på generell bas där samfundet ges rätt att själv förordna
            vigselförrättare. Denna rätt kan, såvitt framgår av dagens lagstiftning,
            ej meddelas till sekulära livssynsorganisationer. Och att sekulära
            livssynsorganisationer inte kan medges generell vigselrätt talar
            emot att de kan fylla samma roll som religiösa samfund.
          </p>
          <p xml:id="i-2E5L7FEqY1oaKVnryZz9Td">
            Värdegrundsdebatten är inte bara en religiös angelägenhet
          </p>
          <p xml:id="i-VBF8JwfLUDJJm1wbBXTpAH">
            Undersökningar av European Value Studies utförda 1999-2000 visar
            att Sverige är ett av världens mest sekulariserade länder. Bara
            4,8 procent svarar ja på frågan om det är viktigt att föräldrarna
            lär barnen religion, färre än fyra procent besöker regelbundet
            gudstjänster. Ungefär en fjärdedel av befolkningen menar att kyrkorna
            har bra svar på moraliska och andliga frågor. Det är därför uppenbart
            att den «utomordentligt = viktiga värdegrundsdebatten inte enbart
            är en angelägenhet för religiösa samfund. En klar majoritet av
            befolkningen söker sina svar i ”moraliska och andliga rågor” på
            annat håll. Ett sekulärt alternativ har en målgrupp som är många
            gånger större än kyrkorna. Men tyvärr saknas medel och resurser
            för att bedriva ett sådant arbete, då det förbehålls de religiösa
            samfunden. Sedan Norge införde sin lagstiftning har Human-Etisk
            Forbund kunnat bedriva en långsiktig, stabil och uthållig verksamhet
            med sekulära alternativ till religiösa ceremonier, viktiga för
            att markera individens passage mellan olika faser i livscykeln,
            samt en omfattande etisk debatt från en humanistisk värdegrund.
          </p>
          <p xml:id="i-Qh7FJwhEsRjtngJK8bBHAs">
            Human-Etisk Forbund, verksamhet 2002:
          </p>
          <p xml:id="i-9W3KFQbnEn3c8r319H89Zt">
            ”Navnefest”, konfessionslöst alternativ till dop 1255 barn Konfirmation
            på humanistisk grund (225 ceremonier) 8715 konfirmander Vigslar
            52 st. ”Borgerlig gravferd” 272 personer
          </p>
          <p xml:id="i-6W8NKGjyuPNh3GNC33LbNW">
            2004/05:K352
          </p>
          <pb facs="riksdagen-motions-pdf/data/200405/mot_200405_K_352/mot_200405_K_352-0004.pdf"/>
          <p xml:id="i-L3L99K9xs39gfvJP8xQaYX">
            2004/05:K352
          </p>
          <p xml:id="i-MdfDNypyMZm9f1Mncap19h">
            Den överlägset största verksamhetsgrenen är riktad till ungdomar,
            vilka genomgår en kurs där olika etiska frågeställningar diskuteras
            och som markerar vuxenblivandets ökande ansvar. Human-Etisk Forbund
            som bildades 1956 har idag drygt 60 000 medlemmar. I Sverige bedrivs
            motsvarande verksamhet av Humanisterna. Organisationen är dock
            mycket mindre och når därför bara bråkdelen så många ungdomar
            i form av konfirmationsläger som helt bekostas av föräldrarna.
            Tillväxten i Norge kom sedan Human-Etisk Forbund givits samma
            villkor som de religiösa trossamfunden där. Det finns skäl att
            förmoda att så skulle kunna ske också i Sverige. Såväl - Human-Etisk
            Forbund som Humanisterna ingår i en världsomspännande krets av
            sekulära livssynsorganisationer på humanistiska grunder som samlats
            under paraplyorganisationen IHEU, International Humanist and Ethical
            Union. Man kan diskutera i vilken form staten bör stödja och underlätta
            verksamheten i olika livssynsorganisationer, vare sig deras grund
            är religiös eller sekulär. Men den diskussionen bör inte hindra
            att sekulära och religiösa livssynsorganisationer behandlas likvärdigt.
            Därför bör riksdagen tydligt markera att de livssynsorganisationer
            som på sekulära grunder kan göra anspråk på att svara mot samma
            behov som tros- samfunden, som utför samma samhällsnyttiga arbete
            och som är samma tillgång i värdegrundsdebatten, också ska ges
            en likabehandling när det gäller vilka juridiska rättigheter organisationerna
            kan erhålla och möjligheten att erhålla statligt stöd för sina
            verksamheter, inklusive möjligheten att få hjälp med insamling
            av medlemsavgifter.
          </p>
          <p xml:id="i-37JyzN8YMhSB6LRskJmSPA">
            En kontroll av de sekulära livssynsorganisationernas demokratiska
            värderingar och utförda arbete måste naturligtvis göras, på samma
            sätt som för trossamfunden. Men detta kan inte ge upphov till
            några principiella invändningar.
          </p>
          <p xml:id="i-A5kUKShu1j7SXoaVAF5f2M">
            Stockholm den 1 oktober 2004
          </p>
          <p xml:id="i-Y6jCNv6HfNj7J2PENBxnJU">
            Birgitta Ohlsson (fp)
          </p>
        </div>
      </div>
    </body>
  </text>
</TEI>
