<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1900/mot_1900__ak__104/mot_1900__ak__104-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 104. 1
          </p>
          <p>
            N:o 104.
          </p>
          <p>
            Af herr C. Lindhagen, om skrifvelse till Kongl. Maj:t angående
            åstadkommande af nya, så vidt ske kan, öfverensstäm- mande civillagar
            för de tre skandinaviska länderna.
          </p>
          <p>
            I den borgerliga eller civila rättens historia hos skilda folk
            framträda merendels såsom skiljemärken rättsnormernas med vissa
            mellantider före- . tagna sammanfattning, i en lagbok. Dessa civilrättsliga
            kodifikationer utgöra nödvändiga led i utvecklingen. Deras ändamål
            är nemligen att dels, sedan lagstiftningen alltmer upplöst sig
            i splittradt detaljarbete, åter i rättssäker- hetens intresse
            öfversigtligt och tydligt fastslå, hvad som skall anses såsom
            lag, och dels i rättsutvecklingens intresse gifva hemort åt de
            ur nya för- hållanden framgångna rättstankar, för hvilka den gamla
            lagen står främ- mande. En dylik kodifikation af civilrätten utgjorde
            giftermåls-, ärfda-, jorda-, byggninga- och handelsbalkarne i
            Sveriges rikes lag af år 1734. Denna lag gäller ännu, men redan
            i början af förra århundradet ansågs behof af en ny lag föreligga.
            Sedan nemligen vid riksdagen 1809—1810 stän- derna på initiativ
            af lagutskottet begärt tillsättande af en komité att arbeta på
            lagars och författningars redaktion och förenkling, beslöt Kongl.
            Maj:t att den lagkomité, som i anledning häraf tillsattes, skulle
            arbeta bland annat på en ny allmän civillag. Denna komité uppgjorde
            ett slutligen år 1826 i omarbetadt skick publiceradt förslag till
            allmän civillag, inne- fattande nya giftermåls-, ärfda-, jorda-,
            byggninga- och handelsbalkar. Förslaget öfverlemnades sedan vid
            1834 års riksdag till ständerna, men frågan uppsköts för vidare
            utredning, hvarefter förslaget i anledning af ständernas år 1841
            gjorda framställning ytterligare granskades af en lagberedning,
            Bih. till Riksd. Prot. 1900. 1 Saml. 2 Afd. 2 Band. 21 Häft. (N:is
            104, 105). 1
          </p>
          <pb facs="riksdagen-motions-pdf/data/1900/mot_1900__ak__104/mot_1900__ak__104-002.pdf"/>
          <p>
            2 Motioner i Andra Kammaren, N:o 104.
          </p>
          <p>
            som år 1847 afgaf nytt förslag till giftermåls-, ärfda-, jorda-
            och bygg- ningabalkar. Men icke heller detta senare förslag blef
            föremål för Riks- dagens omedelbara pröfning. I stället har man
            allt hitintills fortsatt att genom partiella förbättringar söka
            afhjelpa de obestridliga bristerna i den civilrättsliga lagstiftningen.
            I Norge gäller fortfarande Kong Christian V:s Norske Lov af år
            1687. I början af förra århundradet ansågs en ny kodifikation
            så behöflig, att till och med i norska grundlagen af 1814 intogs
            en särskild föreskrift derom, att en ny allmän civil lagbok skulle
            föranstaltas att utgifvas på första eller, om detta ej vore möjligt,
            på andra ordinarie storting. En för ändamålet tillsatt lagkomité
            upptog arbetet men kom ej till något resultat. Grundlagens förordnande
            väntar derför ännu på sin uppfyllelse. Danmarks ännu gällande
            lagbok är Kong Christian V:s Danske Lov af år 1683. Redan i medlet
            af 1700-talet sysslades under en lång följd af år med att åstadkomma
            en ny mera tidsenlig och omfattande lagkodex. Detta arbete ledde
            dock endast till mindre betydande förarbeten och har sedan ej
            återupptagits, ehuru behofvet af en kodifikation blifvit alltmer
            trängande. De skandinaviska länderna intaga sålunda för närvarande
            alldeles enahanda ställning i afseende å beskaffenheten af deras
            civilrättsliga lag- stiftning. Denna består nemligen i alla tre
            länderna af dels en mycket gammal lagbok, hvilkens ännu bestående
            rester till stor del äro föråldrade samt hindra rättsskipningen
            beträda tidsenliga banor; dels en mängd efteråt utfärdade specialförfattningar,
            hvilka, äfven dessa delvis föråldrade, till- kommit utan enhetligt
            sammanhang sins emellan och med det hela och utan att arbetet
            adlats af någon betydelsefull uppgifts inflytelse, dels en omtvistad
            och kasuistisk oskrifven lag, nödtorfteligen skapad af teori och
            praxis i syfte att söka fylla luckorna och tillgodose nya rättskraf,
            hvilket i månget fall måste ske genom förtolkning eller uppenbart
            åsidosättande af gällande lagbud. Det bör sålunda ej finnas mer
            än en mening om, att både i Sverige, Norge och Danmark tiden nu
            är öfvermogen för en ny civilrättslig kodifikation, hvilken synnerligen
            påkallas både i rättssäker- hetens och rättsutvecklingens intresse.
            Under sådana förhållanden tränger sig emellertid mägtigt fram
            ange- lägenheten af att detta lagarbete sker efter samråd i ändamål
            att åstad- komma en gemensam nordisk lagbok eller rättare sagdt
            nya till innehåll och form, så vidt ske kan, öfverensstämmande
            civillagar för de skandina- viska länderna. Det är klart, att
            i många stycken, såsom vissa delar af
          </p>
          <pb facs="riksdagen-motions-pdf/data/1900/mot_1900__ak__104/mot_1900__ak__104-003.pdf"/>
          <p>
            Motioner i Andra Kammaren, N:o 104. 3
          </p>
          <p>
            jordabalken, full öfverensstämmelse ej kan vinnas. Men i det
            stora hela lämpar sig civilrätten väl för ett gemensamt lagstiftningsarbete,
            då hvarken ländernas administrativa egendomligheter eller stridiga
            sociala åskådningar här spela samma rol som t. ex. i processrätten
            och straffrätten. Tanken på lika lagstifning för de nordiska länderna
            är för öfrigt icke ny och möjligheterna för dess åstadkommande
            icke heller opröfvade. Särskildt bör i detta afseende erinras
            om 1876 års Riksdags, i anledning af en motion inom Andra Kammaren,
            gjorda anhållan, att Kongl. Maj:t täcktes vidtaga åtgärder för
            utarbetandet så skyndsamt som möjligt af en full- ständig handelslag
            för Sverige, utan att viss annan angifven lagstiftning der- igenom
            tillbakasattes, äfvensom egna omsorg deråt, att, så vidt ske kunde,
            derigenom åstadkommes öfverensstämmelse med motsvarande norsk
            och dansk lagstiftning. Lagutskottet hade afstyrkt motionen, men
            numera torde till- fredsställelsen vara enhällig öfver, att Riksdagen
            behjertade frågans vigt och betydelse. Ty Riksdagens ifrågavarande
            hemställan har redan ledt till antagande i alla tre länderna af
            åtskilliga öfverensstämmande lagar inom vigtiga delar af den speciella
            handelsrättens område, nemligen vexellag, lagar om varumärken
            samt om handelsregister, firma och prokura, sjölag och checklag.
            Bestämmande för 1876 års riksdagsskrifvelse var, bland annat,
            äfven det anförda skälet, att genom ett uppskof skulle tillfälle
            till åstadkom- mande af likformighet inom vissa grenar af. den
            speciella handelsrätten gå förloradt. Enahanda fara uppstår nu
            genom ett undanskjutande af frågan om vinnande af enhet i den
            allmänna privaträttens bestämmelser, deri in- begripet dithörande
            delar af handelsrätten. Ty i sådant fall kan man i stället med
            visshet förutse, att under den närmaste tiden i de olika länderna
            företagas kodifieringar af civillagen eller åtminstone antagas
            nya författningar i alla afsevärdare delar af densamma. Det är
            derför af största vigt att med framsynthet och energi begagna
            sig af en läglig tid- punkt, som kanske aldrig återkommer. Huruledes
            hos andra sins emellan närbeslägtade folk enhetstanken mägtat
            öfvervinna långt större svårigheter i lagstiftningsväg, derpå
            lemnar också den nya tyska civillagen af den 18 juni 1896 ett
            exempel, som manar till efterföljd. Genom denna lag, som trädde
            i kraft den 1 januari 1900, erhåller nemligen tyska riket en gemensam
            borgerlig rätt, i stället för den mångskiftande, delvis på vidt
            skilda principer bygda lagstifning, som förut gält i de särskilda
            staterna. Tfrågavarande tyska kodifikation, med dess storartade
            på jemförelsevis kort tid åstadkomna förarbeten, bör dessutom
          </p>
          <pb facs="riksdagen-motions-pdf/data/1900/mot_1900__ak__104/mot_1900__ak__104-004.pdf"/>
          <p>
            4 Motioner i Andra Kammaren, N:o 104.
          </p>
          <p>
            gifva värdefulla uppslag samt öfver hufvud taget väsentligen
            underlätta arbetet för en nordisk lagbok, ehuruväl å andra sidan
            lagen till form och innehåll i många afseenden gifvetvis kommer
            att äfven lända mera till varning än efterföljd. Om sålunda de
            yttre betingelserna för en sträfvan att bringa öfverens- stämmelse
            i de skandinaviska folkens civilrättsliga lagstiftning för när-
            varande äro mycket gynnsamma, så framstår äfven innebörden af
            ett sådant arbete såsom icke mindre betydelsefullt. Först och
            främst föreligga de bästa utsigter, att den i alla tre län- derna
            sedan länge på dagordningen stående frågan om nya civillagar skall,
            upptagen i sådan form, kunna i hvarje land bringas till utförande
            inom en så pass kort tid, att ej redan förarbetena hinna föråldras
            och den en- hetliga ledningen kommer att saknas. Uppgiftens större
            betydelse och inflytandet af en mångsidigare representerad erfarenhet
            och sakkunskap skola visa sig egnade lösa en uppgift, som hvarje
            land för sig hitintills ej mägtat. Erfarenheterna från lagstiftningen
            inom den speciella handelsrätten gifva också vid handen, att ett
            samarbete leder till fruktbarare resultat. De ledande hufvudsynpunkterna
            komma derigenom i förgrunden och oviäsent- liga betänkligheter
            om detaljspörjsmål tvingas underordna sig i sjelfva sakens intresse.
            Det behöfver vidare knappast erinras om, hvilken vigtig insats
            en gemensam civillag skulle göra i det gamla, nu af tidsförhållandena
            upp- lifvade sträfvandet att närma de nordiska folken på de kulturella
            områ- dena och derigenom bereda dem ett rikare lif i ett större
            fädernesland. Att särskildt rättsvetenskapen och rättsskipningen
            derigenom skulle taga ett stort uppsving ligger i öppen dag. För
            framgången af ett fortsatt gemensamt lagstiftningsarbete är dessutom
            öfverensstämmelse i den allmänna privaträttens principer grundläggande.
            Vid förut åberopade samarbeten inom vissa speciella rättsområden
            visade sig också de största svårigheterna ligga i ländernas olika
            lagstiftning på angränsande områden af den all- männa privaträtten.
            Slutligen skall en nordisk lagbok gifva den skandinaviska rättsupp-
            fattningen tillbörligt inflytande och magtställning utåt. Å ena
            sidan kan den, genom att för alla tre länderna upptaga vissa allmännare
            omfattade rättsgrundsatser, lemna vigtiga bidrag till förverkligandet
            af rättens uni- versalitet. Men å andra sidan får den likaledes
            till uppgift att upprätt- hålla de nordiska folkens rättstraditioner
            och bringa dem till inflytande i den universella rättsbildningen.
            Gå nu de nordiska folken skilda vägar
          </p>
          <pb facs="riksdagen-motions-pdf/data/1900/mot_1900__ak__104/mot_1900__ak__104-005.pdf"/>
          <p>
            Motioner i Andra Kammaren, N:o 104. 5
          </p>
          <p>
            med sin borgerliga lagstiftning, är det fara värdt, att de alldeles
            förspilla det framstående arf, de af gammalt fått att vårda i
            förenämnda afseende. Denna sista synpunkt framhölls särskildt
            i ett tal, som professor Julius Lassen i Köpenhamn vid universitetets
            reformationsfest i slutet af förra året höll om nödvändigheten
            af den danska privaträttens kodifikation. Efter att hafva utvecklat,
            hurusom en ny »dansk lag» hörde till de uppgifter, som det 20:de
            århundradet redan i sin början borde söka lösa, tillade han föl-
            jande slutord: &gt;»Jeg ser nok at Opgaven egentlig ber stilles hojere,
            og at en nordisk Lovbog burde vere Maalet. En for alle skandinaviske
            Riger felles, ved forenede danske, norske og svenske Krefter skabt
            Lovbog vilde sikrere og kraftigere give de ejendommelige nordiske
            Retstanker Udtryk. En nordisk Lovbog vilde staa med en Autoritet,
            som den danske, norske og svenske hver for sig vilde savne, og
            vilde i Forbindelse med en dertil knyttet, felles skandinavisk
            Retsvidenskab magte den skandinaviske Rets Mission i den almindelige
            borgelige Rets Udvikling, som Mtegleren mellem den romanistisk-tyske
            Ret og den engelsk-amerikanske Ret. Skulde denne Vej vise sig
            farbar, bor den folges.» På grund af hvad sålunda anförts och
            då jag djupt känner, hvilket stort ansvar i förevarande afseende
            hvilar på den nuvarande generationen inför kommande tider, vågar
            jag vördsamt hemställa,
          </p>
          <p>
            att Riksdagen måtte hos Kongl. Maj:t anhålla, att Kongl. Maj:t
            täcktes snarast möjligt taga erforderliga initiativ till en samverkan
            i syfte att åstadkomma nya, såvidt ske kan, öfverensstämmande
            civillagar för de tre skandinaviska länderna.
          </p>
          <p>
            I en dylik framställning ligger naturligtvis äfven inneslutet,
            att de frågor om vigtigare ändringar i civillagen, hvilka tilläfventyrs
            för närva- rande äro på pröfning beroende, helst böra endast i
            den ordning nu antydts vidare fullföljas.
          </p>
          <p>
            Stockholm den 28 januari 1900.
          </p>
          <p>
            Carl Tindhagen.
          </p>
        </div>
      </div>
    </body>
  </text>
</TEI>
