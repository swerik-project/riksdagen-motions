<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--ak--00605">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__605/mot_1952__ak__605-001.pdf"/>
      <fw xml:id="i-546VTeEH1zYnNim2uccL3U">
        Motioner i Andra kammaren, nr 605. 15
      </fw>
      <div xml:id="i-NwXukF1tQKeMSeKPo7D9VJ" type="motHeader">
        <div xml:id="i-APw3L1bXrkt4UUxe2vsFL1" type="motTitle"/>
        <div xml:id="i-SxgNWRRX1Z69fy2EF5Xv2Q" type="motSubmissionInfo"/>
      </div>
      <div xml:id="i-CJVgrrA5nF3VTi58eYRbDy" type="motBody">
        <div xml:id="i-2TMBVkYzB6FvEeW4mxEG48">
          <p xml:id="i-Ldyp4dhf8hRA3kAvEgoSjr">
            Nr 605.
          </p>
          <p xml:id="i-E6La6kfjgSJvf8keKXz48g">
            Av herr Håstad m. fl., i anledning av Kungl. Maj:ts proposition,
            nr 175, med förslag till ändrad lydelse av $$ 13 och 15 riksdagsord-
            ningen samt till lag med vissa bestämmelser om val till riks-
            dagens andra kammare för perioden 1953—1956.
          </p>
          <p xml:id="i-GDXG9fxyFmtmLs4kRfmoxR">
            Det proportionella valsättet, baserat på d'Hondts metod, har,
            trots att valkretsarna på 1920-talet förstorades och möjligheten
            till teknisk sam- verkan underlättades genom införandet av rätt
            till kartellbeteckning, visat sig inte ge rättvisande utslag.
            Det ligger i systemet självt att gynna stora partier i tävlan
            med smärre, likaså ett sådant parti som är huvudsakligen koncentrerat
            till vissa valkretsar, medan det är svagt eller inte alls företrätt
            i andra. Rätten för partierna till samverkan har dock begränsat
            systemets ojämna verkningar. Denna rätt för väljarna att fritt
            organisera sig och sam- verka har hittills alltid varit självklar
            i en demokratisk stat, vars enda in- tresse måste vara att låta
            väljaropinionen komma till ett så adekvat uttryck som möjligt.
            När riksdagen för tre år sedan begärde en utredning om en sådan
            val- reform, som erbjöd större garantier för proportionell rättvisa,
            förknippades därmed en allmän förhoppning att kartellsystemet
            skulle av sig självt göras överflödigt. Det ligger också i sakens
            natur att intet parti skulle kunna ha något intresse av teknisk
            samverkan om valsystemet vore så utformat att varje parti — åtminstone
            varje med hänsyn till sin storlek något så när betydelsefullt
            parti — kunde i förväg vara förvissat om rättvis fördelning av
            mandaten i förhållande till de olika partiernas röststyrka. Om
            något förbud mot karteller eller några åtgärder, som skulle försvåra
            väljarnas fria organiserande, var det vid tillfället i fråga aldrig
            tal. Det betänkande i valfrågan, som 1950 års folkomröstnings-
            och valsätts- utredning framlagt, upptog ej den av 1949 års konstitutionsutskott
            disku- terade metoden med utjämningsmandat. De sakkunnigas majoritet
            ville bibehålla valen i primärvalkretsarna utan någon korrigerande
            överbyggnad med tilläggsmandat i den ena eller andra formen. För
            en sådan överbyggnad uttalade sig dock i kommittén två ledamöter,
            representerande folkpartiet och högern, men kommittén valde att
            genom ändrade divisionsregler jämte spärranordningar söka åstadkomma
            en mer rättvisande mandatfördelning. Den objektiva ledtråden härvid
            var att komma så nära som möjligt det matematiska idealresultatet,
            vilket uppkommer av att hela riket betraktas såsom en valkrets
            och d"Hondts metod tillämpas. Av de olika metoder, som
          </p>
          <pb facs="riksdagen-motions-pdf/data/1952/mot_1952__ak__605/mot_1952__ak__605-002.pdf"/>
          <fw xml:id="i-T27R3HaVE1y72dY5bBpZKJ">
            16 Motioner i Andra kammaren, nr 605.
          </fw>
          <p xml:id="i-CvdhMocH3DqnSTqR3L9NAe">
            prövades, nåddes det bästa resultatet genom ett system, byggt
            på uddatals- regeln jämte en 60-procentsspärr, varvid nämnaren
            utgör det sammanlagda antalet röster i valkretsen dividerad med
            antalet mandat i kretsen ökat med ett. Något kartellförbud ifrågasattes
            inte av kommittén, som att döma av betänkandet — liksom av herr
            Wallentheims reservation — aldrig ens dis- kuterade denna tanke
            på allvar såsom något alternativ eller supplement till en ny valmetod.
            Det är att märka att den av kommittén föreslagna val- metoden
            enligt beräkningar, baserade på de fem sista andrakammarvalen,
            aldrig skulle kunna göra det största partiet underrepresenterat
            och därmed försvåra regeringsproblemets lösning. Även enligt kommitténs
            förslag skulle det största partiet kunna vara visst om en viss
            ehuru ringa övertalighet i andra kammaren i jämförelse med dess
            andel i väljarkåren. Även om detta förslag — såsom framhållits
            i ett av herrar Bergvall och Håstad avgivet särskilt yttrande
            till betänkandet — kännetecknades av vissa brister och icke kunde
            betraktas som en lämplig definitiv lösning, godtogs det som en
            möjlig kompromiss av de i utredningen företrädda meningsrikt-
            ningarna eller med andra ord av företrädare för de fyra i riksdagen
            repre- senterade demokratiska partierna. Det skapade dock större
            mandaträttvisa än hittills. Det lämnade väljarnas frihet att organisera
            sig orubbad men skulle, möjligen med undantag för någon liten
            valkrets, ha gjort karteller onödiga, ja, enligt förslagets konstruktion
            i vissa lägen t. o. m. riskabla. Utredningsförslagets karaktär
            av politisk kompromiss gav det något av den i valsättsfrågor mer
            än eljest behövliga garantien för att reformen skulle fylla vissa
            objektiva krav. Det i Kungl. Maj:ts proposition nr 175 framlagda
            regeringsförslaget inne- bär i två hänseenden anmärkningsvärda
            avvikelser både från kommittéför- slaget och från den riksdagsskrivelse,
            som låg till grund för kommitténs utredning. Dels väljer regeringen
            en fördelningsregel, som gynnar särskilt det största partiet och
            garanterar detta en överrepresentation, vilken i vissa lägen kan
            förvandla en folkminoritet till en andrakammarmajoritet. Det är
            en händelse som ser ut som en tanke att samma fördelningsregel
            också råkar konservera det mindre regeringspartiets överrepresentation.
            Dels före- slås att rätten till kartell- och fraktionsbeteckningar
            på valsedeln skall försvinna, vilket om ej formellt så dock i
            verkligheten skapar ett kartell- förbud. Propositionen innebär
            alltså att valsättets hittillsvarande orättvisor skola konserveras,
            ehuru med en ny metod, och att den överrepresentation, som de
            nuvarande regeringspartierna härigenom möjligen komma att ernå,
            ytterligare skall tryggas genom att ett faktiskt kartellförbud
            lagfästes. Det uppseendeväckande i detta reformförslag är först
            och främst att val- sättet tillfälligt avpassas efter en politisk
            situation med utnyttjande av den voteringsmakt, som två partier
            förfoga över. Ett sådant tillvägagångssätt står i uppenbar strid
            mot den tradition, som hittills varit grundmurad i
          </p>
          <pb facs="riksdagen-motions-pdf/data/1952/mot_1952__ak__605/mot_1952__ak__605-003.pdf"/>
          <fw xml:id="i-BEP1kcESXHfPvqevFTTxPb">
            Motioner i Andra kammaren, nr 605. 17
          </fw>
          <p xml:id="i-Cu1qCPAUYKZWNBh5Spyeg7">
            vårt land, nämligen att valsystemet skall vara objektivt och
            inte tillrätta- läggas efter stundens politiska intressen. Vidare
            måste det reella kartellförbudet betraktas som ett övergrepp,
            därför att det lägger lagliga hinder i vägen för väljarna och
            partierna att fritt organisera sig vid valen. Detta förbud ter
            sig så mycket mera främ- mande för svensk vallagstiftning, som
            dess införande nu motiveras med den uppenbarligen partipolitiskt
            betingade önskan hos de nuvarande rege- ringspartierna att hindra
            väljarna att i de fall då så skulle vara möjligt korrigera valmetodens
            missvisande verkningar. Avgörande för vårt av- visande ställningstagande
            till ett sådant förbud är det strängt förkastliga i att genom
            förbudsregler — införda i vallagen — inskränka röstfriheten, till
            på köpet för partipolitiska syften. Av underordnad betydelse men
            i sak anmärkningsvärt är också att rege- ringen nu för att spärra
            vägen till karteller föreslår ett slopande av rätten för ett parti
            att anbringa fraktionsbeteckningar vid listtävlan inom partiet.
            Denna rätt infördes på 20-talet för att underlätta personval inom
            det pro- portionella systemets ram. Ingen har begärt att rätten
            till fraktionsbeteck- ningar skall elimineras, och den omständigheten
            att vissa partier ej brukat utnyttja denna rätt kan ej vara en
            tillräcklig anledning att nu stryka ett streck över densamma för
            de partier, som till ingen annans skada använt sig av fraktionssystemet.
            Respekten för en lagregel, som utan att angripas från något håll
            tillämpats under mer än ett kvartssekel, kräver att något annat
            motiv skall förebringas för lagregelns upphävande än möjligheten
            av att den skulle kunna utnyttjas av partier, som skulle kunna
            vilja samverka vid valet. Fraktionsbeteckningen har dock intet
            med mandatfördelningen mellan partierna att skaffa utan avser
            blott att underlätta för ett parti att låta dess valmän välja
            mellan olika namn på ett mindre slumpartat sätt än fallet var
            innan rätten att åsätta fraktionsbeteckning lagfästes. Det bör
            understrykas att rätten till fraktionsbeteckning har den största
            betydelsen för mindre partier, som kunna påräkna att i vissa kretsar
            få högst en, i andra kretsar högst ett par valda. Från denna synpunkt
            ter sig även detta förslag såsom en helt omotiverad inskränkning
            i särskilt de mindre par- tiernas rättigheter och friheter. Med
            dessa våra principiella utgångspunkter är det givet att vi yrka
            avslag på Kungl. Maj:ts proposition nr 175. I syfte att för vår
            del fullfölja den inom 1950 års folkomröstnings- och valsättsutredning
            träffade kompromissen föreslå vi att det av kommittén framlagda
            förslaget nu antages. För kännedom om dess närmare innebörd nöja
            vi oss med att hänvisa till betänkandet, statens offentliga utredningar
            1951: 58. Då vi finna det vara av stort ideellt värde att länen
            även i fort- sättningen bilda egna kretsar vid andrakammarval
            och då det även synes oss önskligt med en så allsidig representation
            från länen som möjligt an-
          </p>
          <p xml:id="i-9SKKP45LAkNJKtkvYXRh3">
            2 Bihang till riksdagens protokoll 1952. 4 saml. Nr 601—-4605.
          </p>
          <pb facs="riksdagen-motions-pdf/data/1952/mot_1952__ak__605/mot_1952__ak__605-004.pdf"/>
          <fw xml:id="i-XDN3gATdK646tXtpWLCGq3">
            18. Motioner i Andra kammaren, nr 605.
          </fw>
          <p xml:id="i-UV8JxgfFq3d1r4bGLsYtYe">
            sluta. vi oss. dock till den av herr Håstad inonr utredningen
            och-av Kung. Maj:t i propositionen föreslagna regeln, att — -bortsett
            från Gotland, för vilket 'ett specialstadgande sedan länge funnits
            — intet län. skall tilldelas mindre än fem mandat; som det klarlagts
            kan denna regel inom överskådlig tid på sin höjd få betydelse
            blott för Blekinge och Jämtlands län, varför någon rubbning av
            förhållandet mellan första och andra kammaren inte behöver uppkomma
            om andra kammarens medlemstal tillåtes i motsvarande mån överstiga
            230. Det bör framhållas att införandet av denna regel fordrar
            grundlagsändring; för höstens val når folkmängden i de två nämnda
            länen upp till tal som betrygga dessas femte mandat. Med hänsyn
            till de ovan omnämnda brister, som även detta förslag har, och
            då en valreform enligt vår mening bör ha till syftemål att — med
            de jämknhingar, som. kunna 'betingas av angelägenheten att motverka
            upp- komsten av småpartier -— åstadkomma största möjliga rättvisa
            mellan partierna, föreslå vi att samtidigt nödiga förberedande
            grundlagsändringar redan i år företas för införande av ett utjämningssystem.
            Såsom vi redan framhållit förutsätter införande av utjämningsmandat
            ändringar i riks- dagsordningen. Vi yrka vidare att riksdagen
            samtidigt beslutar en utred- ning om lämpligaste utjämningsmetoden.
            Då den närmare tekniska utform- ningen av denna har sin plats
            i vallagen, kan grundlagsändringen nu be- gränsas till att ange
            det antal mandat i andra kammaren, som skola fördelas såsom tilläggsmandat.
            Med hänsyn till den utredning rörande utjämnings- förfarandet,
            som vi begära och som nödvändigtvis måste föregå och ligga till
            grund för erforderliga ändringar i vallagen, och då olika metoder
            äro tänkbara synes det oss tillräckligt att i riksdagsordningen
            införa det stad- gandet att av kammarens medlemstal högst 30 mandat
            må fördelas över hela riket enligt i vallagen fastställda principer:
            "Vi skola ej här närmare diskutera vilket utjämningsförfarande
            som kan bli: mest ändamålsenligt. I det Bergvall-Håstadska särskilda
            yttrandet (SOU 1951: 58) antydes tre alternativ: d'Hondts system
            och 30 utjämningsman- dat, kombinerade med ett system med rikslistor;
            d'Hondts system och 27 utjämningsmandat, som återgå vid fördelningen
            med ett' till varje val- krets utom Gotland, som redan vid den
            primära fördelningen besätter samtliga tre mandat; 15 tilläggsmandat
            enligt rikslista eller återgång till de 15 kretsar, som stå närmast
            till mandat (eller, med andra ord uttryckt, som måste avstå mandat
            vid första fördelningen), och övriga mandat för- delade enligt
            Droops valkretsmetod (valkvoten och samtliga röster i kretsen
            dividerade med antal mandat plus ett). Det synes som om den sistnämnda
            i och för sig mycket enkla metoden garanterade den bästa rättvisan,
            sam- tidigt som det är en vinst att valkretsarna vid primärfördelningen
            blott behöva avstå 15 mandat sammanlagt. Då emellertid alla dessa
            tre metoder till sina verkningar obetydligt avvika från varandra,
            äro vi beredda att
          </p>
          <pb facs="riksdagen-motions-pdf/data/1952/mot_1952__ak__605/mot_1952__ak__605-005.pdf"/>
          <fw xml:id="i-5JSqS9apwmmPDAnB2z551i">
            Motioner i'Andra kammaren, nr 605. . 19
          </fw>
          <p xml:id="i-NKNMmfpvZNo5B7LwjEY55L">
            ansluta oss till "den av dem — eller till äventyrs: någon annan
            liknande” metod. — varom samförstånd tättäst kan nås. I anslutning
            till det ovan nämnda särskilda yttrandet i kommittébetän-' kandet
            vilja vi ytterligare framhålla att ett system med tilläggsmandat
            torde behöva förbindas med vissa spärrar i syfte att förebygga
            uppkomsten av småpartier, som uppenbarligen annars inte skulle
            ha. sett dagen eller kunnat påräkna någon nämnvärd anslutning
            bland väljarna. När önske- målet om ett rättvisare valsystem framförts
            har syftet aldrig varit. att få fram ännu flera, stänkartade färgskiftningar
            i partibilden. Å andra sidan: bör givetvis en lokalt stark opinion
            ha obeskurna möjligheter att tävla om mandaten i kretsar "vid
            den primära fördelningen: av' platserna, och skulle. det ovan
            angivna tredje alternativet godtas, komma sådana opinioner tack
            vare valkretsregeln i stort sett att få en icke sämre chans och
            i vissa fall en bättre chans än nu att tränga sig fram till ett
            mandat. Däremot böra vissa villkor rörande partiets röstsiffra
            eller mandattal:eller. bäggedera upp- ställas för att ett litet
            parti skall kunna komma i åtnjutande av tilläggs- mandat. Även
            utformningen av dessa spärrar bör även närmare. övervägas av den
            av oss påyrkade utredningen. Till" sist vilja vi erinra om konstitutionsutskottets
            uttalande vid 1949”års riksdag att valsystemet inte finge konstrueras
            med tanke på att i nu- varande läge gynna visst parti eller vissa
            grupper av partier. Regerings- förslaget rimmar enligt vår mening
            dåligt med dessa riksdagsdirektiv för en reform. | Under framhållande
            av att en rättvis valmetod enligt vår mening utgör ett oeftergivligt
            och i längden omotståeligt demokratiskt krav hemställa vi,
          </p>
          <p xml:id="i-8HoBQ1bGnEnPNRH9kTodFD">
            1. att riksdagen — med undantag för förslaget till vilande grundlags-
            ändring rörande valkretsarnas minimiantal mandat — måtte avslå
            propo- sition nr 175; 2. att riksdagen måtte utan begränsad giltighetstid
            för sin del besluta sådana ändringar av $$ 82, 90 och 91 av vallagen,
            som föreslagits av 1950 års folkomröstnings- och valsättsutredning
            och som avse införande för andrakammarval av uddatalsmetoden som
            fördelningsregel, kombinerad med spärr (se SOU 1951:58); 3 a.
            att riksdagen måtte för sin del besluta att såsom vilande antaga
            sådana ändringar av $$ 14 och 15 riksdagsordningen, som möjliggöra
            enligt i vallagen närmare angivna regler införandet av högst 30
            tilläggsmandat, medan återstående lägst 200 mandat fördelas omedelbart
            i valkretsen, samt de eventuella ändringar i övrigt av riksdagsordningen,
            som må be- tingas av införandet av utjämningsmandat; samt 3 b.
            att riksdagen måtte besluta att i skrivelse till Kungl. Maj:t
            hem- ställa att låta företa utredning om det lämpligaste tekniska
            förfarandet
          </p>
          <pb facs="riksdagen-motions-pdf/data/1952/mot_1952__ak__605/mot_1952__ak__605-006.pdf"/>
          <fw xml:id="i-HyFpLA2CjASw6NohV9LoC5">
            20 Motioner i Andra kammaren, nr 605.
          </fw>
          <p xml:id="i-HQaFjeiDHmNmBNF2WZKHfR">
            för ett utjämningssystem och" framlägga förslag till erforderliga
            ändringar i vallagen härutinnan i så god tid, att ett:sådant valsätt
            må kunna tillämpas vid 1956 års andrakammarval. Vi hemställa att
            konstitutionsutskottet måtte utarbeta förslag till erfor- derlig
            grundlagstext för vårt yrkande under 3 a. Vi fästa samtidigt upp-
            märksamheten på att ett utjämningsförfarande, baserat på återgång
            av tilläggsmandaten till de kretsar, som avstått från mandat vid
            den primära fördelningen, torde begränsa ändringarna till $$ 14
            och 15 RO medan: ett system med rikslistor gör följdändringar
            nödvändiga i ytterligare några paragrafer. Härom hänvisas till
            proposition 194/1932. Om riksdagen i år ej skulle vilja ta ställning
            för eller emot rikslistor kan den i avbidan på utredningens resultat
            antaga såsom vilande alternativförslag till ändringar av riksdagsordningen.
          </p>
          <p xml:id="i-Fv3jSTq7YCqfFnKtWhUHyB" type="date">
            Stockholm den 17 april 1952.
          </p>
          <p xml:id="i-7evwjRSYc7Pd4aXwiWTqhi">
            Elis Håstad. Jarl Hjalmarson. Martin Skoglund. Folke Kyling.
            T. G. v. Seth. Ernst V. Staxäng. Walter Edström. E. Birke:
          </p>
          <p xml:id="i-M6Dd5a2skcWEL4Bc2Dqst6">
            Fran rna
          </p>
          <p xml:id="i-Do4zxQVcZPFYeDtEPtYgpD">
            Victor Pettersons Bokindustriaktiebolag, Stockholm 1952.
          </p>
          <p xml:id="i-HgFg9bGViFjhVMvYuMeWLR">
            NR Ann
          </p>
        </div>
      </div>
    </body>
  </text>
</TEI>
