<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1916/mot_1916__ak__90/mot_1916__ak__90-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 90. 1
          </p>
          <p>
            Nr 90.
          </p>
          <p>
            Av herr Branting, angående bearbetning m. m. av viktigare in-
            och utländskt riksdagstryck.
          </p>
          <p>
            1 motionerna nr I: 52 och II: 136 vid 1913 års riksdag hemställde
            medlemmar av den interparlamentariska gruppen, att riksdagen ville
            upp- draga åt sin bibliotekarie att snarast möjligt inkomma till
            riksdagen med utredning, om och i vad mån riksdagen lämpligen
            borde deltaga i ett regelbundet utbyte med utländska riksförsamlingar
            av tryck rörande lag- förslag m. m., ävensom eventuellt framlägga
            förslag till ordnande av ett sådant utbyte. Bankoutskottet, dit
            motionerna hänvisades för förberedande behand- ling, fann förslaget
            vara värt beaktande, men erinrade att en kommitté, som arbetade
            på utredning av frågan angående inrättande av ett centralt förvaltningsbibliotek,
            ägnat sin uppmärksamhet även åt den i motionerna berörda frågan.
            Under sådana förhållanden hade utskottet icke funnit det vara
            erforderligt, att denna fråga, på sätt motionärerna föreslagit,
            gjordes till föremål för särskild utredning. Utskottet ville emellertid
            fram- hålla, att utskottet ansåge frågan vara av den betydelse,
            att den syntes böra behandlas fristdende och dess avgörande icke
            uppehållas av slutförandet av kommitténs uppdrag i övrigt. Utskottet
            kom på denna väg till en hemställan att motionerna icke måtte
            till någon riksdagens åtgärd föranleda. Vid ärendets föredragning
            i kamrarna bifölls utskottets hemställan utan vidare i andra kammaren,
            men i första kammaren begärde en av mo- tionärerna ordet och framhöll,
            att utskottets utlåtande endast formellt in- nebure ett avslagsyrkande,
            men reellt ett tillstyrkande av motionen. På samma gång talaren
            anhöll att få betyga motionärernas tacksamhet för att utskottet
            således i sak tillmötesgått deras hemställan, ville talaren under-
            stryka den förväntan, att bibliotekskommitterade icke måtte låta
            denna Bihang till riksdagens protokoll 1916. 4 saml. 37 häft.
            (Nr 90—921.) 1
          </p>
          <pb facs="riksdagen-motions-pdf/data/1916/mot_1916__ak__90/mot_1916__ak__90-002.pdf"/>
          <p>
            2 Motioner i Andra kammaren, Nr 90.
          </p>
          <p>
            fråga uppslukas av deras större uppdrag, utan, såsom utskottet
            ansett lämpligt, behandla den fristående, så att ett resultat
            snart måtte föreligga. Går man så till bibliotekskommitterades
            betänkande, skall man finna, att dessa ägnat frågan en ganska
            ingående behandling (Betänkande med förslag om utvidgning av riksdagens
            bibliotek till centralt förvaltningsbi- bliotek, avgivet av därtill
            förordnade sakkunniga, sid. 65—72.) En av de kommitterade, riksdagens
            bibliotekarie, hade även varit i tillfälle att be- träffande danska
            riksdagen på ort och ställe studera förhållandena. Emel- lertid
            stannade kommitterade vid att föreslå uppskov med sakens ordnande,
            tills det ifrågasatta bytesväsendet först internationellt ordnats
            och organi- serats. Genom ett sådant uppskov, säga kommitterade,
            behöver ej befa- ras, att saken för längre tid skall skjutas undan.
            »Den gör sig helt visst påmind, och det är att antaga, att den
            skall följas med intresse och vid lägligt tillfälle bringas under
            riksdagens prövning.» Ovannämnda motioner voro på sin tid föremål
            för en intresserad och välvillig behandling i pressen. Såsom exempel
            härpå må anföras följande slutord i en artikel i Aftonbladet den
            4 mars 1913: &gt;»På samma gång man har anledning vara utskottet
            tacksam för den förstående och tillmö- tesgående ståndpunkt, det
            i huvudsak intagit till nu föreliggande fråga, skulle man gärna
            sc, om riksdagen befunnes vara benägen att genom po- sitivt beslut
            betona vikten, ännu något kraftigare än utskottet formellt gjort
            det, av att åtgärder snarast möjligt vidtagas i syfte att bereda
            Sverige möjlighet att deltaga i det internationella byte av sammandrag
            utav vik- tigare lagförslag, som till så stor ömsesidig fördel
            och i växande omfatt- ning pågår mellan olika parlament.» Det
            torde därför ej vara för tidigt, att frågan nu ånyo upptages.
            Att, sågom bibliotekskommitterade föreslå, vänta tills en internationell
            central- organisation på detta område kommit till stånd, skulle
            ju betyda detsam- ma som att uppskjuta saken först och främst
            tills nu pågående världskrig avslutats — och vem kan säga, hur
            snart därefter de internationella för- bindelserna återknytas
            i tillräcklig omfattning för att möjliggöra en dylik organisation?
            För att kunna ansluta sig till centralorganisationen, när en sådan
            en gång blir en verklighet, måste ju varje land redan hava upp-
            rättat sin egen institution. Om, såsom det således är att emotse,
            till följd av nu rådande förhållanden det sannolikt ännu kommer
            att dröja flera år, innan centralorganisationen kan genomföras,
            förefinnes ingen anledning för vårt land att dröja med att samverka
            med de länder, som redan hos sig infört institutionen i fråga.
            Våra grannländer Danmark och Norge hava ju funnit med sin fördel
            förenligt att upprätta var sin expedition för än- damålet. Redan
            år 1911 har från Danmark ingått en inbjudan till sven-
          </p>
          <pb facs="riksdagen-motions-pdf/data/1916/mot_1916__ak__90/mot_1916__ak__90-003.pdf"/>
          <p>
            Motioner i Andra kammaren, Nr 90. 3
          </p>
          <p>
            ska riksdagen att ansluta sig till denna verksamhet. För var
            dag som går göra sig allt starkare gällande de skäl som anförts
            för frågans snara ordnande. Det är en alltför besvärlig och omständlig
            utväg att anlita ut- rikesdepartementet för införskaffande i erforderliga
            fall av riksdagstryck från utlandet. Hur många av riksdagens ledamöter
            äga erforderlig tid till sin disposition för att "plöja igenom
            ”hela högarna av riksdagstryck från utländska parlament, som hopas
            i riksdagens bibliotek och i kungl. biblio- teket — ty på grund
            av bristande utrymme i riksdagens bibliotek motta- ger och förvarar
            kungl. biblioteket en del av det utländska riksdagstryc- ket!
            Det skulle betydligt underlätta utskottens, kommitteernas och
            den enskilde riksdagsmannens arbete, om tillgång funnes till ett
            urval av vad som kunde anses vara det viktigaste och mest aktuella
            i en viss fråga samt ett kort referat på svenska språket av frågans
            behandling i vederbö- rande parlament. Det kan icke rimligtvis
            begäras, att riksdagsbibliotekets tjänstemän skola utföra detta
            arbete, som faller utanför ramen av egent- lig biblioteksverksamhet.
            I bibliotekskommitterades betänkande framhålles också, efter en
            erin- ran att riksdagen redan nu står i utbyte av riksdagstryck
            med en hel del riksförsamlingar, att, om ett utbyte skall bliva
            av åsyftat gagn, fordras, att detta utbyte ordnas och organiseras
            just med hänsyn till det aktuella be- hovet. För detta ändamål
            syntes det kommitterade nödvändigt, att även hos oss vid riksdagen
            upprättades en särskild byrå med för densamma erforderlig lokal
            och arbetskraft. Kommitterade åsyfta härmed översätt- ningar till
            något av de större kulturspråken utav referat av viktigare svenska
            propositioner och motioner, som kunna antagas vara av större in-
            tresse för utländska riksförsamlingar, samt motsvarande översättningar
            till svenska språket av sammandrag utav den hitkomna utländska
            litteraturen på detta område. Detta arbete, som även enligt vad
            motionärerna vid 1913 års riksdag hålla före, utgör själva sakens
            kärna, torde dock icke — i varje fall icke till att börja med
            — behöva kräva så stor apparat som bibliotekskommit- terade tänka
            sig. I Danmark utföras hithörande göromål av en hos riks- dagen
            anställd "arkivarie, som avlönas med en begynnelselön å 3,000
            kro- nor; genom ålderstillägg å 400 kronor vart fjärde år uppgår
            slutlönen till 4,200 kronor. Till biträde har denne en underarkivarie
            med en be- gynnelselön å 1,500 kronor, ålderstillägg vart tredje
            år å 300 kronor, slut- lön 2 2,400 kronor. I förekommande fall
            utgår dessutom ersättning till erfor- derligt biträde: för speciella
            översättningar. Kostnaderna för "tryckning, för postbefordring
            samt diverse expenser hava icke kunnat fastställas, då dessa inberäknas
            i de allmänna riksdagskostnaderna.
          </p>
          <pb facs="riksdagen-motions-pdf/data/1916/mot_1916__ak__90/mot_1916__ak__90-004.pdf"/>
          <p>
            4 Motioner i Andra kammaren, Nr 90.
          </p>
          <p>
            Även om hänsyn tages till att i Danmark lönerna i regel utgå
            med mycket väsentligt lägre belopp än i Sverge (väl till avsevärd
            del beroende på de högre levnadskostnaderna i vårt land), torde
            man här kunna reda sig med ett årligt belopp å högst 5,000 kronor
            till arbetskrafter för redi- gering och översättningar, under
            förutsättning att utgifterna för tryckning 0. 8. v. gäldas av
            anslaget till riksdagskostnaderna. Självfallet är det svårt att
            ens på ett ungefär beräkna dessa utgifter, men med tanke på att
            nära hälvten av texten skulle avfattas på utländskt språk, torde
            man kunna våga en kalkyl över tryckningskostnaderna till 1,000—1,500
            kronor per år. . Om och i den mån företaget visar sig praktiskt
            och livskraftigt, må det sedan ankomma på riksdagen att, som den
            finner för gott, utvidga denna verksamhet. Detaljerna för arbetets
            ordnande torde icke här behöva närmare an- givas, utan hänvisas
            i sådant avseende till förutnämnda motioner, som i ämnet väcktes
            vid 1913 års riksdag av medlemmar utav den interparla- mentariska
            gruppen. Denna angelägenhet kan enligt mitt förmenande lämpligen
            överlämnas just åt interparlamentariska gruppen, som bland annat
            genom korrespondens står i livlig förbindelse med motsvarande
            sam- manslutningar i övriga riksförsamlingar. I gruppens skrivelse
            till Kungl. Maj:t den 19 december 1913 angående statsbidrag till
            gruppen framhålles även såsom ett länge närt önskemål utvidgandet
            av gruppens verksamhet till att omfatta bland annat just bearbetning
            och översättning av vikti- gare riksdagstryck. Gruppen, som bland
            sina medlemmar räknar representanter från riks- dagens båda kamrar
            och samtliga partier, får väl anses med lätthet kunna genom sin
            styrelse eller en särskilt utsedd redaktionsnämnd på exempel-
            vis tre personer, en representant för varje huvudparti, öva kontroll
            över arbetets redigering på ett objektivt och ur politisk synpunkt
            opartiskt sätt. Härigenom kunde man tillika undgå upprättandet
            av en särskild byrå, varjämte utväg funnes att under möjligast
            enkla former försöksvis pröva anordningen. Med stöd av vad här
            anförts får jag alltså vördsamt hemställa,
          </p>
          <p>
            att riksdagen må, dels uppdraga åt fullmäktige i riksgäldskontoret
            att låta tills vidare genom riksdagens interparlamentariska grupp
            anordna bearbetning, över- sättning och utgivande, i huvudsaklig
            överensstämmelse med ovan antydda riktlinjer, av viktigare in-
            och ut- ländskt riksdagstryck,
          </p>
          <pb facs="riksdagen-motions-pdf/data/1916/mot_1916__ak__90/mot_1916__ak__90-005.pdf"/>
          <p>
            Motioner i Andra kammaren, Nr 90. 5:
          </p>
          <p>
            dels bemyndiga fullmäktige att av förslagsanslaget till riksdagskostnaderna
            bestrida erforderliga utgifter för ifrågavarande arbete, som,
            i den mån det utkommer, skall avgiftsfritt tillställas de riksdagens
            ledamöter, vilka därom framställa begäran, ävensom de utländska
            riks- församlingar som bereda svenska riksdagen motsvarande: förmån
            i utbytesväg.
          </p>
          <p>
            Stockholm den 27 januari 1916. Hjalmar Branting.
          </p>
          <pb facs="riksdagen-motions-pdf/data/1916/mot_1916__ak__90/mot_1916__ak__90-006.pdf"/>
        </div>
      </div>
    </body>
  </text>
</TEI>
