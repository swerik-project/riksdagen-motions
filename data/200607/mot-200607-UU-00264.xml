<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00264">
  <teiHeader>
    <fileDesc>
      <titleStmt>
        <title>Kvinna i världen</title>
        <author corresp="i-43NmWWYd8vEgZrkoXWWCXx i-BaBRFz7sgjhbuqYiz8u7vt">av Rosita Runegrund och Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinna i världen</title>
          <idno type="rdwebb">GU02U264</idno>
          <rs type="number">U264</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U264/text</ref>
          <ref type="dokument_url_html">http://data.riksdagen.se/dokument/GU02U264</ref>
          <ref type="dokumentstatus_url_xml">http://data.riksdagen.se/dokumentstatus/GU02U264</ref>
          <ref type="doc">http://data.riksdagen.se/fil/62523019-C720-4C28-83A3-4D0782DD2A31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CU4iVJ4MtcRZ2GmAinhcKY" type="signed"/>
        <correspContext corresp="i-CU4iVJ4MtcRZ2GmAinhcKY">
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-FjFeDSjo2SZ781ms5tSksy" type="referral">
          <date when="2006-11-07"/>
        </correspAction>
        <correspAction xml:id="i-YZ2ykeYHNShE2eJsBV5p2U" type="dismissal">
          <date when="2006-11-07"/>
        </correspAction>
        <correspAction xml:id="i-Btbnp5C36Pxez5j4FG8uRa" type="numbering">
          <date when="2006-11-02"/>
        </correspAction>
        <correspAction xml:id="i-JhXSeKvDnxTd9JjVN5YmS4" type="submission">
          <date when="2006-10-31"/>
        </correspAction>
        <correspAction xml:id="i-SK9Q7fZpVmBeJKqXZthm8Z" type="transfer">
          <date when="2006-10-31"/>
        </correspAction>
        <correspAction xml:id="i-QWERWkEjRtMx7uy2foM1Kd" type="assigned"/>
        <correspContext corresp="i-QWERWkEjRtMx7uy2foM1Kd">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-Vrge7LM3uXcSTnECmTJVqj">
            Sammanfattning
          </head>
          <p xml:id="i-QuDG8ncoMvT2Kn32eQ4J7x">
            Jämställdhet mellan män och kvinnor är en mänsklig rättighet
            och en nödvändig förutsättning för att uppnå politisk, social
            och ekonomisk säkerhet i samhället. Dock ignoreras ständigt kvinnors
            mänskliga rättigheter. Genom våld och systematisk diskriminering
            förtrycks kvinnor runtom i världen. Trots att kvinnor utgör mer
            än hälften av världens befolkning får de sällan vara med och påverka
            beslut som är avgörande för deras livssituation. Endast 10 % av
            världens parlamentariker och endast 6 % av världens ministrar
            är kvinnor (Unifem). Detta innebär att nästan alla världens samhällen
            och resurser styrs och kontrolleras av män. Men också andra anledningar
            ligger bakom.
          </p>
          <p xml:id="i-TPPvMhh2KU8zFyGDZQKvN2">
            Enligt FN:s utvecklingsfond (UNDP) är det våldet mot kvinnor
            och flickor som har identifierats som det största hindret för
            att kvinnor ska få mer inflytande och makt. Kvinnor är fattigast
            i världen och också de minst utbildade. Ändå utför kvinnor i många
            utvecklingsländer det mesta av arbetet i jordbruket. Kvinnors
            rätt till mark, krediter och produktionsmedel är därför av grundläggande
            betydelse. Ojämlikheten mellan könen minskar möjligheterna till
            en effektiv fattigdomsbekämpning, vilket i sin tur påverkar både
            kvinnor och män.
          </p>
          <p xml:id="i-W92ffKwu1T8LFfKFoVJk4s">
            I Sverige anses kvinnor vara privilegierade i förhållande till
            andra länder. Trots det finns det fortfarande mycket att göra
            innan jämställdheten mellan kvinnor och män verkligen kan sägas
            vara reell även i vårt land. Genom att Sverige anses vara ett
            föregångsland inom jämställdheten, har vi också ett ansvar att
            driva jämställdhetsarbetet i olika internationella sammanhang.
          </p>
          <p xml:id="i-UTHeVyJzN89e5zz9RKt9te">
            Världens länder har gjort en rad åtaganden för att främja jämställdhet.
            FN har utarbetat en konvention om avskaffande av all slags diskriminering
            av kvinnor (Cedaw). EU:s ministerråd har beslutat att biståndsinsatser
            ska utgå från ett jämställdhetsperspektiv. Detta är steg i rätt
            riktning, men det räcker inte. Fortfarande är kvinnor runtom oss
            utsatta för olika typer av diskriminerande, förnedrande och brottsliga
            handlingar. Parallellt med jämställdhetsarbetet måste kränkande
            företeelser såsom hedersmord, människohandel, prostitution, kvinnlig
            könsstympning, prenatal könsdiskriminering och våld mot kvinnor
            bekämpas med krafttag.
          </p>
        </div>
        <div xml:id="i-5hWfzSioavvzsmpnaYUWL3" type="TOC">
          <head xml:id="i-599miD1m98qvBJELyRoR3V">
            Innehållsförteckning
          </head>
          <list>
            <item>
              Sammanfattning 1
            </item>
            <item>
              Innehållsförteckning 2
            </item>
            <item>
              Förslag till riksdagsbeslut 3
            </item>
            <item>
              Mänskliga rättigheter och demokrati 5
            </item>
            <item>
              Stärkt jämställdhet med riktade bidrag 5
            </item>
            <item>
              FN i kampen mot kvinnovåldet 5
            </item>
            <item>
              Pekingkonferensen 1995 5
            </item>
            <item>
              Cedaw 6
            </item>
            <item>
              Kvinnor och krig 6
            </item>
            <item>
              Våldtäkt som vapen 7
            </item>
            <item>
              Kvinnor och postkonfliktsituationer 8
            </item>
            <item>
              Kvinnors situation i världen 8
            </item>
            <item>
              Kvinnor i politiken 8
            </item>
            <item>
              Kvinnor och fattigdom 8
            </item>
            <item>
              Kvinnor och utbildning 9
            </item>
            <item>
              Kvinnor och hiv 9
            </item>
            <item>
              Riktat bistånd till kvinnor 9
            </item>
            <item>
              Hedersmord 10
            </item>
            <item>
              Människohandel och prostitution 11
            </item>
            <item>
              Människohandel 11
            </item>
            <item>
              Prostitution 12
            </item>
            <item>
              Kvinnlig könsstympning 13
            </item>
            <item>
              Prenatal könsdiskriminering 14
            </item>
            <item>
              Våld mot kvinnor och barn 14
            </item>
            <item>
              Sydafrika 14
            </item>
            <item>
              Barnäktenskap 15
            </item>
          </list>
        </div>
        <div type="motProposal" subtype="förslag">
          <head xml:id="i-RW27HruFVHph1GoveCccB3">
            Förslag till riksdagsbeslut
          </head>
          <list style="ol">
            <item xml:id="i-8v5zoGrkHA1NSjYUGch91S">
              Riksdagen tillkännager för regeringen som sin mening vad i motionen
              anförs om att regeringen i bilaterala och multilaterala kontakter
              med andra länder ska verka för att traditionella lagar som diskriminerar
              kvinnor avskaffas.
            </item>
            <item xml:id="i-GSvb5J7Mcpik9LB42oxxNC">
              Riksdagen tillkännager för regeringen som sin mening vad i motionen
              anförs om att en uppföljningsmekanism för resolution 1325, enligt
              mönster från Cedawkonventionen, upprättas.
            </item>
            <item xml:id="i-45DRaQgReoo6furon9EzW2">
              Riksdagen tillkännager för regeringen som sin mening vad i motionen
              anförs om att initiera ett ökat samarbete mellan regeringar, FN-systemet
              och det civila samhället för en ökad global jämlikhet.
            </item>
            <item xml:id="i-6TcT7KSCkbwnnVmPto6kSp">
              Riksdagen tillkännager för regeringen som sin mening vad i motionen
              anförs om att kvinnors utsatta situation i krig kräver ökad uppmärksamhet
              av FN och andra internationella organ samt att kvinnor på flykt
              bör få särskilt skydd mot sexuella övergrepp och våld i flyktinglägren.
            </item>
            <item xml:id="i-EUGzY5dhiQ2Kq6PFE4YHEL">
              Riksdagen tillkännager för regeringen som sin mening vad i motionen
              anförs om att verka för en global ökning av antalet deltagande
              kvinnor på högsta politiska nivå.
            </item>
            <item xml:id="i-23Px1zr2VRhg9W6qEKnEuo">
              Riksdagen tillkännager för regeringen som sin mening vad i motionen
              anförs om att verka för en minskad klyfta mellan kvinnors och
              mäns tillgång till mark, krediter och produktionsmedel.
            </item>
            <item xml:id="i-KEm9hRgjSWUcifLMxrFGHF">
              Riksdagen tillkännager för regeringen som sin mening vad i motionen
              anförs om att regeringen bör öka trycket på utvecklingsländerna
              att utöka kvinnors deltagande i beslutande församlingar.
            </item>
            <item xml:id="i-SSQB3tRWGi2trvjGsmxdsr">
              Riksdagen tillkännager för regeringen som sin mening vad i motionen
              anförs om att särskilt uppmärksamma invandrarkvinnors utsatthet
              för våld och hedersmord inom den svenska integrationspolitiken.
            </item>
            <item xml:id="i-GxigSQhR7R4ikSPLQKxRJb">
              Riksdagen tillkännager för regeringen som sin mening vad i motionen
              anförs om att Sverige bör verka för att det internationella samfundet
              intensifierar arbetet med att stoppa det könsrelaterade våldet.
            </item>
            <item xml:id="i-88xB8sgc8RiExt6UL34odo">
              Riksdagen tillkännager för regeringen som sin mening vad i motionen
              anförs om att Sverige bör verka för att hedersmord sätts upp som
              ett prioriterat ämne på den politiska dagordningen i Sverige och
              inom EU.
            </item>
            <item xml:id="i-MLAzLDGgeaHDs7JocDWDkw">
              Riksdagen tillkännager för regeringen som sin mening vad i motionen
              anförs om att bekämpningen av människohandel bör prioriteras.
            </item>
            <item xml:id="i-TN2dbDP5W9auToxmExpUT8">
              Riksdagen tillkännager för regeringen som sin mening vad i motionen
              anförs om att Sverige inom EU och internationellt ska verka för
              ett förbud av prostitution.
            </item>
            <item xml:id="i-BbLaDRBxoVkHqbyqDyv2a2">
              Riksdagen tillkännager för regeringen som sin mening vad i motionen
              anförs om att Sverige inom ramen för biståndspolitiken bör rikta
              stöd till kampen mot kvinnlig könsstympning.
            </item>
            <item xml:id="i-6VctvnoL64TZrw9YoAKWns">
              Riksdagen tillkännager för regeringen som sin mening vad i motionen
              anförs om riktade utbildningsinsatser gällande kvinnlig könsstympning
              till invandrarkvinnor och svensk hälso- och sjukvårdspersonal.
              1
            </item>
            <item xml:id="i-41NwdJg4QzZXtd9P8VwM6b">
              Riksdagen tillkännager för regeringen som sin mening vad i motionen
              anförs om att Sverige bör verka för att EU erkänner kvinnlig könsstympning
              som brott mot de grundläggande mänskliga rättigheterna.
            </item>
            <item xml:id="i-SRq3JijrqxVJrfi2AA43Pv">
              Riksdagen tillkännager för regeringen som sin mening vad i motionen
              anförs om ett stärkt skydd för personer som riskerar förföljelse
              på grund av kön. 2
            </item>
            <item xml:id="i-Do7SciGaCDynQCKaXHo9FZ">
              Riksdagen tillkännager för regeringen som sin mening vad i motionen
              anförs om att Sverige bör uppmana Sydafrika att presentera en
              nationell handlingsplan för att motverka mäns våld mot kvinnor.
            </item>
            <item xml:id="i-LpeYmwp5EcCgZG2ggwUj3G">
              Riksdagen begär att regeringen återkommer med förslag till förändrad
              lagstiftning för att komma åt gärningsmän som misstänks för människohandel.
              3
            </item>
            <item xml:id="i-ECwyEdbXCwkV93VCTmzDRj">
              Riksdagen tillkännager för regeringen som sin mening vad i motionen
              anförs om att Sverige bör verka för att EU i förhandlingar med
              kandiderande medlemsländer till Europeiska unionen skärper kraven
              i fråga om att förhindra barnäktenskap.
            </item>
          </list>
          <p xml:id="i-LutLwcwHwGXSkrNBhXDnQX">
            1 Yrkande 14 hänvisat till SoU.
          </p>
          <p xml:id="i-2wrNaJ55H6kZPTZ8i5pMu1">
            2 Yrkande 16 hänvisat till SfU.
          </p>
          <p xml:id="i-GPPKSdqAAnnwE8UwNYQZ3Q">
            3 Yrkande 18 hänvisat till JuU.
          </p>
        </div>
        <div type="motContent">
          <head xml:id="i-TsLCT4yvbefhLpsZjJZuvf" type="h1">
            Kvinna i världen
          </head>
          <head xml:id="i-C6XwQhzpsAQJT5ZveRVY14" type="h1">
            Mänskliga rättigheter och demokrati
          </head>
          <p xml:id="i-VNB47tMG1tbaCCeuPVdxQA">
            Jämställdhet, mänskliga rättigheter och demokrati är begrepp
            som hör ihop. I arbetet med att uppnå skydd av de mänskliga rättigheterna
            för alla och en allmän demokratiutveckling måste också jämställdhetsbegreppet
            ingå och vara en viktig del i målbilden. Arbetet för mänskliga
            rättigheter och jämställdhet är oerhört angeläget i såväl internationella
            som nationella sammanhang. Föraktet mot kvinnor i många av världens
            länder, de systematiska våldtäkterna som kvinnor och barn utsätts
            för vid krigssituationer, är att anse som grova brott mot mänskliga
            rättigheter och jämställdhet. I Sydafrika ruineras en flickas
            liv var trettionde sekund genom våldtäkt. Flickor slutar skolan
            på grund av sexuella trakasserier och övergrepp från manliga skolkamrater
            och lärare. Vi anser att regeringen i sina bilaterala och multilaterala
            kontakter ska verka för att lagar som diskriminerar kvinnor avskaffas.
          </p>
          <head xml:id="i-TuqvP8DZ3tc4H4uxZu41LL" type="h1">
            Stärkt jämställdhet med riktade bidrag
          </head>
          <p xml:id="i-P2dQ3mv5PFF3A99z7Y6Dn2">
            Sverige måste fastställa en tydlig strategi och ett aktionsprogram
            för främjande av jämställdhet mellan könen inom biståndspolitiken.
            Främjandet av jämställdhet mellan könen och stärkta ekonomiska
            och sociala rättigheter för kvinnor och flickor ska vara en av
            de parametrar som styr om ett land ska få ta del av svenskt bistånd.
            Jämställdhet mellan könen ska beaktas vid val av projekt och vilka
            metoder som ska användas inom utvecklingssamarbetet. För att det
            ska vara möjligt att följa upp programmet och bedöma verkningarna
            måste det uppställas tydliga mätbara kvantitativa och kvalitativa
            mål. Ett jämställdhetsmål kan vara att den politiska församlingen
            ska bestå av minst en fjärdedel kvinnor.
          </p>
          <head xml:id="i-6m2xnHU97BjxXRWGMbu19p" type="h1">
            FN i kampen mot kvinnovåldet
          </head>
          <p xml:id="i-Ev7mNLjcmVUzbV1Mte7Dzr">
            Världens länder har gjort en rad åtaganden för att främja jämställdhet.
            Ett antal konventioner har skrivits under och kvinnor framhålls
            ofta som centrala aktörer vid Världsamfundets konferenser om bl.a.
            miljö och hållbar utveckling, mänskliga rättigheter, befolkning,
            social utveckling och boende- och bebyggelsefrågor. Men det återstår
            mycket att göra innan alla konventioner också efterlevs.
          </p>
          <head xml:id="i-8C3dSVfjsMi83VAVtAoAgU" type="h2">
            Pekingkonferensen 1995
          </head>
          <p xml:id="i-EXaqHPbnz8Gi47HhJaBQNQ">
            Under FN:s kvinnokonferens i Peking 1995 antog världens länder
            en deklaration och en handlingsplan för kvinnors rättigheter som
            var politiskt men inte juridiskt bindande. Vid konferensen antogs
            en handlingsplan mot diskriminering av kvinnor, som ställde krav
            på länderna att vidta åtgärder och om nödvändigt anpassa lagar
            för att undanröja alla hinder för jämställdhet. Enskilda länder
            (bl.a. Sverige) utarbetade nationella jämställdhetsplaner inför
            konferensen. Flera länder har utarbetat rapporter till FN om hur
            konferensen i efterhand har följts upp.
          </p>
          <head xml:id="i-Mxaa2v5aa5HwLRW76eo8qh" type="h2">
            Cedaw
          </head>
          <p xml:id="i-Du2QarXD2Nbpv1L6qJaRH">
            Trots att 180 av FN:s 191 medlemsstater har ratificerat FN:s
            konvention om avskaffande av all slags diskriminering mot kvinnor,
            Cedaw, är många kvinnor och flickor i världen utsatta för hot
            och övergrepp. Cedaw är dessutom den konvention som har flest
            undantag inskrivna av de länder som har anslutit sig. Bland annat
            har många muslimska länder undantag vad gäller kvinnans rättigheter
            inom familjen. En kvinnodiskrimineringskommitté har upprättats
            för att granska efterlevnaden av konventionen. En sammanställning
            som Unifem gjort över våldet mot kvinnor i världen visar att minst
            20 % av världens kvinnor har utsatts för psykisk eller sexuell
            misshandel av en man. Våld mot kvinnor orsakar fler dödsfall än
            cancer och trafikolyckor sammanlagt. 80 % av kvinnorna i Pakistan
            utsätts för våld i hemmen. Varje år utsätts 700 000 kvinnor för
            våldtäkter och sexuella övergrepp i USA. Omkring 20 000 till 50
            000 kvinnor våldtogs under konflikten i det forna Jugoslavien.
            Varje år könsstympas två miljoner flickor i Afrika. Listan över
            våld mot kvinnor kan göras mycket lång. Vi anser att Sverige bör
            arbeta för att det internationella samfundet ytterligare intensifierar
            arbetet med att stoppa det könsrelaterade våldet.
          </p>
          <head xml:id="i-QZSBJMtsHJHuiEtBXUKvUs" type="h1">
            Kvinnor och krig
          </head>
          <p xml:id="i-8JMPqFi5vCWiRYfwYd3TBH">
            Alltför många konflikter i världen resulterar i krig. En av förutsättningarna
            för att uppnå långsiktig fred och stabilitet är att involvera
            det civila samhället i fredsprocessen, vid fredsförhandlingar
            och försoningsarbete. Dessvärre utestängs alltför ofta halva befolkningen,
            nämligen kvinnorna, helt från det fredsuppbyggande arbetet trots
            att de både drabbas hårdast av konsekvenserna av krig och är som
            mest benägna att samarbeta och söka fredliga lösningar. Genom
            antagandet av resolution 1325 år 2000 erkände världssamfundet
            problemet och förde upp det på den internationella politiska dagordningen.
            Efterlevnaden av konventionen är dessvärre bristfällig.
          </p>
          <p xml:id="i-Ps4FmTyzhfpCXSfZHYBX4U">
            Att kvinnor är speciellt utsatta i krig blir särskilt tydligt
            i konflikter som den i Darfur. Kvinnor i byar och flyktingläger
            utsätts för ihållande övergrepp från regeringstrupper och milisen.
            Janjawidmilisen torterar, rövar bort och våldtar kvinnor och flickor
            för att på så sätt förödmjuka befolkningen och tvinga dem på flykt.
            Dessa övergrepp får fortsätta trots att regeringen lovat avväpna
            miliserna. Även i exempelvis Sierra Leone har kvinnor utsatts
            för sexuellt våld utövat av alla sidor i den råa och hänsynslösa
            konflikten. Trots att FN-trupperna i landet utbildar polisen i
            mänskliga rättigheter förekommer det ingen särskild utbildning
            av vare sig militär eller polis för att slå vakt om kvinnorätt
            eller skydd av kvinnor. Kvinnor får som regel inte tillräckligt
            skydd mot det sexuella våld som används som vapen för underkastelse
            av länder och folk. Tyvärr tar inte heller FN-personalen det ansvar
            de borde. Det har visat sig att viss FN-personal sexuellt utnyttjar
            de flyktingar som man satts att beskydda. Dessa larmsignaler är
            mycket oroande. I Kongo-Kinshasa har FN-anställda köpt sex från
            kvinnor och flickor. Ofta prostituerar sig unga flickor i utbyte
            mot mat. Dessa flickor har i många fall dessutom tidigare utsatts
            för sexuellt våld som en del i krigföringen.
          </p>
          <p xml:id="i-LiaoXhr3yDJZ2kRNy26yfV">
            Vi anser att kvinnors utsatta situation i krig måste uppmärksammas
            än mer av FN och andra internationella organ och få ökat skydd
            vid krig. Kvinnor på flykt ska erbjudas särskilt skydd mot sexuella
            övergrepp och annat våld som sker i flyktinglägren. Vi anser med
            anledning av den sexhandel som bedrivs i krisdrabbade områden
            där det finns FN-personal att den svenska regeringen bör initiera
            en omfattande skärpning av uppförandekoden inom FN-systemet, samt
            att utbildningen av våra egna svenska soldater i internationell
            tjänst skärps ytterligare i detta avseende.
          </p>
          <head xml:id="i-TtCiBdT7gTeMcycsSquELT" type="h2">
            Våldtäkt som vapen
          </head>
          <p xml:id="i-34HAe1tLamTMWJ8Xt8HJ42">
            Första gången massvåldtäkter uppmärksammades som vapen var i
            Bangladesh 1971.
          </p>
          <p xml:id="i-RadM2N1Weur2y6VEMEWxRu">
            Allt oftare används våldtäkt systematiskt som ett vapen i kris-
            och krigsdrabbade områden, särskilt vid etnisk rensning då våldtäkt
            sätts i system för att bryta ned befolkningen. Nästan varje överlevande
            tonårig flicka från folkmordet i Rwanda 1994 antas ha blivit våldtagen.
            Man uppskattar också att hälften av alla kvinnor i Sierra Leone
            och 40 % av alla kvinnor i Liberia har blivit våldtagna. Nästan
            en tredjedel (28 %) av våldtäktsoffren i Darfur som sökt behandling
            hos Läkare utan gränser rapporterade att de våldtagits upprepade
            gånger, av en eller flera män. I mer än hälften av fallen utsätts
            kvinnorna även för misshandel. Kvinnorna berättade för Läkare
            utan gränser att de misshandlats med käppar, piskor eller yxor
            före, under och efter våldtäkten. Några av de våldtagna kvinnorna
            var dessutom synbart gravida.
          </p>
          <p xml:id="i-6nxGadxsZR2d1mNwqPcwgR">
            Hundratusentals kvinnor runtom i världen lever med de men som
            dessa övergrepp medför. Också kvinnans omgivning drabbas. Våldtäkter
            i krig har först nu kommit att betraktas som ett brott mot mänskligheten
            och är sedan 2002 uppfört som krigsbrott enligt Romstadgan för
            den internationella domstolen i Haag. Nu döms för första gången
            krigsförbrytare för systematisk våldtäkt i krig.
          </p>
          <head xml:id="i-JRn7P19cWYvZwNeTZixwEj" type="h2">
            Kvinnor och postkonfliktsituationer
          </head>
          <p xml:id="i-JSXvxYUqwPz512Xc1nvFQJ">
            I kriser och konflikter är det i regel kvinnorna som håller i
            gång samhället. De får då ersätta den sociala service som slagits
            ut samt ta hand om sjuka och skadade.
          </p>
          <p xml:id="i-HBKG3SV2ErfaRMwVKEp186">
            Kvinnorna har ofta också stort ansvar vid återuppbyggnadsprocessen.
            De spelar ofta en viktig roll vid återintegreringen av f.d. soldater
            och krigsdrabbade grupper.
          </p>
          <p xml:id="i-QnYQFZetjGPX7mTpAE1Nne">
            När konflikten är över har kvinnorna en möjlighet att vara med
            och forma framtiden. Det är viktigt att man här tar till vara
            den kompetens som kvinnor har. Det är just i efterdyningarna av
            konflikter när landets resurser är utarmade, infrastrukturen ur
            funktion och de sociala, ekonomiska och politiska relationerna
            ansträngda som det finns en chans att införa jämställdhet i landets
            nya lagar och politiska system.
          </p>
          <head xml:id="i-BAAzg6mqVJMG7LZH8fKvGJ" type="h1">
            Kvinnors situation i världen
          </head>
          <head xml:id="i-Qn3GwWy6jy9ZKNkpgWe3wg" type="h2">
            Kvinnor i politiken
          </head>
          <p xml:id="i-8vmMZF6PsuBWdBQ34yFfop">
            Målet för Unifem (FN:s utvecklingsfond för kvinnor) om att kvinnorepresentationen
            på viktiga beslutsfattande positioner ska utgöra 30 %, har antagits
            vid flera internationella konferenser sedan 1990-talet. Trots
            att vissa framsteg gjorts i alla världens regioner visar Unifem
            att kvinnor generellt fortfarande lyser med sin frånvaro i länders
            parlament.
          </p>
          <p xml:id="i-yuGHyghKSXDDRk8q311Cc">
            Endast sex länder uppnår målet om att minst 30 % av parlamentarikerna
            och ministrarna ska vara kvinnor: Danmark, Finland, Holland, Norge,
            Sverige och Seychellerna. Endast i åtta länder återfinns minst
            30 % kvinnliga kommunpolitiker och 15 länder uppnår målet om minst
            30 % kvinnliga chefer.
          </p>
          <p xml:id="i-KaHRC2u6ECYHPZXF8cfMDe">
            Ännu har bara 24 kvinnor nått en position som stats- eller regeringschef.
            10 % av alla parlamentariker är kvinnor och endast 6 % av världens
            ministrar är kvinnor. Denna ojämlikhet är relativt jämnt fördelad
            mellan rika och fattiga länder, och det är intressant att notera
            att det mest jämställda landet i världen vad gäller kvinnlig representation
            i parlamentet är Rwanda med drygt 48 % kvinnor. Vi menar att kvinnorepresentationen
            i de nationella parlamenten måste öka, vilket kan åstadkommas
            genom att stödja lokala och nationella kvinnoorganisationer att
            försöka få in fler kvinnor på valbara platser på listor.
          </p>
          <head xml:id="i-GqkD7ptqoZaLzTxXPgTyQr" type="h2">
            Kvinnor och fattigdom
          </head>
          <p xml:id="i-QDAzr4b5bCHddToWaMs22t">
            Av världens fattiga är 70 % kvinnor det har skett en feminisering
            av fattigdomen detta trots att kvinnor världen över är mycket
            ekonomiskt aktiva, dock på en kraftigt könssegregerad arbetsmarknad
            och ofta i arbeten som inte ger dem tillräckliga inkomster för
            att klara försörjningen.
          </p>
          <p xml:id="i-J2Hza9FexcSiqTAUzUMv2S">
            En mycket liten andel av världens resurser i form av mark, finansiella
            resurser, krediter, teknologi m.m. ägs eller kontrolleras av kvinnor.
            Världsbanken konstaterar att en människas kön ofta är avgörande
            för hennes tillgång till och kontroll över resurser.
          </p>
          <head xml:id="i-KkQztsa5NKpqdHmTDiUpML" type="h2">
            Kvinnor och utbildning
          </head>
          <p xml:id="i-PBRGhKZJNmF4LDG19CxoWr">
            Av världens vuxna analfabeter är 64 % kvinnor, samtidigt som
            utbildning av kvinnor är en nyckel till utveckling. Klyftan mellan
            kvinnors och mäns ut bildningsnivå ha r minskat, men fortfarande
            är bara 74 % av kvinnorna i u- länderna läs- och skrivkunniga
            i förhållande till männen. I Afrika är drygt 50 % av alla kvinnor
            analfabeter, och i södra och västra Asien är siffran 5560 %. Flickor
            och kvinnor diskrimineras ofta i utbildning och yrkesliv. I många
            delar av världen lever kvinnor och män i skilda sfärer.
          </p>
          <p xml:id="i-7GpvVQN4UxDFJJdxPjci2h">
            Att satsa på att förbättra kvinnors hälsa och att underlätta
            kvinnors arbete, genom mekanisering och utbildning, är ofta avgörande
            för att öka produktionen inom exempelvis jordbruket och förbättra
            människors levnadsvillkor. Enligt Världsbanken är finansiering
            av utbildning för flickor och unga kvinnor den mest kostnadseffektiva
            investering som finns i biståndssammanhang.
          </p>
          <head xml:id="i-No7132RN8tWJC9MWeaAFJF" type="h2">
            Kvinnor och hiv
          </head>
          <p xml:id="i-RpZ9uY1o5ejzU4sHSeXCRs">
            I dag lever mer än 16,4 miljoner kvinnor med hiv/aids. Genom
            ojämställdhet och förtryck är kvinnan mer utsatt och löper två
            gånger större risk att smittas med hiv än männen. I Afrika söder
            om Sahara löper tonårsflickor fem gånger större risk än jämnåriga
            pojkar att smittas av hiv. Den snabba spridningen av hiv understöds
            av att kvinnor berövats kontrollen över deras egna liv och kroppar.
            Många kvinnor är i en position där de inte har möjlighet att säga
            nej till sex eller där de inte kan skydda sig. Brist på utbildning
            gör också att kvinnor inte vet hur deras reproduktionssystem fungerar
            och har därför ingen aning om vilka risker det medför att vara
            sexuellt aktiv.
          </p>
          <p xml:id="i-2JkwrngjK8NK9eeizPqhPH">
            Många kvinnor har smittats av sin egen partner. I Zambia anser
            mindre än 25 % att det är rätt att neka sin partner sex trots
            otrohet och bekräftad smitta. Ett annat stort problem är missuppfattningen
            att sex med en oskuld botar hiv. Detta gör att många unga flickor
            i bland annat Sydafrika tvingas ha oskyddad sex med män som har
            hiv. Att vara hivpositiv tenderar att vara stigmatiserande. Smittade
            kvinnor ses som dåliga kvinnor och utsätts för både psykiskt och
            fysiskt våld. I extremare fall har man t.o.m. mördat hivpositiva
            kvinnor.
          </p>
          <head xml:id="i-EHSnE3wnw3YwTg3jkxd8by" type="h1">
            Riktat bistånd till kvinnor
          </head>
          <p xml:id="i-PdPhugii5S9m17v2c38Ue">
            En rapport från Världsbanken konstaterar att länder som förbättrar
            kvinnors rättigheter och tillgång till skolutbildning och andra
            resurser får lägre andel fattigdom, snabbare ekonomisk tillväxt
            och mindre korruption än länder som inte gör sådana ansträngningar
            till förmån för kvinnorna. Jämställdhet är således mycket starkt
            förknippat med ekonomi och utveckling och av avgörande betydelse
            för att uppnå effektiv och hållbar utveckling i utvecklingsländerna.
            Det finns många exempel som visar att ett sätt att minska fattigdomen
            i världen är att höja kvinnors och barns status. Deras fattigdom
            är till stora delar strukturell. Kvinnor saknar alltsomoftast
            ekonomiska tillgångar, egendom, makt, utbildning, sjukvård och
            är utsatta för våld och diskriminering på grund av sitt kön.
          </p>
          <p xml:id="i-4cU44jY5gwRMysuYH17QrN">
            Vi anser därför att svenskt bistånd i ökad grad ska riktas till
            kvinnor i mottagarländerna. Undersökningar pekar på att sådant
            riktat bistånd dessutom ger bättre samhällsekonomiska resultat
            än övrigt bistånd. Biståndet gagnar i allmänhet även familjens
            barn och hushåll och effekterna blir därmed större. Alltsomoftast
            utestängs kvinnor från beslutande församlingar på diverse politiska
            nivåer. Detta är en trend som måste brytas. Genom riktat bistånd
            ger man kvinnor den ekonomiska makten och därigenom ger man dem
            också en möjlig väg in i den politiska makten.
          </p>
          <p xml:id="i-LkuEHy3hC7qBV3ia7h1CpY">
            Kvinnors direkta deltagande och inflytande är nödvändigt för
            att skapa ett djupare, bredare och stabilare folkstyre och för
            att bidra till en mer effektiv och positiv utveckling av länder.
            Projekt för att förbättra tillgången till hushållsvatten är mer
            framgångsrika om kvinnor är involverade i planering och genomförande.
            Dessutom behövs jordbruksreformer som ger kvinnor en mer säker
            tillgång till mark. I Afrika söder om Sahara är det främst kvinnor
            som producerar mat, och ändå är kvinnor den del av befolkningen
            som har minst tillgång till marken.
          </p>
          <p xml:id="i-UsmgtgAzWeekt5hgNA8v1P">
            Ekonomiska lån riktade till kvinnor betalas tillbaka i större
            utsträckning än lån riktade till män.
          </p>
          <head xml:id="i-LRLWa7SAJ8S4mc2wU7kuVU" type="h1">
            Hedersmord
          </head>
          <p xml:id="i-DjomT1d8xDSQBP9DjpkGBg">
            De fruktansvärda s.k. hedersmorden är ett uttryck för att kvinnan
            inte har några mänskliga rättigheter utan ses som en handelsvara.
            Minsta misstanke om att hon, enligt familjens sedvänja, är otuktig
            eller otrogen ger den övriga familjen rätt att döma kvinnan till
            döden allt för att rädda familjens heder och sociala status. Mannen
            är skyldig att ta livet av den kvinnliga familjemedlemmen. Samma
            stränga förhållningssätt gäller också, hur absurt det än kan låta,
            om hon blivit våldtagen.
          </p>
          <p xml:id="i-AMFp3fCAbqEg3n3YJ8ngDB">
            Hedersmord är ett vedervärdigt exempel på att människovärdet
            kan könsrelateras och hur olika könen värderas. Detta är självklart
            helt oacceptabelt för mig utifrån min uppfattning om ett okränkbart
            människovärde och de mänskliga rättigheterna. En persons värde
            varken kan eller får bestämmas av kön. Enligt FN:s deklaration
            om de mänskliga rättigheterna är vi alla födda fria och med samma
            mänskliga rättigheter. Vi anser att det är hög tid att placera
            de s.k. hedersmorden högt upp på den politiska dagordningen, såväl
            i Sverige som FN.
          </p>
          <p xml:id="i-4heoEzKetQFJT21mWmBeQJ">
            Enligt FN:s uppskattningar beräknas 5 000 kvinnor världen över
            mördas av sina egna familjemedlemmar.
          </p>
          <head xml:id="i-3fgX2XaVcfb7dDWbGgBvYw" type="h1">
            Människohandel och prostitution
          </head>
          <head xml:id="i-8h22TiT9XX53XF7NjdptYP" type="h2">
            Människohandel
          </head>
          <p xml:id="i-NF8LQQqaD4H3CZhQ948y1s">
            Den internationella handeln med främst flickor och kvinnor är
            en av de värsta formerna av våld mot kvinnor. Denna nutida form
            av slavhandel har ökat drastiskt under senare år och utgör i dag
            ett större problem i vårt moderna samhälle än någon kunnat ana.
            Uppskattningsvis 500 000 kvinnor är offer för människohandel och
            förs in i EU varje år antingen rövas de bort, säljs eller ges
            falska förhoppningar om att få ett hederligt arbete. Två tredjedelar
            av kvinnorna kommer från de forna sovjetstaterna. Kvinnor säljs
            till Sverige såväl som till övriga länder inom EU. I USA beräknas
            antalet kvinnor som är offer för människohandel vara mellan 20
            000 och 50 000. Dessutom är troligen mörkertalet i den här frågan
            mycket stort. Människohandeln har blivit en global jätteindustri
            som omsätter oerhörda summor troligen mer pengar än droghandeln.
            Människohandelsverksamheten i Europa blir allt bättre organiserad
            främst på grund av att även den organiserade brottsligheten, såsom
            maffian, insett hur lukrativ och näst intill riskfri denna typ
            av verksamhet är.
          </p>
          <p xml:id="i-YG6fyvQ95KmGT1HjrYW7Tr">
            Vare sig kvinnorna är medvetna om att de kommer att livnära sig
            på prostitution eller ej så är de aldrig förberedda på det våld,
            den utsatthet och fara för livet som människohandel innebär.
          </p>
          <p xml:id="i-3M7MAbi8TsCthH5QhUArph">
            Den internationella brottsligheten känner inga gränser. Vi menar
            att alla länder är berörda av problemet med människohandel, som
            ursprungs-, transit- eller destinationsländer. Därför måste även
            polisen arbeta över nationella gränser och utbyta information
            med sina kolleger från andra medlemsländer. Det finns många exempel
            på hur Europols (Europeiska polissamarbetet) arbete har satt stopp
            för internationella ligor.
          </p>
          <p xml:id="i-TRfbPYGRHUTZC2cpTuN7rn">
            De kvinnor som blir offer för människohandel kommer ofta från
            utsatta miljöer där fattigdomen är utbredd. Internationellt bistånd
            bör därför i större grad än i dag riktas direkt till kvinnor och
            barn.
          </p>
          <p xml:id="i-UeCwBqAqvzox44aRMQyoeH">
            Kriminalitet frodas snabbt i ekonomiskt och rättsligt svaga länder.
            Det är därför viktigt med särskilda satsningar på polissamarbete
            och rättsligt samarbete i de nya medlemsländerna i Öst- och Centraleuropa
            samt i grannländerna i öst och på Balkan. Dessutom kan människohandeln
            hindras i betydligt större utsträckning om tullen får ökade befogenheter.
            Det krävs även mer riktade resurser till polisen som arbetar med
            människohandelsbrott.
          </p>
          <p xml:id="i-GPXk8BCCwHGf5DsuLAKy69">
            Enligt den ramlag som EU antagit ska offer för människohandel
            erbjudas ett tidsbegränsat uppehållstillstånd för att de ska kunna
            vittna mot sina förövare. Detta är en viktig del i kampen mot
            människohandel och organiserad brottslighet. För brottsoffret
            kan det tidsbegränsade uppehållstillståndet under en rättslig
            process dessvärre uppfattas som ännu ett utnyttjande. Vid hemkomsten
            riskerar de sedan att utsättas för repressalier, bli uppsökta
            av kriminella ligor och att förskjutas av sina familjer när de
            får reda på att de prostituerats. Min slutsats är att de utsatta
            barnen och kvinnorna aldrig får sändas tillbaka till hemlandet
            om de inte kan garanteras skydd. Vi anser att kvinnor och barn
            som utnyttjats som sexslavar och som inte kan garanteras skydd
            vid hemkomsten ska kunna söka och få uppehållstillstånd som skyddsbehövande
            eller på humanitär grund.
          </p>
          <p xml:id="i-GmyofBadd8vBzwCoHduJjp">
            För Sveriges del behövs även en förändring av lagstiftningen
            för att kunna komma åt gärningsmän som misstänks för människohandel.
            I dag finns det ett krav på att gärningsmannen ska ha använt sig
            av otillbörliga medel. Detta har medfört att åtalet för misstänkt
            människohandel i stället i vissa fall har ändrats till koppleri.
            Det har helt enkelt inte gått att styrka att otillbörliga medel
            använts. Vi anser att fokus i stället bör ligga på gärningsmannen
            och på brottet. Brottsrekvisiten för människohandel bör därför
            ses över.
          </p>
          <p xml:id="i-B78YaRjkkqyGnmjVd4VBt9">
            Sverige bör också se över möjligheten att staten, vid skadestånd
            på grund av brott, förskotterar skadeståndet till brottsoffret
            i likhet med vad som gäller i merparten av EU:s medlemsländer.
            Det blir särskilt viktigt i de fall då brottsoffret tvingas lämna
            landet efter domen.
          </p>
          <head xml:id="i-32Xa291HFPJEo74HHCXdgd" type="h2">
            Prostitution
          </head>
          <p xml:id="i-QxxRgtLLiVtmJ7fzhwzD2k">
            Prostitution är ett missbrukande av kvinnans kropp. Mannen betalar
            och köper sig rätten att utnyttja en annan människas kropp. Ingen
            människa som missbrukas på detta sätt kan förbli hel som människa.
            De permanenta fysiska och psykiska skadorna lämnar spår för resten
            av livet. En prostituerad kvinna är skyddslös och ett brottsoffer
            för mäns maktutövning och därmed berövad sin mänskliga värdighet.
            Dessutom utsätts hon för risken att smittas av sexuellt överförbara
            sjukdomar.
          </p>
          <p xml:id="i-KTam5XkbrGP7KWeBuaMwcv">
            Den prostituerade kvinnan är oftast anonym. Genom namnlösheten
            förmedlar hon till omgivningen att hon inte är verklig och ingen
            behöver heller komma ihåg henne. Naturligtvis underlättar detta
            för köparen att utan samvetsbetänkligheter genomföra sin del i
            transaktionen. Män som utnyttjar prostituerade kvinnor visar inte
            endast ett förakt för kvinnokroppen utan också för kvinnan som
            person. Ingen väljer frivilligt att prostituera sig utan bakgrunden
            är i stället ofta en historia fylld av fysiska och/eller psykiska
            övergrepp, drogmissbruk, brist på kärlek och fattigdom.
          </p>
          <p xml:id="i-PFPhxjhnQqQy5PYztaBGER">
            Mot bakgrund av detta resonemang anser vi att prostitution aldrig
            får behandlas som ett yrke bland andra varken vad gäller lagstiftning,
            reglering av arbetstider, semester, bildande av fackförbund eller
            annat. Där man har legaliserat prostitution leder det till normalisering
            av fenomenet. I Nederländerna menar man att eftersom verksamheten
            alltid har funnits får den heller inte förbjudas. I stället skyller
            man den prostituerades förnedring på länders förbud mot verksamheten,
            eftersom valet av yrke är självvalt. Genom detta sanktionerar
            staten synen på kvinnan som handelsvara, och det motverkar alla
            försök att uppnå jämställdhet mellan könen. Resonemanget är för
            mig helt oacceptabelt. Lagarna till skydd för de prostituerade
            i Nederländerna kan möjligen skydda dem till viss del, men omöjliggör
            samtidigt kampen mot detta destruktiva inslag i våra samhällen.
            Prostitution hör inte hemma i samhällen där grundstommen är alla
            människors lika värde. Man får aldrig tillåta en människa att
            köpa en annan. Vi anser att Sverige, i EU och i andra internationella
            sammanhang, ska verka för att prostitution förbjuds.
          </p>
          <head xml:id="i-TZgdeo2BZbZD99saLDTxei" type="h1">
            Kvinnlig könsstympning
          </head>
          <p xml:id="i-6SGFFtjJue7RnHbatGTXbX">
            127 miljoner kvinnor har blivit könsstympade i Afrika. Två miljoner
            flickor drabbas varje år trots att många afrikanska länder lagstiftat
            mot ingreppet. Könsstympning är en skadlig sedvänja som medför
            allvarliga psykologiska och medicinska konsekvenser. Ingreppet
            är traumatiskt och påverkar flickan och senare kvinnan psykiskt
            och fysiskt under hela livet. Exempelvis kan nämnas kroniska infektioner,
            cystor, frigiditet, sterilitet, ökad risk att smittas av hiv och
            smärtor vid samlag. Ännu mera påtagligt blir problemen av stympningen
            vid barnafödsel. Då riskerar kvinnorna att dö i barnsäng och barnet
            att dö av syrebrist. Allt detta lidande sker i ett enda syfte,
            nämligen att ge mannen full kontroll över kvinnan. Kvinnlig könsstympning
            förekommer i Sydamerika och Asien, men det är i länderna kring
            Afrikas horn Somalia, Sudan, Djibouti, Etiopien och Eritrea som
            det är som vanligast förekommande. Här beräknas så gott som samtliga
            kvinnor vara könsstympade. Åldern för ingreppet kan variera från
            en månad upp till tolv år beroende på vilken typ av könsstympning
            det handlar om. Orsakerna till könsstympning är inte religiösa
            utan praktiserades redan i gammalegyptisk tid. Det är svårt att
            ändra en djupt rotad tradition, och det sociala trycket är stort.
            En flicka som inte är omskuren riskerar att inte bli gift och
            att aldrig bli betraktad som en vuxen kvinna. Många afrikanska
            kvinnor lever under föreställningen att lidande tillhör livet.
            De inbillas att en oomskuren klitoris kan orsaka impotens hos
            män och att deras barn kan dö. Trots det allvarliga med könsstympning
            är det inte speciellt uppmärksammat i biståndssammanhang. Kristdemokraterna
            vill ändra på detta och anser det viktig att inom ramen för biståndsarbetet
            aktivt stödja kampen mot denna gamla, skadliga och barbariska
            sedvänja. Ett uppvaknande behövs, och många av de kvinnoorganisationer
            som verkar mot könsstympning talar i dag öppet om ingreppet som
            ett allvarligt problem särskilt den faraoniska varianten (infibulationen)
            då kvinnans hela könsorgan skärs bort och sys ihop så att endast
            en liten öppning återstår. Den är den brutalaste, mest riskfyllda
            och samtidigt den vanligaste könsstympningen. De barnmorskor som
            utför könsstympningar, med glasskärvor eller rakblad som redskap,
            måste påverkas att sluta med verksamheten och ges andra uppgifter
            i samhället. Informationen om könsstympningens farliga konsekvenser
            måste också förbättras till invandrarkvinnorna i Sverige liksom
            till svensk hälso- och sjukvårdspersonal. Vi anser att delar av
            det multi- och bilaterala biståndet bör riktas till kvinnoorganisationer
            som kämpar mot kvinnlig könsstympning och till intensiva informations-
            och upplysningskampanjer om de negativa konsekvenserna av bruket
            av denna sedvänja, i biståndsländerna och i vårt eget land.
          </p>
          <p xml:id="i-TZmeogaLbpHm9AhhooSKRm">
            Kritik har framförts i bl.a. Europaparlamentet om att västländerna
            går alltför långsamt fram i frågan om kvinnlig könsstympning (trots
            att bruket numera är olagligt i Schweiz, Sverige, Storbritannien
            och USA). Vi anser att EU ska erkänna kvinnlig könsstympning som
            ett brott mot grundläggande mänskliga rättigheter. Vi anser vidare
            att lagstiftning och praxis måste innebära ett reellt skydd för
            den som söker asyl på grund av förföljelse på grund av kön.
          </p>
          <head xml:id="i-2mcVanzrPVqH76VkBaAHDc" type="h1">
            Prenatal könsdiskriminering
          </head>
          <p xml:id="i-CGRanPQV1mJswj1A2DHbAt">
            Andelen kvinnor i förhållande till män har sjunkit dramatiskt
            de senaste årtiondena, framför allt i Asien. Uppskattningar visar
            att 60 miljoner kvinnor saknas i den delen av världen. Orsakerna
            är aborter av flickfoster, undernäring och överarbete bland kvinnor.
            I många länder är spädbarnsdödligheten högre bland flickor detta
            på grund av att flickor ofta får sämre vård och behandling redan
            som nyfödda.
          </p>
          <p xml:id="i-QpJQt7ScSCp5pwL8CxQMSi">
            Vi anser att det finns all anledning för Sverige, som ett föregångsland
            i arbetet för demokrati och mänskliga rättigheter, att målinriktat
            arbeta för att frågan om prenatal könsdiskriminering kommer upp
            på den internationella politiska dagordningen och behandlas inom
            FN.
          </p>
          <p xml:id="i-HzSjeyZrrbFL4u5QcYxcXH">
            Inom utvecklingsarbetets ram anser vi att stöd också bör ges
            till kvinnoorganisationer, läkare, jurister och vetenskapsmän
            som arbetar i kampen mot könsbestämning av foster. Initiativ bör
            också tas till allmän utbildning och upplysningskampanjer för
            att ändra attityder till kvinnors människovärde och mänskliga
            rättigheter.
          </p>
          <head xml:id="i-XcRcddrRgav8r5ZP32QYJN" type="h1">
            Våld mot kvinnor och barn
          </head>
          <p xml:id="i-17dVGwedeSVH5Rd3WeAKvM">
            Våld mot kvinnor förekommer i alla samhällen och samhällsklasser
            och är också ett problem i Sverige. Statistiken är dyster över
            kvinnor som misshandlas och dödas av närstående män. Många kvinnor
            utsätts för våld i hemmet, och det tar sig olika uttryck under
            kvinnors hela livscykel. Flickfoster fördrivs, flickebarn dödas
            och flickor utsätts för könsstympning, sexuella övergrepp och
            våldtäkter. Sexuella trakasserier i skolan är t.ex. ett alltmer
            uppmärksammat problem i Sverige.
          </p>
          <head xml:id="i-YGSEM3KXE3AZbQ121987Mu" type="h2">
            Sydafrika
          </head>
          <p xml:id="i-QmM3zXBx8hSTisLuDLF3G5">
            I Sydafrika anmäls varje år 52 000 våldtäkter (annan statistik
            visar på omkring 1,6 miljoner våldtäkter per år). Det är en av
            världens högsta siffror för våld mot kvinnor. Kvinnors svaga ställning
            i den sydafrikanska kulturen förvärras i samband med utbredd fattigdom
            och den svåra situation som råder för flickor i Sydafrikas många
            kåkstäder. Enligt en undersökning från 2002 (grundad på svar från
            2 000 tonåringar) uppger 39 % av tonårsflickorna i Sydafrika att
            de någon gång våldtagits. En tredjedel säger att de är rädda för
            att neka till sex. 16 % av de undersökta medger att de gått med
            på sex i utbyte mot pengar, sprit, mat eller annat. En rapport
            från Human Rights Watch (HRW) visar att unga flickor i Sydafrika
            slutar skolan för att de dagligen utsätts för sexuella trakasserier,
            förföljelser och våldtäkter. Det är deras manliga skolkamrater
            och manliga lärare och föreståndare som står för övergreppen och
            mobbningen. Den sydafrikanska regeringen har genomfört flera lagändringar
            för att få bukt med problemet. Likväl följs inte lagstiftningen
            av lokala skoladministrationer som i stället uppmanar de våldförda
            flickorna och deras familjer att inte anmäla övergreppen. Flickorna
            lär sig därmed att sexuella övergrepp och trakasserier är en del
            av skolvardagen och väljer därför att stanna hemma.
          </p>
          <p xml:id="i-N8fxKqXiTGvH3BFf2CirzT">
            Vi anser att det finns all anledning för Sverige att föra upp
            den afrikanska flickans skolsituation på den internationella politiska
            dagordningen för att på så vis förmå de sydafrikanska myndigheterna
            att ta tag i problemet våld riktat mot kvinnor. Vi anser också
            att regeringen i sina samtal med den sydafrikanska regeringen
            och dess utbildningsdepartement bör uppmana landet att presentera
            en handlingsplan för att åtgärda problemet med sexuella övergrepp
            i skolorna. Det bör påpekas att den sydafrikanska regeringen har
            förpliktelser att tillhandahålla skolundervisning utan diskriminering
            grundad på kön detta både enligt den egna konstitutionen och enligt
            de internationella avtal som den sydafrikanska regeringen ratificerat.
          </p>
          <head xml:id="i-XzJhRfBzb8m2NmNiS2cb4F" type="h1">
            Barnäktenskap
          </head>
          <p xml:id="i-8fCnuNDwLSf9HWCgwo62vB">
            Barnäktenskap är en plåga som drabbar miljontals flickor. De
            stängs in i ett liv som ofta är fyllt av smärta och elände. Att
            tvinga barn till förtida giftermål är inte bara fysiskt och psykiskt
            skadligt det innebär också ett övergrepp mot deras individuella
            frihet. Barnäktenskap förekommer över hela världen, inte minst
            i Europa. Bland de cirka tre miljoner romerna i Central- och Östeuropa
            är barnäktenskap ett vanligt förekommande fenomen (bl.a. i det
            blivande EU-landet Rumänien). Romerna anses vara Europas fattigaste
            folkgrupp, och deras levnadsnivå ligger i nivå med Botswana och
            Zimbabwe enligt en FN-rapport. Här krävs det tydliga krav från
            Sverige och EU för att förhindra denna form av brott mot mänskliga
            rättigheter. Detta bör också vara ett krav i förhandlingar med
            kandiderande medlemsländer till Europeiska unionen.
          </p>
          <p xml:id="i-PRcH16qCKWchvLBpqpqys5">
            Det krävs också insatser för att minska fattigdom och öka utbildningsnivån.
            Länder i Afrika söder om Sahara har en mycket hög andel gifta
            flickor i åldern 1519 år (Kongo-Kinshasa 74 %, Niger 70 % och
            Uganda 50 %). I Afghanistan säljer fattiga bönder sina döttrar
            för att kunna betala skulder. Traditionen i Afghanistan har varit
            att flickor gifts bort så fort de når puberteten. Men t.o.m. sjuåriga
            flickor har sålts till äldre män. Krafttag krävs mot denna form
            av grov kränkning av de mänskliga rättigheterna.
          </p>
        </div>
        <div type="motSignatures">
          <list>
            <item xml:id="i-MaeCANZSYHCgCLMvMQEorR" who="i-43NmWWYd8vEgZrkoXWWCXx">
              Rosita Runegrund (kd)
            </item>
            <item xml:id="i-4aZWWZCqveRr3YRBXe7DYj" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
