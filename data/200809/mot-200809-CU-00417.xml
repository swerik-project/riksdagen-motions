<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00417">
  <teiHeader>
    <fileDesc>
      <titleStmt>
        <title>Avskaffande av den nationella träbyggnadsstrategin</title>
        <author corresp="i-BiMpWamDCrtYZ5cYZ97cjT">av Malin Löfsjögård m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffande av den nationella träbyggnadsstrategin</title>
          <idno type="rdwebb">GW02C417</idno>
          <rs type="number">C417</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C417/text</ref>
          <ref type="dokument_url_html">http://data.riksdagen.se/dokument/GW02C417</ref>
          <ref type="dokumentstatus_url_xml">http://data.riksdagen.se/dokumentstatus/GW02C417</ref>
          <ref type="doc">http://data.riksdagen.se/fil/20DB3929-A459-4AB9-BDE8-2C15BF7E7F60</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BiMpWamDCrtYZ5cYZ97cjT</idno>
            <name>Malin Löfsjögård</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3yxZS9hLK7hCkixTHD1Mt8" type="signed"/>
        <correspContext corresp="i-3yxZS9hLK7hCkixTHD1Mt8">
          <note type="signatory" corresp="i-BiMpWamDCrtYZ5cYZ97cjT"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-2eUedSeKoAwhKKkAjwmDu5" type="numbering">
          <date when="2008-10-08"/>
        </correspAction>
        <correspAction xml:id="i-WwZZeMqm6KVKr2fgAHq8Ne" type="submission">
          <date when="2008-10-07"/>
        </correspAction>
        <correspAction xml:id="i-WpepcPo8EMr763p3jBorjD" type="transfer">
          <date when="2008-10-07"/>
        </correspAction>
        <correspAction xml:id="i-LdsKyETXKg4DMPwHDEG2rd" type="assigned"/>
        <correspContext corresp="i-LdsKyETXKg4DMPwHDEG2rd">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DX46wSmSibQvWEWUZkJEL5">
            Förslag till riksdagsbeslut
          </head>
          <list style="ol">
            <item xml:id="i-Msk5ReH7mPsjdiFCQQgsKi">
              Riksdagen tillkännager för regeringen som sin mening vad som
              anförs i motionen om att avskaffa den nationella träbyggnadsstrategin
              och tillhörande kommitté.
            </item>
            <item xml:id="i-RyzQRSqEG2nrVBQqVV2xrR">
              Riksdagen tillkännager för regeringen som sin mening vad som
              anförs i motionen om att säkerställa att det fortsatta arbetet
              inom områdena God bebyggd miljö och Hållbara städer utgår från
              vetenskapligt bevisade fakta och byggmaterialneutralitet för att
              bästa möjliga miljöeffekt ska kunna uppnås.
            </item>
          </list>
        </div>
        <div type="motContent">
          <head xml:id="i-Fagx48Lo14DrCJuRR1Y3ku" type="h1">
            Motivering
          </head>
          <p xml:id="i-JDLmkSYhg4XFPLmhBfySsW">
            Den förra regeringen beslutade om en nationell träbyggnadsstrategi
            som startade 2004. Det övergripande målet var att öka träbyggandet
            och visionen en 30-procentig ökning av antalet flerbostadshus
            byggda i trä inom en femårsperiod. Denna statliga träbyggnadsstrategi
            marknadsförs och ger fortbildning i syfte att öka träbyggandet
            under flagg av Regeringskansliet. Inga liknande satsningar eller
            strategier finns för andra byggmaterial. Att på detta sätt ensidigt
            framhålla ett enskilt byggmaterial framför andra är inget annat
            än att snedvrida konkurrensen en ensidig satsning som starkt kan
            ifrågasättas om den genomförs på rätta grunder baserade på vetenskapligt
            bevisade fakta. Företrädare för andra byggmaterial har starkt
            ifrågasatt satsningen och grunderna bakom den.
          </p>
          <p xml:id="i-SihpTqWGCmLHFtGnm2Em4y">
            Som grund för att starta träbyggnadsstrategin anges i rapportern
            Mer trä i byggandet att trä är billigare, mer miljövänligt, skapar
            mer sysselsättning och har varit förfördelat ur brandsynpunkt.
            När det gäller de satsningar som gjorts efter igångsättande av
            strategin har det istället visat sig bli betydligt dyrare att
            bygga i trä, än andra jämförbara material. Exempel på detta finns
            från byggprojekt i olika kommuner, t.ex. Nybro, Åre och Falun.
            När det gäller frågan om trä är mer miljövänligt jämfört med andra
            byggmaterial kan konstateras att för hus så är det inte i själva
            byggfasen som de stora miljövinsterna finns utan det är användningsfasen
            som är det viktiga att koncentrera sig på. När träbyggnadsstrategin
            var ute på remiss svarade institutionen för miljösystemanalys
            vid Chalmers tekniska högskola att om man vill uppnå minskad energianvändning
            och minskade koldioxidutsläpp så är det viktigare att göra insatser
            rörande användningsfasen än materialval vid byggandet. Det är
            huskonstruktion, byggmaterial och uppvärmningssystem i kombination
            som utgör vad det blir för energianvändning och miljöeffekter
            under användningsfasen.
          </p>
          <p xml:id="i-64sExqqz8VC3cYBRSGdRef">
            När den nationella träbyggnadsstrategin startade 2004 tillsattes
            en kommitté, och verksamheten placerades inom Näringsdepartementet.
            Skogsnäringen inrättade 2006 ett eget kansli, Sveriges Träbyggnadskansli,
            som etablerat ett nära samarbete med den nationella träbyggnadsstrategin.
            Referensobjekt byggs och gemensamma marknadsföringskampanjer genomförs
            och överallt skyltas med Regeringskansliets logo som då, medvetet
            eller omedvetet, utgör någon slags garant för det som genomförs.
            Det är anmärkningsvärt att Regeringskansliet på detta sätt favoriserar
            ett byggnadsmaterial framför andra. Än mer anmärkningsvärt är
            att det görs utan att ifrågasätta på vilka grunder detta görs
            eller vilka konsekvenser som kan uppstå. Även under 2007 fortsätter
            Näringsdepartementet med seminarium som Staten bygger i trä. Hösten
            2007 inbjuder Näringsdepartementet till ytterligare träseminarium
            med titeln Bygg klimatvänligt i trä. Syftet med seminariet är
            att marknadsföra att trähus minskar utsläppen av koldioxid, men
            man tar inte hänsyn till hela livscykeln. I tidningen Byggindustrin
            gick det i juni 2007 att läsa om hur Boverkets dåvarande generaldirektör
            Ines Uusmann berättar om att Byggkostnadsforum har delat ut bl.a.
            140 miljoner kronor till projekt för att stärka träbyggandet och
            ge betong och stål ökad konkurrens.
          </p>
          <p xml:id="i-EaF38WMc68QDAyZ1k9o6TT">
            Flera remissinstanser var skarpt kritiska och varnade för konkurrenssnedvridning
            när förslaget till träprogram 2004 var ute på remiss, bl.a. Kommerskollegium,
            Konkurrensverket och Statskontoret.
          </p>
          <p xml:id="i-DqYaxALXxuFxhT7x133eLu">
            Ett liknande träbyggnadsprogram startade i Norge år 2000. Eftas
            övervakningsmyndighet ESA har granskat det norska träbyggnadsprogrammet
            och kommit fram till att det strider mot de lagar som upprättats
            i the European Economic Areas. Enligt beslutet är det norska träbyggnadsprogrammet
            konkurrenssnedvridande och det statliga bidraget ska återbetalas.
          </p>
          <p xml:id="i-GYr5G9J2uSonZsERASnyvf">
            Träbyggnadsstrategin skulle avslutas 2006, men den har förlängts
            och ett slutdatum har angetts till 31/12 2008. Orsaken till förlängningen
            är att de planerade referensobjekten har blivit försenade på grund
            av problem med leveranstider och överklagande i planärenden.
          </p>
          <p xml:id="i-KEGER6yV56tcEytKxTDun5">
            Tyvärr har det kommit signaler på att det planeras för någon
            slags förlängning eller fortsättning på programmet inom Näringsdepartementet
            även efter detta datum. I texten i avsnitt 3.6.15 God bebyggd
            miljö (utgiftsområde 20) i budgetpropositionen för 2009 nämns
            att erfarenheterna från den nationella träbyggnadsstrategin ska
            ingå i det kommande arbetet inom området. Efter kontakt med Regeringskansliet
            anges att Näringsdepartementet på ett eller annat sätt avser fortsatta
            arbetet inom den nationella träbyggnadsstrategin genom att involvera
            det i arbetet med Hållbara städer och God bebyggd miljö. Regeringens
            arbete med långsiktigt hållbar utveckling och byggande som bl.a.
            beskrivs i budgetpropositionen för 2009 är viktigt. Ska detta
            arbete få effekt måste ett hus hela livscykel beaktas och inte
            bara själva byggskedet samt att arbetet måste involvera alla husbyggnadsmaterial
            för att verkligen kunna uppnå miljöeffekter. Arbetet måste inriktas
            på att få med sig hela byggmaterialbranschen i arbetet mot ett
            mer hållbart och miljövänligt byggande med fokus på den totala
            miljöbelastningen, inte i att favorisera enskilda byggmaterial
            framför andra. Det som ska gälla är rätt material på rätt plats
            vid rätt tidpunkt och grunden för val av material och konstruktion
            måste vara livscykelperspektivet där samtliga aspekter, kostnader
            och miljöpåverkan tas med och det måste utgå från vetenskapligt
            bevisade fakta.
          </p>
          <p xml:id="i-P5Y5NNQk3qj4Mts23euNNz">
            Med hänvisning till det anförda yrkas på avskaffande av träbyggnadsstrategi
            och tillhörande kommitté samt säkerställa att det fortsatta arbetet
            inom områdena God bebyggd miljö och Hållbara städer utgår från
            vetenskapligt bevisade fakta och byggmaterialneutralitet för att
            bästa möjliga miljöeffekt ska kunna uppnås.
          </p>
        </div>
        <div type="motSignatures">
          <list>
            <item xml:id="i-SwZaCoNhAjYVup6PzGzDp3" who="i-BiMpWamDCrtYZ5cYZ97cjT">
              Malin Löfsjögård (m)
            </item>
            <item xml:id="i-WaNSikc5aFNHN7phqzyqy4" who="i-7BVrTrBc6AJDkYa3WEfLxy">
              Jan R Andersson (m)
            </item>
            <item xml:id="i-Qbqrqc6YgLxNAkLDTRRM7G" who="i-Ev6Dx3pWj2WT32VGQpabaz">
              Finn Bengtsson (m)
            </item>
          </list>
        </div>
      </div>
    </body>
  </text>
</TEI>
