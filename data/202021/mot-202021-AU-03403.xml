<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-03403">
  <teiHeader>
    <fileDesc>
      <titleStmt>
        <title>Utgiftsområde 13 Jämställdhet och nyanlända invandrares etablering</title>
        <author corresp="i-63whZFxsr3MAneyb8u5Db3">av Magnus Persson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3403 av Magnus Persson m.fl. (SD)</title>
          <idno type="rdwebb">H8023403</idno>
          <rs type="number">3403</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H8023403/text</ref>
          <ref type="dokument_url_html">http://data.riksdagen.se/dokument/H8023403</ref>
          <ref type="dokumentstatus_url_xml">http://data.riksdagen.se/dokumentstatus/H8023403</ref>
          <ref type="docx">http://data.riksdagen.se/fil/51266CF2-8D35-4879-B3A1-D2A83C01D122</ref>
          <ref type="pdf">http://data.riksdagen.se/fil/228FC6E6-179D-44B1-AF33-F6C0E6EB1772</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EnWkLSqo8XWfsm9cNHAbXB" type="signed"/>
        <correspContext corresp="i-EnWkLSqo8XWfsm9cNHAbXB">
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-HUSmFsL1Y8xYLMbYyPfby2"/>
          <note type="signatory" corresp="i-4wsP6LwQoWWj732ozhmgSc"/>
        </correspContext>
        <correspAction xml:id="i-DuvLt2w56VEvZmUuAsN8ZN" type="submitted">
          <date when="2020-10-06"/>
          <time when="14:52:34"/>
        </correspAction>
        <correspAction xml:id="i-DZLKJJzr1SGUngKCw1Ty6M" type="reviewed">
          <date when="2020-10-06"/>
          <time when="18:12:53"/>
        </correspAction>
        <correspAction xml:id="i-8JFbQGxyP6zBd9AioqTBvB" type="referred">
          <date when="2020-10-14"/>
        </correspAction>
        <correspAction xml:id="i-76dqNDEiRWQzW7Kio9uXnJ" type="assigned">
          <date when="2021-11-16"/>
          <time when="13:47:31"/>
        </correspAction>
        <correspContext corresp="i-76dqNDEiRWQzW7Kio9uXnJ">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-Gu7mzRJt8WTRdFoe13uSeZ" type="behandlas_i"/>
        <correspContext corresp="i-Gu7mzRJt8WTRdFoe13uSeZ">
          <ref type="uppgift">2020/21:AU1</ref>
          <ref type="ref_dok_id">H801AU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Jämställdhet och nyanlända invandrares etablering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JkUo78p5iQbTTpruZVjnMP" type="motHeader">
        <div xml:id="i-8n8JddaRkDEHV7EryEGWw7" type="motTitle">
          Motion till riksdagen 2020/21:3403 av Magnus Persson m.fl. (SD)
          Utgiftsområde 13 Jämställdhet och nyanlända invandrares etablering
        </div>
      </div>
      <div xml:id="i-USNgeixdEaUc7sQ3YSCr2V" type="motBody">
        <div xml:id="i-LA53XxhcREdqnad6fbyzvS" type="motProposal" subtype="förslag">
          <head xml:id="i-PKLELhpu6svfbRSarVEfbb">
            Förslag till riksdagsbeslut
          </head>
          <list xml:id="i-TTEjEuPByQAvpJzP1C6y4A">
            <item xml:id="i-KT5qtowfrs5RZwXeii8T2j" sortKey="Yrkande 1">
              Riksdagen anvisar anslagen för 2021 inom utgiftsområde 13 Jämställdhet
              och nyanlända invandrares etablering enligt förslaget i tabell
              1 i motionen.
            </item>
          </list>
        </div>
        <div xml:id="i-E23eemCk1rNWigVvpJig3G" type="motContent">
          <head xml:id="i-L9TA4CHSBKkWrmQKQECody" type="h1">
            Bakgrund
          </head>
          <p xml:id="i-QMMhQPT5Q4hxe2KqCyaVNa">
            Utgiftsområdet omfattar nyanlända invandrares etablering, diskriminering,
            jämställdhet, åtgärder mot segregation och myndigheterna Jämställdhetsmyndigheten,
            Delegationen mot segregation, Diskrimineringsombudsmannen och
            Nämnden mot diskriminering. Sverigedemokraterna delar utgångspunkten
            om likabehandling och att vare sig kön, härkomst eller andra medfödda
            karaktärsdrag ska påverka människors möjlighet att leva, verka
            och uppnå sina drömmar.
          </p>
          <p xml:id="i-5sPfdnftjh3JHB2ySoDs3E">
            Sverigedemokraterna motsätter sig ineffektiva och kostnadsdrivande
            etablerings­åtgärder och särskilda möjligheter som endast tillkommer
            personer med utländsk bakgrund. De reformer vi föreslår för en
            balanserad arbetsmarknad, en stark välfärd och ett levande näringsliv
            kommer samtliga invånare till del och bygger ett sammanhållet
            Sverige. Det faktum att Sverige idag lider av utbredd segregering,
            både på bostads- och arbetsmarknaden är en direkt följd av nu
            gällande mål och politisk inriktning inom integrationspolitiken.
            Det integrationspolitiska mål som fastslagits av Sveriges riksdag
            bygger på att det offentliga ska finansiera åtgärder för att förstärka
            skillnader, separata identiteter och parallellsamhällen.
          </p>
          <p xml:id="i-MwHJu8B4yYUwzUV1rDknkU">
            Sverige är ett av världens mest jämställda länder, men denna
            jämställdhet kan aldrig tas för given. Det krävs krafttag från
            samhällets sida för att ta itu med de hot mot jämställdheten som
            bland annat kvinnovåldet, hedersförtrycket och otryggheten bland
            unga tjejer vittnar om. En dålig löneutveckling inom den kvinnodominerade
            offentliga sektorn i kombination med höga sjukskrivningstal bland
            kvinnor gör att kvinnliga pensionärer får betala ett högt ekonomiskt
            pris på ålderns höst. Därtill kan en dålig arbetsmiljö bidra negativt
            till både den psykiska och den fysiska hälsan.
          </p>
          <head xml:id="i-Ru5g7WGfbKYXozamskfvJj" type="h1">
            Politikens inriktning
          </head>
          <p xml:id="i-6okqHsZnta7rVzfEbZzEeF">
            Svensk integrationspolitik är, och har under många år varit,
            omfattande. Integrations­insatserna har varit av bred karaktär
            och de har kostat miljardbelopp. Trots detta ökar otryggheten,
            dödsskjutningarna, bilbränderna, våldet mot blåljuspersonal och
            sexual­brotten. Tidigare beprövad politik på området har fallerat
            och att fortsätta i samma riktning vore ansvarslöst. Vi väljer
            en annan väg. Vår politik fokuserar inte på särlösningar utan
            riktar sig till samtliga invånare.
          </p>
          <p xml:id="i-Vxs83kzo5EG4LwgvuHrX7B">
            Det integrationspolitiska arbetet ska fokusera på att skapa förutsättningar
            för enskilda att anta majoritetsbefolkningens normer, värderingar
            och livsmönster i till­räcklig grad för att bli en fungerande
            och självförsörjande del av majoritetssamhället. Det går inte
            att tvinga människor till svenskhet; den enskildes integration
            i Sverige handlar om personlig mognad och enskilt ansvar. Samhället
            bör i stället arbeta med en tydlig incitamentsstruktur som enligt
            principen om frihet under ansvar ger rättigheter efter ansträngning.
          </p>
          <p xml:id="i-Wde9fsy6siAq4UYgQ8sAc6">
            Arbetet ska vidare utgå ifrån att både den inhemska och den invandrade
            befolk­ningen lever under samma samhälleliga tak och över samma
            skyddsnät. Samhället ska i största möjliga utsträckning undvika
            särskilda lösningar för vissa grupper och skapa en tydlig incitamentsstruktur
            för att lära sig det svenska språket och göra sig själv anställningsbar.
          </p>
          <p xml:id="i-TkgjPUpkEHX96fJ2NytZuG">
            Även om Sverige kommit långt i arbetet för att främja kvinnors
            rätt till trygghet i lika hög utsträckning som män, vittnar kvinnovåldet,
            hedersförtrycket och den utbredda otryggheten bland den kvinnliga
            delen av befolkningen om att dessa rättigheter alltjämt utmanas.
            Särskilt det sexualiserade våldet visar tydligt på att kvinnor
            fortsatt är offer för mäns våld i hög utsträckning, och att det
            får långtgående konsekvenser för kvinnors upplevda trygghet.
          </p>
          <p xml:id="i-LBsrmCVNQFgrYKibKLYQAH">
            Sverigedemokraternas övergripande vision för jämställdhetspolitiken
            är att såväl kvinnor som män ska ha samma möjligheter, rättigheter
            och skyldigheter. Att kvinnor och män ska respekteras i lika hög
            utsträckning och därtill åtnjuta frihet och trygghet i lika stor
            utsträckning, i hemmet såväl som offentligt, är en självklarhet.
            Sverigedemo­kraterna gör därför satsningar för att komma åt det
            hedersrelaterade våldet, mäns våld mot kvinnor, och våld i nära
            relationer, samt för att förbättra kvinnors upplevda trygghet
            i vardagen.
          </p>
          <p xml:id="i-82HY2XKwzwDRdUwKPpYySg">
            Ett kunskapslyft behövs för att personer som kommer i kontakt
            med hedersutsatta individer bättre ska förstå hedersförtryckets
            uppkomst och strukturer, samt för att på bästa sätt kunna hjälpa
            dem som utsätts. Samhället behöver tydligt markera mot hedersvåldet
            genom att skärpa de straff som utdelas för hedersrelaterade brott,
            och därtill införa en egen brottsrubricering för hedersvåld. Det
            behövs också omfattande stödinsatser för den individ som lyckas
            bryta sig loss från hedersförtrycket och ska påbörja ett nytt
            liv i frihet.
          </p>
          <p xml:id="i-93Nd4zVV6YELhZEEY6VK96">
            En kontaktförbudsreform behövs för att bättre kunna skydda de
            personer som utsatts för våld i en avslutad eller pågående parrelation.
            Ingen kvinna ska behöva sätta livet till för att samhället brustit
            i sitt åtagande och misslyckats med att förhindra ett mord. Relationsvåld
            måste betraktas som den grova brottslighet det faktiskt handlar
            om, och de som utsätts måste i betydligt högre utsträckning mötas
            av personer med gedigen kompetens på området. Kvinnojourerna behöver
            mer resurser för att bättra kunna bedriva sin viktiga verksamhet.
          </p>
          <p xml:id="i-APToL9NAH8CigBS64K9aGx">
            Det behövs fler anställda inom polisväsendet så att våldtäktsanmälningar
            kan utredas snabbare, och inte staplas på hög. Poliserna bör också
            vara synligare ute på gator och torg än vad de är idag, för att
            öka tryggheten i det offentliga rummet, som ofta upplevs som extra
            otryggt bland kvinnor. Straffen för sexualbrott, olaga förföljelse
            och grov kvinnofridskränkning bör skärpas avsevärt, och ett tydligare
            brottsofferperspektiv bör genomsyra hela rättsprocessen.
          </p>
          <p xml:id="i-2fS8SrbUTrywnrbgSq7R3Q">
            Arbetsgivare ska bedriva ett aktivt arbetsmiljöarbete för att
            säkra anställdas trygghet på arbetsplatsen. Det är därför nödvändigt
            att antalet arbetsgivare som bedriver SAM – systematiskt arbetsmiljöarbete
            – fortsatt följs upp årligen. Den ekonomiska jämställd­heten behöver
            öka genom att möjliggöra att fler kvinnor som idag arbetar ofrivillig
            deltid istället kan arbeta heltid. Slutligen måste arbetsvillkoren
            inom den kvinno­dominerade offentliga sektorn förbättras, för
            att komma till rätta med de höga sjukskrivningstalen bland framförallt
            kvinnor.
          </p>
          <head xml:id="i-3JJiXS795XjkAfLMvd5TV1" type="h1">
            4 Sverigedemokraternas satsningar
          </head>
          <head xml:id="i-Dwr1iPrQXxqiw1w5ytDaAH" type="h2">
            4.1 Etableringsåtgärder
          </head>
          <p xml:id="i-A73bAvtqWnFCExn7bpMs57">
            Anslaget finansierar verksamhet och insatser för att stimulera
            etableringen i arbets- och samhällslivet, bland annat genom föreningar
            baserade på etnisk grund, genom civil­samhället enligt förordningen
            (2016:1364) om statsbidrag till verksamheter för asylsökande m.fl.
            och genom så kallade flyktingguider och familjekontakter enligt
            förordningen (2010:1122) om statlig ersättning för insatser för
            vissa utlänningar. En mindre del av anslaget finansierar insatser
            inom samhällsinformation och språkinlärning.
          </p>
          <p xml:id="i-EENtD6dPZ3GkVvG5dQd8BS">
            Sverigedemokraternas reformer på migrationsområdet innebär att
            merparten av de asylavgöranden som väntar snabbt kan behandlas.
            Eventuella satsningar för att främja etablering bör i princip
            inte ske förrän ett asylärende avgjorts. Anslaget har idag också
            karaktären av pengar som söker projekt, det vill säga regeringen
            saknar tydliga verksamhetsmål, vilket alltid påverkar kvaliteten.
          </p>
          <p xml:id="i-L6GQznXEwEVXHKfmsLSGez">
            Vad gäller föreningar baserade på etnisk grund visar vetenskapliga
            undersökningar att den typen av organisationer tenderar att hindra
            nyanländas etablering i ett nytt land, detta eftersom själva syftet
            med föreningen är att förstärka och bibehålla en separat identitet,
            något som torde stå i direkt motsats till integrationspolitikens
            mål.
          </p>
          <p xml:id="i-QDMZE3KJ9o92ZuJRC7DXR8">
            Vad gäller stöd genom civilsamhället enligt förordningen (2016:1364)
            om statsbidrag till verksamheter för asylsökande m.fl. så är det
            övergripande syftet att förhindra passivisering under asylprövningen.
            Med Sverigedemokraternas migrations­politik kommer antalet asylsökande
            minska drastiskt och likaså prövotiden, varför insatserna inte
            behövs. I tillägg till detta finns ingen anledning för samhället
            att spendera resurser på enskilda som kanske inte kommer att stanna
            längre än ett par månader i landet.
          </p>
          <p xml:id="i-VWaRHyMJEvT43ykWuGAQQs">
            Vad gäller stödet till flyktingguider och familjekontakter enligt
            förordningen (2010:1122) om statlig ersättning för insatser för
            vissa utlänningar ser Sverige­demokraterna det inte heller som
            statens uppgift att hjälpa enskilda att bygga sociala nätverk,
            skaffa kontakter eller skapa aktiviteter för föräldralediga. Vad
            gäller språk­inlärning så står ordinarie sfi till förfogande för
            målgruppen.
          </p>
          <p xml:id="i-E9xGaELtkNouYcPAA2MWDj">
            En liten del av anslaget används i dag till informationsförmedling
            och uppföljning av invandrares etablering i samhället. Det är
            Sverigedemokraternas mening att detta bör kunna inrymmas inom
            bland annat Migrationsverkets uppdrag och de anslagsposter som
            kommer myndigheten till handa.
          </p>
          <head xml:id="i-LgZ33hifGBqiPi2HNW45A7" type="h2">
            4.2 Kommunersättningar vid flyktingmottagande
          </head>
          <p xml:id="i-YFmREd6gRJK15AYX9SDZ2q">
            Anslaget minskar i paritet med de minskade volymer som följer
            av partiets politik på det migrationspolitiska området, samt minskade
            kostnader för kommunerna i takt med att staten upphör att tvångsfördela
            nyanlända till kommuner vilka saknar kapacitet för detta. I praktiken
            innebär det att anslaget endast finns kvar för att fullfölja åtaganden
            gentemot kommuner som dimensionerat sitt mottagande efter de förutsättningar
            som gällt då staten lovat ersättningar i upp till 24 månader,
            samt för att erbjuda smärre ersättningar till de kommuner som
            kommer ta emot flyktingar fram till dess att svenskt asylmottagande
            beräknas upphöra.
          </p>
          <head xml:id="i-AKqJKwTmJNzYoDTizuRB8" type="h2">
            4.3 Hemutrustningslån
          </head>
          <p xml:id="i-MTjjRLfEUQBA7dnAnpTXqa">
            Anslaget dras in i sin helhet då möjligheten till hemutrustningslån
            upphör. Hemutrust­ningslån finns i dag tillgängligt för den som
            omfattas av det kommunala flykting­mottagandet eller är inskriven
            på Arbetsförmedlingen och har rätt till etablerings­ersättning
            samt var minst 18 år vid mottagandet.
          </p>
          <p xml:id="i-4SfVDLpwSbboufNAMy5TFQ">
            Sverigedemokraternas uppfattning är att grundläggande standard
            och boenden i Migrationsverkets regi bör tillgodose behoven för
            den som är på flykt och att ytterligare hemutrustning bör finansieras
            av egna medel. Ifråga om anhöriga skärps kraven gene­rellt avseende
            försörjning, varför hemutrustningslån inte heller ska behövas.
          </p>
          <p xml:id="i-XBubRiThXu8wCeCacL7jZr">
            Hemutrustningslån tilldelas med förmånligare villkor jämfört
            med vad som är fallet för vanliga låntagare. Möjligheten att undgå
            återbetalning är stor. År 2017 beviljades anstånd på 11 500 lån,
            vilket motsvarar 16 procent av det totala antalet lån. Totalt
            42 miljoner kronor efterskänktes, vilket motsvarar 18 procent
            av det utbetalade beloppet samma år. Mer än 700 miljoner kronor
            har efterskänkts sedan hemutrustningslånen infördes år 1991. Ytterligare
            900 miljoner bedömdes år 2018 som osäkra fordringar av CSN.
          </p>
          <head xml:id="i-yc6qwSxX9QjvKiM4Hw6aW" type="h2">
            4.4 Diskrimineringsombudsmannen
          </head>
          <p xml:id="i-DJcAdyZNQT5Ash1MRSjLTr">
            Anslaget halveras då en nedläggning av myndigheten påbörjas.
            Myndigheten fungerar bristfälligt, bidrar till rättsosäkerhet
            och utgår inte ifrån en faktisk problembild. Myndig­heten spenderar
            den största delen av sina resurser på att skapa ett behov av sin
            egen verksamhet.
          </p>
          <p xml:id="i-WiJr15BG5tpf5Smy7X947">
            För det första är antalet fall av diskriminering som myndigheten
            antar mycket litet. Sammanlagt anhängiggjorde myndigheten år 2019
            9 stämningsansökningar rörande diskriminering och 2 mål slutade
            med domstolens bifall. Myndigheten tar sig också an fall som strider
            mot principen om jämställdhet mellan könen, exempelvis har myndig­heten
            företrätt män som vägrar skaka hand med kvinnor på arbetsplatsen.
            Det lilla antalet fall beror sannolikt på att diskriminering är
            mycket ovanligt i Sverige. Samman­lagt har tre personer fällts
            för brottsbalksbrottet olaga diskriminering de senaste 10 åren
            och under 2019 slets sammanlagt 10 tvister om diskriminering i
            svensk tingsrätt. I tre fall utdömde domstolen diskrimineringersättning.
          </p>
          <p xml:id="i-3npg3gLJNoawcdaWPDMxfu">
            Myndigheten har också mottagit kritik för att verka opinionsbildande
            snarare än som en stödinsats för dem som är i behov av hjälp vid
            rättsliga tvister. Den största delen av myndighetens verksamhet
            består av kontroll av att företag följer dess riktlinjer om förebyggande
            arbete, vilka utgör en belastning för företag som är svår att
            motivera med tanke på problemets ringa omfattning.
          </p>
          <head xml:id="i-2eZAGM2KYJo7Lc7kYLnDBk" type="h2">
            4.5 Åtgärder mot diskriminering och rasism m.m.
          </head>
          <p xml:id="i-7VabE9BypP167BP6AeJJZj">
            Sverigedemokraterna står bakom tanken på ett samhälle fritt från
            rasism. Regeringens arbete mot rasism och diskriminering tenderar
            att spilla över i rent politisk verksamhet, både den del som genomförs
            av civilsamhället och den som genomförs via regeringens egna myndigheter.
            Regeringens definition av rasism är också tveksam ur ett rent
            vetenskapligt perspektiv.
          </p>
          <p xml:id="i-AYHKhoemNh6uVzvG7aqJjJ">
            Exempelvis slår den nationella planen mot rasism, liknande former
            av fientlighet och hatbrott fast att alla skillnader i inkomst
            mellan grupper endast kan bero på rasism samt att vanligt förekommande
            politiska ståndpunkter, exempelvis åsikten att det bör finnas
            en begränsning i utlänningars tillgång till välfärden, är ett
            tecken på rasism.
          </p>
          <p xml:id="i-Lgc223KHrMTdDT4XjSQ1pz">
            Regeringen ska därför återkomma med en ny nationell plan som
            utgår ifrån en vetenskapligt baserad ansats. Planen ska utgå ifrån
            den korrekta definitionen av rasism, alltså uttryck för missaktning
            på grund av etniskt ursprung. Planen ska också särskilt adressera
            de synnerligen allvarliga och oprovocerade våldsbrott som majoritets­befolkningen
            återkommande utsätts för av personer med utländsk bakgrund.
          </p>
          <head xml:id="i-9RttbEbyGAenvrAD9bsrHK" type="h2">
            4.6 Särskilda jämställdhetsåtgärder
          </head>
          <p xml:id="i-Mpi5xTMhGXeCpEDZTeJdS5">
            Det krävs utökade resurser för att stärka arbetet för kvinnofrid,
            och för att därtill förstärka och utvidga jourverksamheter. Flertalet
            rapporter har vittnat om att relations­våldet ökat i samband med
            coronapandemin, när många har tvingats spendera mer tid i hemmen.
            Det finns därför anledning att öka anslaget till kvinnojourerna
            och till andra verksamheter som arbetar för kvinnofrid. Inom anslaget
            omfördelas också en del befintliga resurser från så kallad jämställdhetsbudgetering
            och integrering till just brottsoffer- och jourverksamhet.
          </p>
          <head xml:id="i-3EBcfWM8rPYt1r2m6iCYE8" type="h3">
            Hedersjourer
          </head>
          <p xml:id="i-77cB4dPTxTpq3FCH8xs2Jc">
            För att bekämpa hedersvåldet anser Sverigedemokraterna att det
            är extra viktigt att utsatta har någonstans att vända sig. Endast
            ett fåtal av landets kvinnojourer har hedersvåld som särskilt
            kompetensområde. Sverigedemokraterna vill av den anled­ningen
            att det inrättas fler jourer dit specifikt utsatta för hedersvåld
            kan vända sig, där personalen har särskild specialistkunskap om
            hedersförtryck.
          </p>
          <head xml:id="i-YCFjzCA4xcd5PVdBAvLzC" type="h3">
            Kvinnojourer
          </head>
          <p xml:id="i-WLd2zRY59CPzTUz9mAkLdK">
            Sveriges kvinnojourer gör ett fantastiskt arbete när det kommer
            till att hjälpa kvinnor som utsätts för våld i hemmet. Kortsiktig
            finansiering och ideellt arbete gör dock verksamheten osäker.
            Bristande resurser kan även leda till att många kvinnojourer ibland
            tvingas neka utsatta kvinnor plats. För att säkerställa trygghet
            och långsiktighet i kvinnojourernas arbete förespråkar Sverigedemokraterna
            ett ökat stöd till landets kvinnojourer.
          </p>
          <head xml:id="i-E2JKLrWNn8VYkWDFAXZL3u" type="h3">
            Nationellt centrum för kvinnofrid
          </head>
          <p xml:id="i-SgYCZWHFrJfzwnSkt4g21p">
            Sverigedemokraterna vill utöka stödet till verksamheten vid Nationellt
            centrum för kvinnofrid i Uppsala som dels verkar som ett kunskaps-
            och resurscentrum, dels har hand om den nationella stödtelefonen
            dit våldsutsatta kvinnor kan vända sig om de behöver råd och stöd.
          </p>
          <head xml:id="i-Tv6aHQKWLJA9WZezaZARB3" type="h2">
            4.7 Jämställdhetsmyndigheten
          </head>
          <p xml:id="i-V3rRQgzAtFBpoWeaAjCQHj">
            Det är Sverigedemokraternas mening att Jämställdhetsmyndigheten
            bör avvecklas, samt att de uppdrag myndigheten tagit över bör
            återföras till de ursprungliga aktörerna. Flertalet remissinstanser,
            däribland Justitiekanslern, Brottsoffermyndigheten, SKL och Socialstyrelsen,
            har konstaterat att behovet av denna myndighet saknas. Statskontoret
            har dessutom framhållit såväl ekonomiska som kvalitativa risker
            med att flytta förr fungerande verksamheter.
          </p>
          <head xml:id="i-FP2i9NX6nbaBnp4mRZXdXA" type="h2">
            4.9 Åtgärder mot segregation
          </head>
          <p xml:id="i-Y3WourwQesskVfAg1vunCZ">
            Medlen får användas för statsbidrag enligt förordningen (2018:118)
            om statsbidrag till kommuner och regioner för att minska och motverka
            segregation samt förordningen (2018:119) om statsbidrag till ideella
            föreningar och stiftelser för att minska och motverka segregation.
          </p>
          <p xml:id="i-FA4fSy8ebjigrAoYK2dmRh">
            Sverigedemokraterna välkomnar ambitionen att motverka segregation
            och konsta­terar att regeringens ansats dels inte utgår ifrån
            en korrekt problembeskrivning, dels saknar tydliga verksamsamhetsmål
            och dels inte motiverar val av metoder. Anslagets beskrivning
            är så vid att medlen i princip kan användas till vilken verksamhet
            som helst, vilket riskerar göra kvaliteten lidande. Under beredningsperioden
            har regeringen inte heller kunnat förklara vad förstärkningen
            på 250 miljoner kronor ska användas till – detta ska beslutas
            i efterhand.
          </p>
          <p xml:id="i-AYtEwoutvgTE4TJdZNnZRo">
            De riktlinjer som finns i propositionen nämner stöd till kommunal
            verksamhet som fältassistenter, liksom olika former av samverkan
            mellan skola, socialtjänst och polis (t.ex. sociala insatsgrupper),
            är inte särskilt ägnade att bryta segregation. Utsatta områden
            har inte uppstått på grund av en brist på fältassistenter. Trygghet
            i sådana områden kan bara säkras genom polisiära insatser.
          </p>
          <p xml:id="i-62essXQ4ZWhL5jsSeLsEPA">
            Ifråga om bland annat åtgärder för att främja etablering på arbetsmarknaden
            föredrar Sverigedemokraterna generella lösningar som är lika för
            alla medborgare framför åtgärder som riktas mot specifika grupper
            baserat på deras etnicitet. Dessa åtgärder återfinns inom andra
            utgiftsområden.
          </p>
          <head xml:id="i-Mn6s3iob2NAjC5c6bjR8YY" type="h2">
            4.10 Delegationen mot segregation
          </head>
          <p xml:id="i-Ff5aqyyRY5Xs4seoFnFJjm">
            Mot bakgrund av att anslaget om åtgärder mot segregation avslutas
            behövs inte heller den myndighet som tilldelar medlen.
          </p>
          <head xml:id="i-AHEfMSKUoPnB3cieU47UjT" type="h2">
            4.11 Obligatorisk förskola
          </head>
          <p xml:id="i-UAMw5EWvfYHmKRwTq27q6r">
            För många som har utländska föräldrar och växer upp i så kallade
            utsatta områden upplevs majoritetssamhället som någonting annorlunda.
            Många kan vittna om främlingskap och svårigheter att bli en del
            av det svenska samhället. Detta kan leda till frustration, hopplöshet
            och segregation. Den som står utanför det svenska samhället har
            också sämre möjligheter att stå emot förtryck och hedersnormer.
            För att underlätta för de barn som växer upp i utanförskapsområden
            vill Sverigedemokraterna att förskolan under vissa omständigheter
            ska vara obligatorisk för barn mellan tre och fem år. För­skolan
            ska då kunna fungera som ett fönster in i det svenska samhället.
            Förhoppningsvis ska detta kunna leda till att barn som växer upp
            i utanförskap ändå kan få med sig språket och en känsla av att
            det svenska samhället inte är någonting främmande utan i stället
            någonting man har förståelse för och en relation till sedan barndomen.
          </p>
          <head xml:id="i-PZXvujFLT2GVjioUwshScq" type="h1">
            Budgetförslag
          </head>
          <p xml:id="i-XsfzEBvbASnUgWekDo5odo">
            Tabell 1 Anslagsförslag 2021 för utgiftsområde 13 Jämställdhet
            och nyanlända invandrares etablering
          </p>
          <p xml:id="i-6LfmSA7AYXJnT1KAdwLy56">
            Tusental kronor
          </p>
          <table xml:id="i-K7hTb5xYSSBF3Rz3ZXTyz2">
            <row xml:id="i-GNLhCDcMMsqxe2UfpvvDXX" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-ABSQhrkZDoXKQqjCXpNXE5">
              <cell>
                1:1
              </cell>
              <cell>
                Etableringsåtgärder
              </cell>
              <cell>
                172 030
              </cell>
              <cell>
                −172 030
              </cell>
            </row>
            <row xml:id="i-YG9ijL4gbwaHFmwGf4b9XT">
              <cell>
                1:2
              </cell>
              <cell>
                Kommunersättningar vid flyktingmottagande
              </cell>
              <cell>
                6 194 640
              </cell>
              <cell>
                −3 097 320
              </cell>
            </row>
            <row xml:id="i-4dWYbRCLyaLXBcT5vVBsBA">
              <cell>
                1:3
              </cell>
              <cell>
                Hemutrustningslån
              </cell>
              <cell>
                171 613
              </cell>
              <cell>
                −171 613
              </cell>
            </row>
            <row xml:id="i-WnmT8gzmK4FsKbmXPTZeve">
              <cell>
                2:1
              </cell>
              <cell>
                Diskrimineringsombudsmannen
              </cell>
              <cell>
                128 556
              </cell>
              <cell>
                −64 278
              </cell>
            </row>
            <row xml:id="i-GBqsdgMw1poqdVBzVwBG4N">
              <cell>
                2:2
              </cell>
              <cell>
                Åtgärder mot diskriminering och rasism m.m.
              </cell>
              <cell>
                92 919
              </cell>
              <cell>
                ±0
              </cell>
            </row>
            <row xml:id="i-Ff1gJ6ajfQ3BDpJqR9HBVr">
              <cell>
                3:1
              </cell>
              <cell>
                Särskilda jämställdhetsåtgärder
              </cell>
              <cell>
                409 039
              </cell>
              <cell>
                75 000
              </cell>
            </row>
            <row xml:id="i-TyKgGDjaLra57CDUcUntWZ">
              <cell>
                3:2
              </cell>
              <cell>
                Jämställdhetsmyndigheten
              </cell>
              <cell>
                75 573
              </cell>
              <cell>
                −37 787
              </cell>
            </row>
            <row xml:id="i-KcrB3VTaB8yawW72VYs2JD">
              <cell>
                3:3
              </cell>
              <cell>
                Bidrag för kvinnors organisering
              </cell>
              <cell>
                28 163
              </cell>
              <cell>
                ±0
              </cell>
            </row>
            <row xml:id="i-S6qLgGa8i1sBxWdpc6MfbW">
              <cell>
                4:1
              </cell>
              <cell>
                Åtgärder mot segregation
              </cell>
              <cell>
                500 000
              </cell>
              <cell>
                −500 000
              </cell>
            </row>
            <row xml:id="i-Gfdjw9nbRo6i3SBFpNZHSQ">
              <cell>
                4:2
              </cell>
              <cell>
                Delegationen mot segregation
              </cell>
              <cell>
                18 208
              </cell>
              <cell>
                −9 104
              </cell>
            </row>
            <row xml:id="i-Hn9XLSNL16ugjGHk9EKmpi">
              <cell>
                Summa
              </cell>
              <cell>
                7 790 741
              </cell>
              <cell>
                −3 977 132
              </cell>
            </row>
            <row xml:id="i-QfV1VeSkPr3QaQ9KWUREAf"/>
          </table>
          <p xml:id="i-BUzrdWCvhUJWaeQSZSQv4Q">
            1:1 Etableringsåtgärder
          </p>
          <table xml:id="i-QMLWeRAEjEk2zaSTnjVqLY">
            <row xml:id="i-Ae7Lx47Egtbn6FWPqWw5Dz" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-GrFjxaDQe5tK1kty4JCYSH">
              <cell>
                Avvikelse från regeringen
              </cell>
              <cell>
                –172
              </cell>
              <cell>
                –112
              </cell>
              <cell>
                –72
              </cell>
            </row>
          </table>
          <head xml:id="i-5ajGC6SHb6WS61JzdDFiXt" type="h1">
            Anslaget slopas i sin helhet.
          </head>
          <p xml:id="i-4GiamRYojqdb2CZgwrWa2g">
            1:2 Kommunersättningar vid flyktingmottagande
          </p>
          <table xml:id="i-7ecCE8bXp2GAMquBji7mxL">
            <row xml:id="i-Qy2hTDD81jt1hMgNWScW5p" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-6CmMG8bhUxUARXui65p6bK">
              <cell>
                Avvikelse från regeringen
              </cell>
              <cell>
                –3 097
              </cell>
              <cell>
                –4 333
              </cell>
              <cell>
                –5 851
              </cell>
            </row>
          </table>
          <head xml:id="i-WdfenxhmYGwvSJU57uU1sz" type="h1">
            Anslaget halveras i takt med att mottagandet minskar.
          </head>
          <p xml:id="i-WbyeEwk5YurQFqLVU4KhB9">
            1:3 Hemutrustningslån
          </p>
          <table xml:id="i-XfNdSmodj2gGKQ6VCjobaT">
            <row xml:id="i-Cqa9WW4FwfUJtzgpxvhMaf" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-64wx3DzmGgBT1tmS9yb5bz">
              <cell>
                Avvikelse från regeringen
              </cell>
              <cell>
                –172
              </cell>
              <cell>
                –178
              </cell>
              <cell>
                –178
              </cell>
            </row>
          </table>
          <head xml:id="i-LBeKTA18U9TunT4uf9rDCP" type="h1">
            Anslaget slopas i sin helhet.
          </head>
          <p xml:id="i-2pYPZTarqKpsu89AA6euHK">
            2:1 Diskrimineringsombudsmannen
          </p>
          <table xml:id="i-UYgbLSgncYWX9T6mSHw7j">
            <row xml:id="i-Tv8qYsDNjbFgBsBWrV1qrN" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-3gokBZ7PZhteBHrTUq2yBZ">
              <cell>
                Avvikelse från regeringen
              </cell>
              <cell>
                –64
              </cell>
              <cell>
                –130
              </cell>
              <cell>
                –131
              </cell>
            </row>
          </table>
          <head xml:id="i-JwR5xYW6Xct26HiT7BfyjP" type="h1">
            Anslaget halveras då en nedläggning av myndigheten påbörjas.
          </head>
          <p xml:id="i-WPTKo5ZPve3s7AtN3awi4v">
            3:1 Särskilda jämställdhetsåtgärder
          </p>
          <table xml:id="i-BTAVy3KkV4bdirCCRq2VVb">
            <row xml:id="i-Et6dsfNHrcZXNTTDTDR2gd" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-PU4m7g4G35SjW8MekZ178Z">
              <cell>
                Avvikelse från regeringen
              </cell>
              <cell>
                75
              </cell>
              <cell>
                75
              </cell>
              <cell>
                75
              </cell>
            </row>
          </table>
          <head xml:id="i-Q2zASvc3SHJRrC675qKeR1" type="h1">
            Anslaget utökas med 75 miljoner kronor per år.
          </head>
          <p xml:id="i-ALrid3Wpi3xSKTeBKf2puK">
            3:2 Jämställdhetsmyndigheten
          </p>
          <table xml:id="i-KQtf2c5mF3hy52WZvKQqDu">
            <row xml:id="i-EDJ1n58C7vgsom2dcEmWux" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-P5kK9UhZbe2dKW5Cu1pvFG">
              <cell>
                Avvikelse från regeringen
              </cell>
              <cell>
                –38
              </cell>
              <cell>
                –76
              </cell>
              <cell>
                –72
              </cell>
            </row>
          </table>
          <head xml:id="i-8UMj4pvA51RJDuG6GZkyyE" type="h1">
            Anslaget halveras då en avveckling av myndigheten påbörjas.
          </head>
          <p xml:id="i-8aSuy95gDPwLj8S8RtQSCe">
            3:3 Bidrag för kvinnors organisering
          </p>
          <table xml:id="i-NTdvrTaXpf53drLZN8pGtA">
            <row xml:id="i-2rNAbSCZKYfUPgLQCKraBX" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-6qtNqP1dHQt6wv4pfxBDPw">
              <cell>
                Avvikelse från regeringen
              </cell>
            </row>
          </table>
          <head xml:id="i-XGpwgnjptY4HeAdAEYWXfk" type="h1">
            Anslaget lämnas oförändrat.
          </head>
          <p xml:id="i-2aLKdonfVuxwVXwzLyQh35">
            4:1 Åtgärder mot segregation
          </p>
          <table xml:id="i-YByoLeX1RkZnSc7aQPoLET">
            <row xml:id="i-Q7d5wEDfe7PSrgCJCtsFfq" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-FTf5j5gZA2431eRcSheyGz">
              <cell>
                Avvikelse från regeringen
              </cell>
              <cell>
                –500
              </cell>
              <cell>
                –500
              </cell>
              <cell>
                –500
              </cell>
            </row>
          </table>
          <head xml:id="i-VcLnFTxYbmsCm8Y5tJcNgX" type="h1">
            Anslaget slopas i sin helhet.
          </head>
          <p xml:id="i-HUXBpqQiMDasybU3AVTiE8">
            4:2 Delegationen mot segregation
          </p>
          <table xml:id="i-BWXMgp2vqyYzaZEVahTQop">
            <row xml:id="i-8F8be2NpoDi8uv7uriUhmp" style="label">
              <cell>
                Förslag 2021
              </cell>
              <cell>
                Beräknat 2022
              </cell>
              <cell>
                Beräknat 2023
              </cell>
            </row>
            <row xml:id="i-UuohMsZa2Tc9wgdzcTVsoW">
              <cell>
                Avvikelse från regeringen
              </cell>
              <cell>
                –9
              </cell>
              <cell>
                –18
              </cell>
              <cell>
                –19
              </cell>
            </row>
          </table>
          <head xml:id="i-8HAFEMerBFyLKFTMwNL6Mm" type="h1">
            Anslaget halveras då myndigheten avvecklas.
          </head>
        </div>
        <div xml:id="i-LnqyD2M8BEuw3fVjQuaUrv" type="signatureBlock">
          <list xml:id="i-WxqMeVGMirpap9EPtpYckb">
            <item xml:id="i-A64iAPX8Ha2CRwWMUEqpWY" type="signature">
              Magnus Persson (SD)
            </item>
            <item xml:id="i-BjcB1gGfCnTJ5CfAQUoFhq" type="signature">
              Ebba Hermansson (SD)
            </item>
            <item xml:id="i-HGHjhsMEnMuaFyKThVNnpx" type="signature">
              Ludvig Aspling (SD)
            </item>
          </list>
        </div>
      </div>
    </body>
  </text>
</TEI>
