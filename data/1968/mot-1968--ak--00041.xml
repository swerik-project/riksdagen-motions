<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__41/mot_1968__ak__41-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 41 år 1968
          </p>
          <p>
            Nr 41
          </p>
          <p>
            Av herr Sjönell, angående bestämmelserna för återkallelse av
            kör- kort.
          </p>
          <p>
            Enligt vägtrafikförordningens bestämmelser ankommer det på länsstyrel-
            se att avgöra frågor om återkallelse av körkort. Beslut om återkallelse
            skall enligt 33 $ 2 mom. fattas i åtta fall. Bland dessa märks
            det fallet att föraren gjort sig skyldig till straffbelagd handling
            som t. ex. vårdslöshet i trafik, rattfylleri, smitning eller fylleri.
            Vidare återkallas körkort om föraren ge- nom brottslig gärning
            visat brist på hänsyn till andra eller på grund av personliga
            förhållanden inte kan anses lämplig som motorförare. Återkal-
            lelse på grund av straffbelagd förseelse kan i regel inte ske
            förrän domen för förseelsen ifråga vunnit laga kraft.
          </p>
          <p>
            Principerna för återkallelse
          </p>
          <p>
            Det kan på goda grunder hävdas att det finns påtagliga brister
            i de nuva- rande bestämmelserna för återkallelse av körkort, dels
            beträffande det ma- teriella innehållet i 33 $ 2 mom. vägtrafikförordningen,
            dels vad avser av- görandet av dessa frågor. I fråga om det materiella
            innehållet måste det anses vara felaktigt att faktorer som »onyktert
            levnadssätt», »brottslig gär- ning» eller »personliga förhållanden»
            (grunderna 5, 6 resp. 7), som ej har direkt samband med framförande
            av motorfordon, skall utgöra grund för återkallande av körkort.
            Principen bör i stället vara att endast handlingar, försummelser
            eller förhållanden, som äventyrar eller kan äventyra trafik- säkerheten
            — exempelvis rattonykterhet, vårdslöshet eller smitning — skall
            medföra körkortsåterkallelse.
          </p>
          <p>
            Rättssäkerheten
          </p>
          <p>
            Från rättssäkerhetssynpunkt talar övervägande skäl för ett överförande
            av frågan om återkallelse av körkort till domstol. Om en förare
            dömts för »rattfylleri&gt; eller »grov vårdslöshet i trafik&gt;, skall
            länsstyrelsen utan egen prövning återkalla körkortet. Om körkortsindragning
            aktualiseras av an- nat brott — i eller utanför trafiken — exempelvis
            »vårdslöshet i trafik», måste länsstyrelsen däremot ingå i en
            bedömning av den brottsliga hand- lingen, en bedömning som, i
            motsats till domstolens, sker uteslutande på handlingar utan direktkontakt
            med eventuella vittnen. Ur den tilltalades synvinkel innebär detta
            att han är tvungen att svara inför två skilda straff-
          </p>
          <pb facs="riksdagen-motions-pdf/data/1968/mot_1968__ak__41/mot_1968__ak__41-002.pdf"/>
          <p>
            Motioner i Andra kammaren, nr 41 år 1968 3
          </p>
          <p>
            utmätare. Inför den förra riskerar han kanske bara böter, inför
            den senare körkortsindragning. Inför den förra har han mot sig
            en åklagare, i den se- nare instansen utövas såväl åklagar- som
            beslutsfunktionen av samma personer. Inför den förra får han övervara
            handläggningen och bemöta varje detalj i det åklagaren anför mot
            honom. Inför den senare är han i prak- tiken utan talan efter
            en formell förklaring. Han får inte ens veta exakt vad tjänstemannen
            på länsstyrelsen anser speciellt viktigt i ärendet och kan alltså
            inte bemöta detta i detalj. Beslutet fattas efter föredragning
            av en tjänsteman. Domstolens dom är utförligt motiverad — länsstyrelsens
            knapp- händigt eller inte alls. Den administrativa handläggningen
            av körkortsärendena innebär givet- vis risker för subjektivitet
            och godtycke. Flera flagranta fall har uppmärk- sammats. Vidare
            finns risken att det utbildas olika praxis vid olika läns- styrelser.
            Varning, som i vissa fall kan ersätta indragning, lär exempelvis
            tillämpas med varierande generositet vid olika länsstyrelser.
            JO har lagt ner ett omfattande arbete på att kontrollera fram
            en enhetlig praxis och motverka systemets nackdelar. Men inga
            ändringar kan undanröja de kon- stitutionella svagheterna. Rättsäkerheten
            kräver att körkortsindragningar som föranleds av brott och har
            karaktär av straff läggs under domstolar- na. Härtill kommer att
            förnyad rättslig prövning av ett brott för vilket straff utmätts
            står i konflikt med elementära rättsprinciper.
          </p>
          <p>
            Förenkling och samordning
          </p>
          <p>
            För ett överförande av återkallelsefrågan till domstol talar
            även möj- ligheterna att åstadkomma en förenklad handläggning.
            Särskilt märkbart 'skulle detta bli i fall som avses med grunderna
            4 och 6: 1 — i viss mån även 5: 2 — där länsstyrelserna för närvarande
            måste göra en självständig bedömning av den brottsliga gärningens
            beskaffenhet. En viktig fördel vore också att ett avgörande i
            körkortsfrågan skulle komma till stånd snabbare än enligt nuvarande
            ordning, enligt vilken länsstyrelsen i regel måste avvakta lagakraftvunnen
            dom. Om körkortsfrågan överfördes till domstol, skulle en önskvärd
            samord- ning kunna uppnås av de olika åtgärderna i anledning av
            brott. En sådan samordning får dock inte fördölja straff- och
            körkortsreaktionernas olika innebörd och syften. Huruvida körkort
            skall återkallas eller icke, bör så- lunda avgöras uteslutande
            under hänsynstagande till trafiksäkerhetssyn- punkt och icke betraktas
            som en straffmätningsfråga. Bestämmandet av den minsta tid som
            måste förflyta innan nytt körkort må utfärdas efter åter- kallelse
            har emellertid ofrånkomligen delvis karaktären av ett straffmät-
            ningsavgörande. Att denna fråga avgöres samtidigt med bestämningen
            av den vanliga straffrättsliga reaktionen, med möjlighet till
            avvägning av den
          </p>
          <pb facs="riksdagen-motions-pdf/data/1968/mot_1968__ak__41/mot_1968__ak__41-003.pdf"/>
          <p>
            4 Motioner i Andra kammaren, nr 41 år 1968
          </p>
          <p>
            totala samhällsreaktionens styrka, synes därför innebära en viktig
            fördel. Sammanfattningsvis bör sålunda det materiella innehållet
            i bestämmel- serna för återkallese av körkort prövas, samtidigt
            som ett överförande av ifrågavarande ärenden från länsstyrelse
            till domstol överväges. Med stöd av ovanstående hemställes, att
            riksdagen måtte besluta att hos Kungl. Maj:t an- hålla om att
            bestämmelserna för återkallelse av körkort prövas i enlighet med
            vad i motionen anförts.
          </p>
          <p>
            Stockholm den 12 januari 1968 Bengt Sjönell (cp)
          </p>
        </div>
      </div>
    </body>
  </text>
</TEI>
