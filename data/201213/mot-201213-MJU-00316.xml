<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00316">
  <teiHeader>
    <fileDesc>
      <titleStmt>
        <title>Öka kunskapen om nanoteknologi</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Öka kunskapen om nanoteknologi</title>
          <idno type="rdwebb">H002MJ316</idno>
          <rs type="number">MJ316</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ316/text</ref>
          <ref type="dokument_url_html">http://data.riksdagen.se/dokument/H002MJ316</ref>
          <ref type="dokumentstatus_url_xml">http://data.riksdagen.se/dokumentstatus/H002MJ316</ref>
          <ref type="doc">http://data.riksdagen.se/fil/B98A580C-A861-4955-8CC5-764E522FCB82</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PCV9ssqfX4GxSeLXASZLio" type="signed"/>
        <correspContext corresp="i-PCV9ssqfX4GxSeLXASZLio">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-2ewnuFuX7vLX4GdnEN9gng" type="numbering">
          <date when="2012-10-05"/>
        </correspAction>
        <correspAction xml:id="i-HgMfjHU621Fn9MbuDeVXAU" type="submission">
          <date when="2012-10-04"/>
        </correspAction>
        <correspAction xml:id="i-GPhAjB7DtXjg89YUJzyMBe" type="transfer">
          <date when="2012-10-04"/>
        </correspAction>
        <correspAction xml:id="i-MrMDxSpgVt3XiYwnA6KEkm" type="assigned"/>
        <correspContext corresp="i-MrMDxSpgVt3XiYwnA6KEkm">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Kfd5itvcQsrSvUs3LF3hxH" type="motHeader"/>
      <div xml:id="i-SjbxzSkgy22XNkTjfEZhir" type="motBody">
        <div xml:id="i-SAjyN5GLTFi5xYZsYzAs4N" type="motProposal" subtype="förslag">
          <head xml:id="i-MUyDe5H92Q8WvGYXDWsizt">
            Förslag till riksdagsbeslut
          </head>
          <list xml:id="i-MKfaojUmgneH1tfLzojDty" style="ol">
            <item xml:id="i-BiM54YfEBihgdPaLoYejds">
              Riksdagen tillkännager för regeringen som sin mening vad som
              anförs i motionen om behovet av ökad kunskap om nanoteknologi.
            </item>
            <item xml:id="i-9Rhp4RiGbqv4YKEgp2CNfW">
              Riksdagen tillkännager för regeringen som sin mening vad som
              anförs i motionen om redovisning av osäkerhet i kunskapsläget
              kring nanopartiklar.
            </item>
            <item xml:id="i-NdH7aSDsRpq1F6ErUBYgCa">
              Riksdagen tillkännager för regeringen som sin mening vad som
              anförs i motionen om behovet av ett ökat nordiskt samarbete i
              frågor om nanoteknologi.
            </item>
            <item xml:id="i-TLZCWM6r7MwAL8XNQY9HqB">
              Riksdagen tillkännager för regeringen som sin mening vad som
              anförs i motionen om att införa ett säkert system för korrekt
              information om nanopartiklar i konsumentprodukter.
            </item>
          </list>
        </div>
        <div xml:id="i-F5HwFMSxRLuy4MJQZH5t6m" type="motContent">
          <head xml:id="i-QACQ4P6FQkMmUNAg224mD6" type="h1">
            Bakgrund
          </head>
          <p xml:id="i-R73PbMRR23jcMk6Fi1TY4c">
            Kemister, biologer och fysiker är inte eniga om definitionen
            på nanopartiklar. Det har alltid funnits nanopartiklar på vår
            planet. Det nya är att vi människor numera kan framställa syntetiska
            sådana. De nanopartiklar vi framställer tas oftast fram med bestämda
            syften även om det säkert kan hända att nya varianter kommer till
            av en slump i ett labb. Många nanomaterial tas fram för att vara
            biologiskt aktiva. Avsikten är ofta att de skall påverka oss människor
            eller andra biologiska saker i vår närhet, exempelvis illaluktande
            bakterier, men de flesta nanopartiklar har förmodligen industriella
            funktioner, exempelvis bättre ytegenskaper.
          </p>
          <p xml:id="i-F1fW4tdafKF35oSHgddJvB">
            Kunskapen om hur många olika sorters nanomaterial som har tagits
            fram saknas, och vi vet heller inte hur många nya som årligen
            tillförs vår livsmiljö. Oavsett hur man definierar och avgränsar
            området nanopartiklar eller nanomaterial vet vi att det handlar
            om partiklar som kan ha vilken form som helst, även om rör- och
            stavform tydligen är vanligast, och som är så små att inget i
            princip kan hindra dem från att tränga igenom. Det är alltså omöjligt
            att tillverka andningsskydd som gör att vi inte andas in dem eller
            handskar som skyddar våra händer. Finns de i ett rum vandrar vi
            i princip igenom dem när vi rör oss i rummet. Att fånga in dem
            är förmodligen svårare än att fånga en mygga med ett hönsnät.
          </p>
          <p xml:id="i-PApj4mEHnB23zfWwRDqDue">
            Men nanomaterial har också många fördelar. En kubikcentimeter
            nanomaterial har en yta av över 60 kvadratmeter. I tider när råvaror
            blir allt dyrare och många ovanliga ämnen blir allt svårare att
            få fram är det naturligtvis en fördel om materialåtgången för
            att åstadkomma en viss funktion kan minimeras. Om jag inte missförstått
            saken kan även en del biologiska och kemiska fenomen bara uppträda
            när molekylerna är i nanostorlek. Att ett nanorör som efterliknar
            en dna-molekyl kan påverka hur dna-molekylens delning går till
            och på så vis påverka resultatet är både skrämmande och kittlande.
          </p>
          <p xml:id="i-FyDGXooGM65rkAjimAvyGo">
            De nordiska länderna har listat fjorton grupper av nanomaterial
            som man delat upp ansvaret för mellan länderna att bedriva forskning
            kring. Att undersöka eventuella toxiska eller andra oönskade egenskaper
            hos nanomaterial är varken enkelt eller billigt. Jag tror att
            de grupper man valt att arbeta med är sådana där man är ganska
            säker på att de är bioackumulerande och tämligen persistenta.
          </p>
          <head xml:id="i-XgXnH9JE6M2yvQBurzAA1m" type="h1">
            Reglering runt nanomaterial
          </head>
          <p xml:id="i-HA3XwyVUkhcUtXn6oZ6bga">
            En majoritet i EU-parlamentet har begärt att EU skall upprätta
            en förteckning över produkter som innehåller nanopartiklar. Syftet
            var i första hand att göra det möjligt med information om att
            dessa nanopartiklar finns i konsumentprodukter. Riskerna antas
            dock vara störst i form av arbetsmiljöproblem men man vet väldigt
            lite.
          </p>
          <p xml:id="i-WLYsAWj2p5Ckb3q8tvd6pG">
            En majoritet av EU:s regeringar stoppade dock genom EU-kommissionen
            EU-parlamentets förslag. Frankrike har då på egen hand beslutat
            att införa ett sådant register över produkter som innehåller nanopartiklar.
            EU-kommissionen försöker emellertid förhindra att Franskrike skall
            göra detta.
          </p>
          <p xml:id="i-L4DzwJp1uLhFdgHDzDBMVF">
            Sverige har dock tillsammans med ett tiotal andra EU-länder krävt
            att skarpare kontroll över produkter med nanopartiklar måste införas.
            Denna kamp om information och kunskap visar att EU:s så kallade
            försiktighetsprincip har svårt att hävda sig. Vi får inte veta
            var dessa nanopartiklar finns, vi vet inte om de är farliga eller
            hur de i så fall påverkar, vi vet inte om olika nanopartiklar
            samverkar och vi vet inte med säkerhet i vilken utsträckning de
            är bioackumulerande eller persistenta.
          </p>
          <p xml:id="i-E1nv1bGMmBfLR1N2jqHVD5">
            Nanopartiklar är bara ett av flera exempel på hur den tekniska
            utvecklingen springer iväg långt före juridiken när det gäller
            introduktion av nya produkter och varor om vilka vi vet väldigt
            lite. Det naturliga vore naturligtvis att försiktighetsprincipen
            skulle tvinga den som tar fram en ny konsumentprodukt med helt
            okänd teknik att också bekosta de studier som behövs för att det
            skall vara möjligt att bedöma vilka jurisdiska regelverk produkten
            borde omges av.
          </p>
          <head xml:id="i-B5dHNBASSA363dqdBWUJSA" type="h2">
            Åtgärder för att minska osäkerheten kring nanopartiklar
          </head>
          <p xml:id="i-FPdz4rZv7XitS1XX9KiiDs">
            Eftersom kunskapsläget är mycket osäkert är det inte möjligt
            att kräva att osäkerheten kring nanopartiklar och nanomaterial
            ska minimeras. Vi vet inte vad det skulle innebära, och vi får
            nöja oss med att i nuläget driva krav för att minska den osäkerhet
            som finns.
          </p>
          <p xml:id="i-7ehDPqcyaz4XCk9FgtRXri">
            EU:s försiktighetsprincip bygger på den vetenskapliga metoden
            att man redovisar den osäkerhet som finns i den information man
            har. När kunskapsläget är svagt är det genom att bedöma denna
            osäkerhet som man kan avgöra risken. Vetenskapen står för redovisningen
            av osäkerheten i kunskapsläget och sedan är det andra, exempelvis
            domstolar, som gör riskbedömningen.
          </p>
          <p xml:id="i-FFETgxYqZvV7AM1TcaUBDP">
            För att möjliggöra hanteringen av frågor kring nanoteknologi
            krävs därför ökad kunskap. Riksdagen bör därför ge regeringen
            till känna som sin mening att kunskap kring frågor om nanoteknologi
            bör ha en ökad prioritering.
          </p>
          <p xml:id="i-XDdk5fSYMxnhXkZNnGU7VE">
            Det är avgörande för möjligheten till riskbedömning att statlig
            finansiering av forskning kring nanoteknologi villkoras med att
            vetenskapen även levererar information om osäkerheten i det kunskapsläge
            som råder kring nanopartiklar. Detta bör riksdagen som sin mening
            ge regeringen till känna.
          </p>
          <p xml:id="i-VVtTb7qo9NV9mgVpZwAfuw">
            Inom ramen för det nordiska vetenskapliga samarbetet bedrivs
            redan idag forskning kring hälso-, miljö-, och arbetsmiljörisker
            med nanopartiklar och nanomaterial. Det är viktigt att regeringen
            sätter ökat fokus på den forskningen. Riksdagen bör som sin mening
            ge regeringen till känna att denna forskning ges ökad prioritet.
          </p>
          <p xml:id="i-955AurYD8x7kZkYjiZq3pA">
            Med anledning av den konflikt som frågan fått inom EU beträffande
            att upprätta register över produkter som innehåller nanopartiklar
            bör riksdagen uttala sitt stöd till regeringens agerande för att
            öka informationen. Sverige bör dock inte nöja sig med att kräva
            av andra att agera och gå före. Sverige bör följa sin tradition
            att vara det land som själv går före och visar vad det innebär
            att både värna rättigheten till information och friheten att ta
            del av den. Riksdagen bör därför som sin mening ge regeringen
            till känna att regeringen snarast bör återkomma till riksdagen
            med förslag på hur svenska konsumenter kan garanteras korrekt
            information om nanopartiklar i konsumentprodukter.
          </p>
        </div>
        <div xml:id="i-AgD6ihdcUNB8MZ323JWgpG" type="signatureBlock">
          <list xml:id="i-F4XQeRYhrX6QcDJBNui7eM">
            <item xml:id="i-5K5UdJVQv4SMGsQ7apYX3c" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
