<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00554">
  <teiHeader>
    <fileDesc>
      <titleStmt>
        <title>Bevarande av bilbesiktningsprotokoll</title>
        <author>Ulla Tillander</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bevarande av bilbesiktningsprotokoll</title>
          <idno type="rdwebb">G802554</idno>
          <rs type="number">554</rs>
          <ref type="dokument_url_text">http://data.riksdagen.se/dokument/G802554/text</ref>
          <ref type="dokument_url_html">http://data.riksdagen.se/dokument/G802554</ref>
          <ref type="dokumentstatus_url_xml">http://data.riksdagen.se/dokumentstatus/G802554</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>ULLA TILLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RqVUj4SMvVHit3AER3Zm6h" type="signed"/>
        <correspContext corresp="i-RqVUj4SMvVHit3AER3Zm6h">
          <note type="signatory" corresp="i-SD9pkoqRT5Wh44pQmYMCqD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__554/mot_198485__554-001.pdf"/>
      <fw xml:id="i-NtLYUAhSLXrwphNkw51Zi5">
        Motion 1984/85: 554
      </fw>
      <div xml:id="i-6aD16vtU4hzSr1sCUHB6WV" type="motHeader">
        <div xml:id="i-StL71Pt4Mds4DYzAo56eNH" type="motTitle"/>
        <div xml:id="i-PNMTAYrRV21WAae22sYSuq" type="motSubmissionInfo"/>
      </div>
      <div xml:id="i-4W6Sid5Z65zJKfWcCEgyrx" type="motBody">
        <div xml:id="i-Q3EicbSSM715u4LyA7BME4">
          <p xml:id="i-3mcQ6Go6gAg3yKD8ApQyQD">
            Ulla Tillander Bevarande av bilbesiktningsprotokoll
          </p>
          <p xml:id="i-DogUAzAYvPfgpUqheLhwM6">
            Sommaren 1984 kom jag i kontakt med en person som den 30 maj
            hade köpt en Ford Escort 1977 per annons. Bilen var enligt annonsen
            nybesiktigad och hade gått 6 000 mil, något som också skriftligt
            bekräftades vid köpet. Köpet gjordes upp sedan bilen provkörts
            och betalades kontant med 11 800 kr. Däremot underlät köparen
            att underkasta bilen en noggrannare test, något som snart visade
            sig vara ett allvarligt misstag från köparens sida. Säljaren ingav
            förtroende. Detta intryck förstärktes av att han antydde att han
            var polis och att försäljningen var en enstaka händelse, att den
            skedde helt privat och att den gjordes för en god väns räkning.
            Köparen har mycket liten erfarenhet av såväl bilköp som av bilens
            tekniska sida och representerar förmodligen ett genomsnitt av
            människor vars förtrogenhet med bilen inskränker sig till att
            inneha och köra den. Snart visade det sig att nyförvärvet medförde
            sju sorger och åtta bedrövelser. Endast några dagar efter köpet
            upptäcktes en stor oljefläck på asfalten under bilen. Trots ständig
            oljepåfyllning strejkade motorn och redan efter några dagar var
            det dags för bogsering med bärgningsbil. På bilverkstaden skakade
            man betänksamt på huvudet och föreslog ett motorbyte. Den förtvivlade
            köparen vägrade att tro att det redan var nödvändigt med en reparation
            på mellan 4 000 och 5 000 kr. — bilen skulle ju bara ha gått 6
            000 mil! Därför gjorde man det bästa av situationen, bytte topplock
            m. m. Huvudsaken var att bilen återigen rullade av egen kraft.
            Men hur länge? Varje bilägare känner till hur ovanliga, oregelbundna
            och främmande ljud får en att lyssna, undra och undersöka. Den
            här bilen hade många sådana orostecken. De bilägare är lätt räknade
            som i en sådan situation obekymrade kör vidare, glatt avnjutande
            det vackra sommarland- skapet utanför. Inte nog med att bilen
            sackade av betänkligt i uppförsbackarna och med ett nödrop nådde
            det räddande krönet. Ett nytt störande ljud som inte borde finnas
            där kunde urskiljas akterifrån. Det visade sig mycket riktigt
            vara ett fel i kardanen, vilken senare fick bytas ut. Dessförinnan
            hade motorn definitivt gett upp. Inget annat återstod nu än att
            byta ut motorn — en månad efter köpet. Vid det här laget stod
            det klart för köparen att hon var lurad. Men då var det så dags
            att ställa frågan varför man inte i stället hade vänt sig till
            en auktoriserad bilhandlare som enligt konsumentköplagen lämnar
            tre måna- ders garanti vid försäljning av begagnade bilar och
            därvid erbjuder en helt annan köptrygghet. Alla felen hade ju
            inträffat under en tremånaders- period ...
          </p>
          <p xml:id="i-LdZ9qKuig366uAPKFEWDeu">
            1 Riksdagen 1984/85. 3 saml. Nr 554-558
          </p>
          <p xml:id="i-9eSj13oP2a3YgBbrCaxPPp">
            Mot. 1984/85 554-558
          </p>
          <pb facs="riksdagen-motions-pdf/data/198485/mot_198485__554/mot_198485__554-002.pdf"/>
          <fw xml:id="i-XuEk4xMEMLsTTcWmkVDHsQ">
            Mot. 1984/85:554 vå
          </fw>
          <p xml:id="i-4vwftLjsuM2GkmDURfdUFY">
            Kontakt som togs med säljaren visade otvetydigt att han inte
            var inställd på en uppgörelse i godo: bilen var köpt i befintligt
            skick, provkörd och köpt utan köptvång. Affären var för hans del
            ett avslutat kapitel. Punkt och slut. Jag tror för min del att
            köparen inte är ensam om liknande erfarenheter av bilköp utan
            har åtskilliga medsystrar och medbröder som delar erfarenheten
            av att plötsligt befinna sig i ett tillstånd av uppgivenhet och
            rättslöshet. Man har för egen del varit okunnig och oförsiktig
            vid bilköpet men ger denna försumlighet säljaren rätt att medvetet
            för egen snöd vinning utnyttja denna okunnighet? När man tänker
            på att 10 000-tals bilar byter ägare på liknande sätt som det
            ovan refererade så måste svaret på frågan bli nej. Här kunde historien
            ha slutat, förmodligen i likhet med de flesta motsvarande fall.
            Motorskribenter i pressen som kommenterade konsu- mentverkets
            skärpta krav på bilföretagens handel med begagnade bilar påpekade
            att en ökande andel av försäljningen av begagnade bilar skulle
            komma att föras över till oseriösa bilhandlare och att bestämmelserna
            därigenom skulle motverka sitt syfte och minska köptryggheten.
            Än fler skulle på så sätt få göra samma nedslående erfarenhet
            som köparen i det här fallet fick göra. Fanns det ändå inte en
            fair chans att få rätt? Eftersom den frågan har stor principiell
            betydelse och eftersom jag kom i en engagerande kontakt med den
            drabbade var det naturligt att jag tog upp tråden för att se vart
            den kunde leda. Konsumentverket upplyste om att man kunde få frågan
            prövad vid en ”rättegång i tvistemål om mindre värden”. Det är
            en enklare form av rättegång där parterna träffas inför en rådman
            som enkelt uttryckt i en person är både åklagare, försvarare och
            domare. En sådan rättegång är billig för käranden och svaranden.
            Beloppet som tvisten rör sig om får inte överstiga ett halvt basbelopp.
            Men en rättegång, aldrig så enkel, kräver någon form av bevis
            som kan styrka yrkandet. Kundet. ex. bilen — 77 års modell — som
            var i så dåligt skick bara ha gått 6 000 mil, något som såväl
            annons som kvitto hade försäkrat? Tidigare års bilbesiktningsprotokoll
            borde kunna ge intressanta upplysning- ar. Dessa arkiveras hos
            det centrala bilbesiktningsregistret i Stockholm och gick att
            få kopior av mot en mindre avgift. Tyvärr bevaras gamla bilbesiktningsprotokoll
            bara fyra år. Av 1981 års protokoll, det äldsta, framgick att
            bilen då, efter fyra års körning, hade gått endast 750 mil, ett
            ovanligt lågt antal mil. Hade mätaren möjligen slagit om? Motorns
            kondition kunde tyda på det. Det var olyckligt att de tidigare
            protokollen som hade kunnat besvara frågan inte längre fanns tillgängliga.
            Ett annat förhållande av ännu större betydelse för utgången av
            en rättegång var om försäljaren kunde anses driva yrkesmässig
            handel med bilar och därmed vara underkastad det lagliga ansvar
            som gäller den seriösa försäljningen av begagnade bilar. En noggrann
            genomgång av Göteborgs-Postens bilannonser — det var där säljarens
            annons fanns — under de föregående nio månaderna gav ett inte
          </p>
          <pb facs="riksdagen-motions-pdf/data/198485/mot_198485__554/mot_198485__554-003.pdf"/>
          <fw xml:id="i-TJXYd8o4UYHwNzq3T1t6mJ">
            Mot. 1984/85:554
          </fw>
          <p xml:id="i-RuppeDjhSdutS93fV37Ykj">
            helt oväntat resultat: mer än tjugo annonser jämnt fördelade
            över tiden antydde enligt min mening en yrkesmässig försäljningsverksamhet
            vid sidan av säljarens civila yrke. Så här långt har saken alltså
            avancerat. Ärendet är anmält till tingsrätten och köparens yrkande
            är att få ersättning för bytet av motorn och det ursprungliga
            priset sänkt med 5 000 kr. med hänsyn till att bilen inte gått
            6 000 mil utan sannolikt åtminstone 16 000 mil. Just nu inväntar
            tingsrätten allmänna reklamationsnämndens yttrande. Det främsta
            motivet till detta är att bedöma huruvida säljaren i första hand
            är att anse som yrkesmässig försäljare av begagnade bilar med
            hänsyn till den stora omfattningen av hans försäljningsverksamhet.
            Om han inte anses som sådan är fältet fritt för ett kringgående
            av konsumentlagstiftningen och följden blir en kraftigt vidgad
            okontrollerad buskmarknad till skada för såväl den seriösa bilbranschen
            som för den enskilde köparen. T andra hand måste rätten ta ställning
            till det ansvar för sanningshalten i de lämnade uppgifterna som
            bör åvila den som säljer en bil. Kravet på ansvar måste rimligtvis
            öka när försäljningen antar en yrkesmässig karaktär. Det lär dröja
            innan tingsrätten har sagt sitt ord, inte beroende på att tingsrätten
            arbetar långsamt, tvärtom har intresset och beredvilligheten att
            ta itu med frågan varit påfallande, utan som en följd av att den
            förfördelade parten, köparen, snällt får finna sig i att svaranden
            har mycket annat att bestyra. Att gripa sig an arbetet med att
            få rätt när man tycker sig ha rätt är så mödosamt och stöter på
            så svåra hinder att det säkert är många som resignerat ger upp.
            Men det är ett i grunden otillfredsställande förhållande om ett
            samhälle skall vara så beskaffat att den enskildes försök att
            hitta rätt i samhällsdjungeln och i paragrafdjungeln omintetgörs
            samtidigt som dessa djungler kan utnyttjas av den ohederlige att
            dölja sig i. Därför borde exempel statueras som å ena sidan avskräcker,
            å andra sidan uppmuntrar. Det borde vara en självklarhet att besiktningsprotokollen
            inte förstördes efter fyra år när bilens livslängd i genomsnitt
            är minst tio år. De borde dessutom vara mer lättillgängliga. Konsumentnämnderna
            i kommu- nerna har en stor uppgift att fylla när det gäller vägledning
            för konsumenter som känner sig vilsna. Att införa konditionstest
            vid ägarbyte skulle kunna vara en åtgärd. Med hänvisning till
            det anförda hemställs” att riksdagen som sin mening ger regeringen
            till känna vad som i motionen anförts om bevarande av bilbesiktningsprotokoll.
          </p>
          <p xml:id="i-WL1GVJUmUdVnBjhirp3ZPu" type="date">
            Stockholm den 16 januari 1985
          </p>
          <div xml:id="i-QagAp6Jgo4AKoeDfNkazm4" type="signatureBlock">
            <list xml:id="i-Qn8sjiUJYnCE6MiPYRiH6U">
              <item xml:id="i-9p5gUa4RNcJwSd7ZGc5oFK" who="i-SD9pkoqRT5Wh44pQmYMCqD" type="signature">
                ULLA TILLANDER (c)
              </item>
            </list>
          </div>
          <p xml:id="i-JyxXXd8o8nnANK66shd8EK">
            + Se även motion 1984/85:555.
          </p>
          <p xml:id="i-J9RtR6b92kAcbpkgGjHY2i">
            1" Riksdagen 1984/85. 3 saml. Nr 554-558
          </p>
        </div>
      </div>
    </body>
  </text>
</TEI>
