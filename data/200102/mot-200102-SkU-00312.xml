<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-SkU-00312">
  <teiHeader>
    <fileDesc>
      <titleStmt>
        <title>Fordonsskatt för bussar</title>
        <author corresp="i-EANGVQ7bBDvQLJRQXHptPX">av Kenneth Johansson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fordonsskatt för bussar</title>
          <idno type="rdwebb">GP02Sk312</idno>
          <rs type="number">Sk312</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GP02Sk312/text</ref>
          <ref type="dokument_url_html">http://data.riksdagen.se/dokument/GP02Sk312</ref>
          <ref type="dokumentstatus_url_xml">http://data.riksdagen.se/dokumentstatus/GP02Sk312</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EANGVQ7bBDvQLJRQXHptPX</idno>
            <name>Kenneth Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4Tg1X1rgipCvco2ofRBhGE" type="signed"/>
        <correspContext corresp="i-4Tg1X1rgipCvco2ofRBhGE">
          <note type="signatory" corresp="i-EANGVQ7bBDvQLJRQXHptPX"/>
        </correspContext>
        <correspAction type="referral" xml:id="i-KqgYuHQKXjxQt4DkDeQnwk">
          <date when="2001-10-11"/>
        </correspAction>
        <correspAction type="dismissal" xml:id="i-EPRGY9dv6sysHHuMTUozGo">
          <date when="2001-10-11"/>
        </correspAction>
        <correspAction type="termination" xml:id="i-EXssFSHM14UnV73bHDeSuh">
          <date when="2001-10-05"/>
        </correspAction>
        <correspAction type="submission" xml:id="i-4hrLAbE81KqstXqsjqq53A">
          <date when="2001-10-05"/>
        </correspAction>
        <correspAction type="numbering" xml:id="i-C2wcXYqrhgVYBDE2EAYCKf">
          <date when="2001-10-05"/>
        </correspAction>
        <correspAction type="proposed_referral" xml:id="i-XuqpDQMBqX5TMbbNPr3xH">
          <date when="2001-10-05"/>
        </correspAction>
        <correspAction type="committee_proposal" xml:id="i-TxQc1bRub5mhHzFXHYyoPg">
          <date when="2001-10-05"/>
        </correspAction>
        <correspAction type="reviewing" xml:id="i-4CjnxHhDbpFP29UF1yd2RJ">
          <date when="2001-10-05"/>
        </correspAction>
        <correspAction type="registration" xml:id="i-QXKZPAfDDRH71SJskJX8am">
          <date when="2001-10-05"/>
        </correspAction>
        <correspAction type="assigned" xml:id="i-Hq7m8vLi9bY7TkA87bystC"/>
        <correspContext corresp="i-Hq7m8vLi9bY7TkA87bystC">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Sk_0312/mot_200102_Sk_0312-0001.pdf"/>
      <div type="motHeader" xml:id="i-81unaAPgrpea1uY3yej1uJ">
        <div type="motTitle" xml:id="i-TC7S9cSC1QihhFJcsJmiik"/>
        <div type="motSubmissionInfo" xml:id="i-Tc6WgA96NmGGMGDUEhYJWU"/>
      </div>
      <div type="motBody" xml:id="i-Uftdvv1ECpUnhaq1YYbFrr">
        <div xml:id="i-7ASrx1X77aCUJPSMG9B6VC">
          <p xml:id="i-R4bMoE6m4dMsuia2cCoFv8">
            20
          </p>
          <p xml:id="i-Renk6CA39tNsqT6iPx3DBU">
            2001/02 mnr: Sk312 pnr: c323
          </p>
          <p xml:id="i-5sePFRKCmzJRwVjjJqNCNX">
            Motion till riksdagen 2001/02:Sk312
          </p>
          <p xml:id="i-XT988kFa3upVcHzBKLFbrF">
            av Kenneth Johansson (c)
          </p>
          <p xml:id="i-WX4E6vVjcvQc9U4AWXKZhy">
            Fordonsskatt för bussar
          </p>
          <p xml:id="i-DiMzALLUkD75c2nt7zns7a">
            Förslag till riksdagsbeslut
          </p>
          <p xml:id="i-VYjciopPaQeqhJWUHrkJFf">
            1. Riksdagen tillkännager för regeringen som sin mening vad i
            motionen anförs om införande av ett fordonsskattesystem för bussar
            som är differentierat utifrån mängden avgasutsläpp. 2. Riksdagen
            tillkännager för regeringen som sin mening vad i motionen anförs
            om att använda kollektivtrafiken som verktyg för att förverkliga
            de transportpolitiska målen.
          </p>
          <p xml:id="i-UWoQTRufyEmSHZDYXKyGX6">
            Motivering
          </p>
          <p xml:id="i-QW3nyYxBwMtJRPjRCThx2A">
            Sverige måste skapa ett grönt transportsystem. Kollektivtrafiken
            är en oundgänglig del av detta gröna transportsystem. Kollektivtrafiken
            är ett grönt transportmedel på två sätt, dels genom att den minskar
            bilresandet och dels genom att den är miljövänlig i sig. För att
            detta gröna transportsystem ska kunna skapas måste antalet resenärer
            som använder kollektivtrafiken öka och samtidigt måste man ta
            tillvara de positiva miljöegenskaper som kollektivtrafiken har.
            En ökad satsning på kollektivtrafiken är nödvändig för att man
            ska kunna förverkliga de transportpolitiska målen. Detta bör ges
            regeringen till känna.
          </p>
          <p xml:id="i-C4u3QZbcVWcChyj8oRTwDX">
            Miljöutvecklingen inom kollektivtrafiken med buss
          </p>
          <p xml:id="i-HcPDBsnMXaEXJ2rWmaKcyz">
            Redan i dag är kollektivtrafiken med buss miljövänlig. Vägverket
            skriver till exempel i sin rapport om kollektivtrafikutvecklingen
            1995-2000: ”Svensk kollektivtrafik har kommit långt i sin miljöanpassning.
            Den trafik som upphandlas av trafikhuvudmännen utförs till största
            delen av dieselbussar. Denna dieselvagnpark torde vara den renaste
            i världen. Bland annat på grund
          </p>
          <pb facs="riksdagen-motions-pdf/data/200102/mot_200102_Sk_0312/mot_200102_Sk_0312-0002.pdf"/>
          <p xml:id="i-HTn45yMUDLuRHhPDo6wEY">
            2001/02:Sk312
          </p>
          <p xml:id="i-D8ztp3RtL1GJdwjPNkCGuS">
            21
          </p>
          <p xml:id="i-QmUV46ebGdqzN8V9HLwws2">
            av användningen av dieselolja miljöklass 1.” Vägverket fortsätter:
            ”Vid en jämförelse av miljöpåverkan per resenär finner man att
            kollektivtrafiken innebär stora miljöfördelar jämfört med biltrafiken.
            Framförallt ger kollektivtrafiken lägre utsläpp av koldioxid från
            fossila källor samt betydande fördelar i fråga om markutnyttjande
            och trängsel i städer.” Koldioxidutsläppet per resenär från dieselbussar
            är hälften av personbilarnas utsläpp, enligt samma källa. De genomsnittliga
            utsläppen från en normal dieselbuss för stadstrafik har under
            de senaste femton åren minskat mycket kraftigt. Sedan 1985 har
            utsläppen av koloxid minskat med 99 procent, kväveoxid med 60
            procent, flyktiga kolväten med 95 procent och partiklar med 90
            procent. Dessutom har bussmotorerna blivit effektivare, vilket
            innebär att utsläppen av koldioxid har minskat med ca 10 procent.
            (Vägverket, Strategi med prioriterade åtgärder för en bättre kollektivtrafik.)
            Ett annat tecken på den snabba miljöutvecklingen är att 780 eller
            nästan 10 procent av Sveriges totalt ca 8 000 bussar i kollektivtrafik
            i dag drivs med alternativa bränslen. (Vägverkets sektorsredovisning,
            publikation 2001:31.) Cirka 380 bussar i Sverige drivs med bioetanol,
            90 med biogas, 225 med naturgas, 11 med elhybrid och 5 är batteribussar.
            Till detta ska läggas alla de bussar som är utrustade med katalysatorer
            och partikelfilter. Ungefär 2 000 bussar är i dag utrustade med
            katalytiska partikelfilter som minskar partikelutsläppen till
            den nivå som blir obligatorisk 2006. Även utsläpp av mycket små
            partiklar som uppmärksammats som mycket hälsofarliga minskas med
            omkring 99 procent när katalytiska partikelfilter används. 40
            bussar var år 2000 utrustade med EGR-teknik, vilket minskar utsläppen
            av kväveoxider med 50 procent och därmed uppfyller kraven för
            kväveoxider för år 2006 redan nu. (Vägverkets rapport om kollektivtrafikutvecklingen
            1995-2000.) Ytterligare ungefär 2 000 bussar är utrustade med
            katalysator.
          </p>
          <p xml:id="i-Rprx6zQSrHKyB6k25bNGtx">
            Använd kollektivtrafiken som verktyg för att skapa ett grönt
            transportsystem
          </p>
          <p xml:id="i-Qgei1ucBvbLx2eL8ka6uQ8">
            Denna utveckling måste fortsätta och snabbas upp. Kollektivtrafiken
            måste användas som ett effektivt verktyg i detta arbete för att
            skapa ett grönt transportsystem och i arbetet för att uppnå de
            av riksdagen beslutade transportpolitiska målen. Till denna =
            strategiska användning av kollektivtrafiken bör det knytas åtgärdsprogram
            för hur kollektivtrafiken ska användas för att uppnå dessa mål.
            Skattepolitiken spelar en nyckelroll i detta arbete. Skatter kan,
            om de används på rätt sätt, fungera som ett mycket effektivt styrmedel
            mot en bättre miljö och på så sätt stimulera utvecklingen mot
            ekologisk hållbarhet, mot bättre resursutnyttjande och mindre
            miljöpåverkande utsläpp. Fördelen med att använda skatter som
            grönt styrmedel är att de skapar drivkrafter för
          </p>
          <pb facs="riksdagen-motions-pdf/data/200102/mot_200102_Sk_0312/mot_200102_Sk_0312-0003.pdf"/>
          <p xml:id="i-F3qrGWaZrW2st2RPb5vZNg">
            kontinuerliga miljöförbättringar. En lag tvingar ned utsläpp
            till den föreskrivna nivån, men ekonomiska styrmedel fortsätter
            att driva på utvecklingen av ny miljöteknik även långt efter det
            att de införts.
          </p>
          <p xml:id="i-VcDaSfv2EWWov6T9ZPUoSc">
            Miljörelatera fordonsskatten för bussar
          </p>
          <p xml:id="i-3LPB6kuo5iK2gpHt9CgdfT">
            För att stimulera omställningen till ett grönt transportsystem
            och samtidigt stimulera och utveckla kollektivtrafiken bör fordonsskatten
            för bussar relateras till mängden miljöfarliga ämnen som släpps
            ut med avgaserna. Dagens fordonsskattesystem gör ingen som helst
            skillnad mellan å ena sidan nya bussar med den modernaste miljötekniken
            som bara släpper ut mycket små mängder partiklar, flyktiga kolväten
            osv. och å andra sidan gamla bussar som helt saknar rening. I
            Dalarna finns det idag uppskattningsvis 180 bussar som är 11 år
            eller äldre. Istället för dagens fordonsskatt, som bygger på vilket
            bränsle bussen använder, dess vikt och hur många axlar den har,
            bör fordonsskatten för bussar i framtiden differentieras utifrån
            mängden avgasutsläpp från bussen. Denna differentiering bör grundas
            på miljöklasserna för motorer till tunga fordon. Många skulle
            bli vinnare med ett sådant system. Den stora vinnaren skulle naturligtvis
            bli miljön eftersom ett sådant sy- stem skulle skapa en attraktiv
            morot för investeringar i nya och miljövänliga fordon och i modern
            reningsteknik. Det skapar drivkrafter och incitament för kontinuerliga
            miljöförbättringar, något som helt saknas med dagens system. Det
            finns en mycket stor miljöpotential i att låta effekterna av nya
            energieffektiva och hållbara tekniska lösningar slå igenom snabbare.
            Den andra stora vinnaren är kollektivtrafiken med buss som blir
            ännu mer miljövänlig samtidigt som den kan sänka sina skattekostnader
            genom att investera i modern reningsteknik. Lägre kostnader skapar
            dessutom i sig möjligheter att utveckla och förbättra kollektivtrafiken
            och göra den ännu mer attraktiv och konkurrenskraftig för resenärerna.
            Den tredje vinnaren är fordonstillverkarna och alla de företag
            som arbetar med miljöteknik. Införandet av modern reningsteknik
            i stor skala skulle underlättas betydligt, och det skulle skapas
            en betydande inhemsk marknad för reningsteknik. Efterfrågan på
            moderna fordon och modern reningsteknik skulle öka kraftigt, vilket
            på sikt skulle öppna möjligheter för export av miljöteknik, miljövänliga
            produkter och industriella lösningar. En ökad försäljning av nya
            fordon och miljövänlig teknik genererar tillväxt och ökar sysselsättningen
            inom fordons- och komponentindustrin liksom inom IT- sektorn.
            Ett system som genom miljöklasserna är differentierat utifrån
            mängden avgasutsläpp, skulle dessutom enkelt kunna byggas på när
            avgaskraven skärps. Det skapas med andra ord ett dynamiskt, flexibelt,
            robust och framför allt miljövänligt system med mycket hög acceptans
            hos allmänheten och som också tillåts enligt EU:s regelverk.
          </p>
          <p xml:id="i-FSu7Yey9iqp5xd6XYmHT5C">
            =
          </p>
          <p xml:id="i-2BP8Nijndr9bCbgHXbUPVZ">
            2000/01:c999
          </p>
          <p xml:id="i-Tu6ezBf4CSLktvV9RtTRUq">
            22
          </p>
          <pb facs="riksdagen-motions-pdf/data/200102/mot_200102_Sk_0312/mot_200102_Sk_0312-0004.pdf"/>
          <p xml:id="i-GmS14yyVp1BokELtSzed2Y">
            2001/02:Sk312
          </p>
          <p xml:id="i-7wr9a1rpJcr3yUzYYBfHZq">
            23
          </p>
          <p xml:id="i-8PrYEvfK6hYTA48dE24LKN">
            Enligt artikel 3 i direktiv 1999/96/EG får en medlemsstat införa
            ekonomiska incitament för tunga fordon som uppfyller vissa högre
            krav på utsläpp. De begränsningar som EG ställer upp är att incitamenten
            inte får ges längre än till dess den miljövänligare tekniken blir
            obligatorisk och inte får vara högre än kostnaden för att installera
            tekniken. Flera länder i Europa har redan utnyttjat denna möjlighet
            och infört liknande system. I exempelvis Tyskland har man redan
            infört ett system med miljövänlig fordonsbeskattning som relaterar
            fordonsskatten till fordonets utsläpp och i Schweiz baseras skatten
            på kommersiella fordon på antalet körda kilometrar och på emissionsnivåer.
            Regeringen har under våren tillsatt en särskild utredare som ska
            se över vägtrafikbeskattningens styrning mot mer miljövänliga
            och trafiksäkra fordon. En viktig fråga som utredaren ska klarlägga
            är om det är möjligt att införa incitament för fordon med låga
            utsläpp och om så är fallet också ge förslag på utformningen av
            ett sådant incitament. I detta utredningsarbete bör utredaren
            särskilt överväga hur ett grönt fordonsskattesystem kan införas
            genom en differentiering av fordonsskatten på bussar utifrån mängden
            avgasutsläpp. Detta bör ges regeringen tillkänna.
          </p>
          <p xml:id="i-XrUcdrNyikuPUJRS9B6Rma" type="date">
            Stockholm den 1 oktober 2001
          </p>
          <p xml:id="i-6HryDJb8aDSGBAKT7iF1rB">
            Kenneth Johansson (c)
          </p>
        </div>
      </div>
    </body>
  </text>
</TEI>
