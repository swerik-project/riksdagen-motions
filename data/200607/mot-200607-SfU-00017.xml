<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00017">
  <teiHeader>
    <fileDesc>
      <titleStmt>
        <title>Vissa sjukförsäkringsfrågor m.m.</title>
        <author corresp="i-Sn3HArFcXWQDenVvrpFSQe">av LiseLotte Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa sjukförsäkringsfrågor m.m.</title>
          <idno type="rdwebb">GU02Sf17</idno>
          <rs type="number">Sf17</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf17/text</ref>
          <ref type="dokument_url_html">http://data.riksdagen.se/dokument/GU02Sf17</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf17</ref>
          <ref type="doc">http://data.riksdagen.se/fil/CBD4718D-CE86-4724-B99A-26B5CAD38DF2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-8wAhpSXteu8N2dpPLVqCFz"/>
        <correspContext corresp="i-8wAhpSXteu8N2dpPLVqCFz">
          <ref>Proposition 2006/07:59</ref>
        </correspContext>
        <correspAction xml:id="i-TE5Rrux86xWfkybxp3ju6c" type="signed"/>
        <correspContext corresp="i-TE5Rrux86xWfkybxp3ju6c">
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction type="referral" xml:id="i-Cp85Uy5DpJJwvWTcqRCrSn">
          <date when="2007-04-13"/>
        </correspAction>
        <correspAction type="dismissal" xml:id="i-JKtWZbHrU7p6itXeMHAiGT">
          <date when="2007-04-12"/>
        </correspAction>
        <correspAction type="dismissal" xml:id="i-B8Uiu2U6i92La6cD694UVv">
          <date when="2007-04-12"/>
        </correspAction>
        <correspAction type="transfer" xml:id="i-9GsHWJnVxLNJFyUHkvjAYH">
          <date when="2007-04-11"/>
        </correspAction>
        <correspAction type="submission" xml:id="i-9bcDQn87AKsNvDhmoNNbt6">
          <date when="2007-04-11"/>
        </correspAction>
        <correspAction type="assigned" xml:id="i-GTzrVDPp4pGmtAcfdJkAdU"/>
        <correspContext corresp="i-GTzrVDPp4pGmtAcfdJkAdU">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BmHk6da7jxxRNQaZtEKz7T">
            1 Förslag till riksdagsbeslut
          </head>
          <list style="ol">
            <item xml:id="i-9pC7dCkEco7b1hDBYQKqXa">
              Riksdagen avslår förslaget om att avskaffa arbetsgivarens ansvar
              för rehabiliteringsutredning enligt 22 kap. 3 § lagen (1962:381)
              om allmän försäkring (AFL).
            </item>
          </list>
          <list style="ol">
            <item xml:id="i-YLkAjy3GePGmPiSgjcxWgJ">
              Riksdagen avslår förslaget om förändringar i befintlig lagstiftning
              gällande 22 kap. 3 § lagen (1962:381) om allmän försäkring (AFL).
            </item>
          </list>
          <list style="ol">
            <item xml:id="i-6tVGTfgJwVJp979278MyTX">
              Riksdagen avslår förslaget om avskaffande av bestämmelser om
              tidsfrister enligt 22 kap. 5 och 6 §§ lagen (1962:381) om allmän
              försäkring (AFL).
            </item>
          </list>
          <list style="ol">
            <item xml:id="i-JtswpUjs94cfEmQC6Nv9Wv">
              Riksdagen tillkännager för regeringen som sin mening vad i motionen
              anförs om att återkomma med förslag på förtydligande av arbetsgivarens
              rehabiliteringsansvar.
            </item>
          </list>
        </div>
        <div type="motContent">
          <head type="h1" xml:id="i-XW2nFfmJcadg38YgZiM76L">
            Vissa sjukförsäkringsfrågor m.m.
          </head>
          <head type="h1" xml:id="i-CVHC5SVT8tyeii6WNYMCMN">
            2 Regeringens förslag
          </head>
          <p xml:id="i-2zKx2JsHzdkinc4crAvCA8">
            I propositionen föreslås att arbetsgivares ansvar att genomföra
            rehabiliteringsutredning enligt 22 kap. 3 § lagen (1962:381) om
            allmän försäkring (AFL) avskaffas. Enligt förslaget skall arbetsgivaren
            fortsatt lämna de upplysningar som behövs för att den enskildes
            behov av rehabilitering snarast skall kunna klarläggas och även
            i övrigt medverka därtill. Propositionen innehåller också förslag
            om avskaffande av tidsfrister enligt 22 kap. 5 och 6 §§ AFL, avseende
            avstämningsmöte och rehabiliteringsplan. I propositionen föreslås
            också vissa ändringar i bestämmelserna om samordning av ekonomiskt
            bistånd från socialnämnden och ersättning från Försäkringskassan.
            Vidare föreslås också vissa förändringar i reglerna om sjukpenninggrundande
            inkomst.
          </p>
          <head type="h1" xml:id="i-AC3xXyPHsLfELEazLhHtN4">
            3 Bakgrund
          </head>
          <p xml:id="i-Reqz27guUAyvK3KsLkY74V">
            Under samma period som förändringstakten ökat i hela arbetslivet
            har arbetsmiljöarbetet tagit många och stora kliv tillbaka. Arbetslivsinstitutet
            (ALI) tydliggör i en forskningsrapport från oktober 2005 att den
            ökade sjukfrånvaro vi sett sedan slutet av 90-talet är ett resultat
            av politiska beslut och av 90-talets ekonomiska nedskärnings-
            och saneringspolitik. Enligt ALI bidrog nedskärningspolitikens
            omorganiseringar, personalminskningar och bortrationaliseringar
            till att det kvalificerade rehabiliteringsarbetet kollapsade.
            Arbetsgivarna har inte tagit sitt ansvar för detta. Trots lagreglering
            saknas på många arbetsplatser i dag ett systematiskt arbetsmiljöarbete.
          </p>
          <p xml:id="i-W4DDE1cutthYnuC9dyryuk">
            Under förra mandatperioden genomförde Vänsterpartiet tillsammans
            med Socialdemokraterna och Miljöpartiet stora satsningar i arbetet
            mot ohälsan. Bland annat genomfördes åtgärder för att öka precisionen
            i sjukskrivningsprocessen. Arbetsmiljöverket gavs ökade resurser
            och den regionala skyddsombudsverksamheten byggdes ut. Vidare
            utreddes företagshälsovården, liksom det systematiska arbetsmiljöarbetet
            och ansvars- och samordningsfrågorna i den arbetslivsinriktade
            rehabiliteringen. Viktiga diskussioner fördes angående arbetstids-
            och inflytandefrågor.
          </p>
          <p xml:id="i-4gSZ5Lgv1J1Kd9evTKmZRB">
            För Vänsterpartiet har frågan om arbetsgivarnas ansvar för rehabilitering
            och förebyggande arbetsmiljöarbete varit prioriterade. Vi anser
            att detta ansvar bör skärpas, och vi anser också att sanktioner
            bör införas mot arbetsgivare som inte uppfyller detta ansvar.
          </p>
          <p xml:id="i-NbgFWqhXnfoUEWMmkUdGRe">
            Inom detta område råder i dag stora brister. Behovet av åtgärder
            för att förbättra tillgången till och ansvaret för rehabilitering
            är mycket stort. Dessvärre kan vi konstatera att regeringen inte
            delar denna bedömning.
          </p>
          <head type="h1" xml:id="i-3soiHUKpmw3FW5ToeuiGro">
            4 Arbetsgivares ansvar för rehabilitering
          </head>
          <p xml:id="i-EUpHFQ8XprogRdtD9bno6M">
            Det finns flera skiftande orsaker till att den arbetslivsinriktade
            rehabiliteringen i dag inte fungerar tillfredsställande. Rehabiliteringsutredningen
            lyfter i betänkandet Fokus på åtgärder (SOU 2006:107) fram problemet
            att arbetsgivarens rehabiliteringsansvar i dag är uppdelat på
            olika lagar utan samordning och att detta skapar en otydlighet
            om var gränsen går för vilka krav som egentligen ställs på arbetsgivarna.
            Vidare är fördelningen av kostnaderna för vissa åtgärder mellan
            arbetsgivarna och Försäkringskassan oklar, vilket anges bromsa
            upp rehabiliteringsprocessen.
          </p>
          <p xml:id="i-L3eXh6ahxVysKkR5Xbthnm">
            Utredningen understryker behovet av att förtydliga ansvaret och
            gränsdragningen mellan arbetsgivare, Försäkringskassan och sjukvården,
            samt att större fokus måste läggas på åtgärder och mindre på att
            administrera. För att åstadkomma detta föreslås en rad förändringar.
            T.ex. föreslås att utredningsskyldigheten övertas av hälso- och
            sjukvården som härigenom skulle ha ansvaret för hela den medicinska
            rehabiliteringen och behandlingarna. Arbetsgivarnas skyldigheter
            vad gäller rehabilitering föreslås i stället inriktas på att ta
            fram plan för åtgärder för arbetsplatsen. Utredningen föreslår
            också att förseningsavgift skall åläggas arbetsgivare som inte
            inkommit med åtgärdsplan inom tidsfristen. Utöver detta lyfter
            utredningen fram behovet av att ta fram riktlinjer för rehabilitering
            och att utforma behandlingsprogram för framför allt de stora multidisciplinära
            diagnosgrupperna. Dessutom föreslås en rehabiliteringsgaranti
            införas inom ramen för vårdgarantin.
          </p>
          <p xml:id="i-9U6zrEzNL6MDjUqpiyBHkU">
            Regeringen gör emellertid en annan bedömning av vad som bör förändras.
            Man anser att nuvarande reglering om arbetsgivares skyldigheter
            för rehabilitering inte är ändamålsenlig. Arbetsgivare anges sakna
            den nödvändiga kompetens som krävs för att bedöma den komplexa
            problembild som ligger bakom behovet av rehabilitering. Få rehabiliteringsutredningar
            inkommer till Försäkringskassan inom föreskriven tid, vilket anges
            som en motivering till att ansvaret därmed bör upphöra. Regeringen
            understryker i sin motivering vidare att varje aktör skall utgöra
            den del av rehabiliteringsprocessen som den är bäst lämpad för.
            Angående vilken del arbetsgivaren bör utgöra i denna process finns
            i regeringens proposition däremot inga förslag till.
          </p>
          <p xml:id="i-Nxoa63P7U26kzoPsihfNeD">
            Tillsammans med regeringens övriga politik inom det arbetsmarknadspolitiska
            området, bland annat med kraftiga nedskärningar av Arbetsmiljöverkets
            resurser och verksamhet, kan det nu lagda förslaget ses som ytterligare
            en tydlig signal från regeringen till alla arbetsgivare att man
            inte behöver prioritera arbetsmiljöarbetet.
          </p>
          <p xml:id="i-SK4Eoqp3NoqDoK48VMyeky">
            Vänsterpartiet anser att regeringens förslag går i helt fel riktning.
            Förslaget är både illa underbyggt och saknar helhetsperspektiv.
            I stället för att titta på vilka åtgärder som behöver genomföras
            för att stärka den arbetlivsinriktade rehabiliteringen och för
            att tydliggöra ansvarsfördelningen, kopplas den viktigaste aktören
            bort från processen.
          </p>
          <head type="h1" xml:id="i-9E7DRtcFqm4Tuu1HqjFtWQ">
            5 Vänsterpartiets ställningstagande
          </head>
          <p xml:id="i-WiX5r9B8xMyK3PUbqXkBmp">
            Vänsterpartiet har länge betonat att det hårdnade klimatet på
            arbetsmarknaden varit en avgörande orsak till ökad ohälsa i samhället.
            I stället för att skuldbelägga sjuka måste vi koncentrera oss
            på att undanröja orsakerna till att människor far illa i arbetslivet
            och ge dem som drabbats möjlighet att återgå i arbete. Arbetsgivarna
            har ett viktigt ansvar för att detta skall kunna ske.
          </p>
          <p xml:id="i-LhtWLapjuK5UpcAUGgUj3B">
            Behovet av kraftfulla åtgärder är närmast akut. Alla skall ha
            rätt till en kvalificerad rehabilitering som syftar till fortsatt
            deltagande i arbetslivet. Mot denna bakgrund anser Vänsterpartiet
            vidare att förslaget om att avskaffa arbetsgivarens ansvar för
            rehabiliteringsutredning enligt 22 kap. 3 § lagen (1962:381) om
            allmän försäkring (AFL) bör avslås. Detta bör riksdagen besluta.
          </p>
          <p xml:id="i-QWDBJtiJeP3wHoPSSEHrCC">
            Som en följd av detta bör även förslaget om förändringar i befintlig
            lagstiftning gällande 22 kap. 3 § lagen (1962:381) om allmän försäkring
            (AFL) avslås. Detta bör riksdagen besluta.
          </p>
          <p xml:id="i-EL1AnHBUXJJ9o7wq5ctavv">
            Vidare bör också förslaget om avskaffande av bestämmelser om
            tidsfrister enligt 22 kap. 5 och 6 §§ lagen (1962:381) om allmän
            försäkring (AFL) mot samma bakgrund avslås. Detta bör riksdagen
            besluta.
          </p>
          <p xml:id="i-QD88b1g414cSrA3mcy8VsS">
            Arbetsgivarnas ansvar för rehabilitering bör stärkas och tydliggöras.
            Vidare bör sanktionsåtgärder riktas mot arbetsgivare som inte
            uppfyller detta ansvar. Därför bör regeringen återkomma med förslag
            med denna inriktning. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-TMJndWr1vyr4gjiiNaZs3i">
              LiseLotte Olsson (v)
            </item>
            <item xml:id="i-8meBdPDh73Kw5WRRAWYnDR">
              Kalle Larsson (v)
            </item>
            <item xml:id="i-FhmjFJjY19oJdDzCkeq2sj">
              Torbjörn Björlund (v)
            </item>
            <item xml:id="i-NnJduhz2u1SzN6w8r9wQbT">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
