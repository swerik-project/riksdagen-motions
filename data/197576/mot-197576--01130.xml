<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--01130">
  <teiHeader>
    <fileDesc>
      <titleStmt>
        <title>om kvinnornas situation i u-länder, m. m.</title>
        <author>av fru Frankel</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kvinnornas situation i u-länder, m. m.</title>
          <idno type="rdwebb">FZ021130</idno>
          <rs type="number">1130</rs>
          <ref type="dokument_url_text">http://data.riksdagen.se/dokument/FZ021130/text</ref>
          <ref type="dokument_url_html">http://data.riksdagen.se/dokument/FZ021130</ref>
          <ref type="dokumentstatus_url_xml">http://data.riksdagen.se/dokumentstatus/FZ021130</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ACVAPuDAAVNFDcYqCfRkK</idno>
            <name>ENKEL</name>
            <state type="partyAffiliation" ref="Q105112">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2SXmKABiirHmonqHJuG5Zy" type="signed"/>
        <correspContext corresp="i-2SXmKABiirHmonqHJuG5Zy">
          <note type="signatory" corresp="i-ACVAPuDAAVNFDcYqCfRkK"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__1130/mot_197576__1130-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1975/76: 1130
          </p>
          <p>
            av fru Frenkel om kvinnornas situation i u-länder, m. m.
          </p>
          <p>
            Vid FN:s världskonferens i samband med det internationella kvinnoåret
            i Mexico City i juli 1975 underströks vilka betydande skillnader
            som fö- religger i kvinnans ställning i olika länder och regioner
            i världen. Visserligen har målet för den internationella utvecklingsstrategin
            under 1970-talet varit att söka få med fler kvinnor i kampen för
            utveckling. Men i u-länderna är kvinnor ofta dubbelt missgynnade
            av social misär och av könsdiskri- minering. De måste få extra
            stöd för att kunna aktivt delta i det ekonomiska, politiska och
            sociala livet. Sverige har stora möjligheter att ge sådant stöd
            genom utvecklingsbi- ståndet. Fortfarande utgörs största antalet
            analfabeter av kvinnor. I u-länderna börjar i genomsnitt dubbelt
            så många pojkar som flickor i skolan. Majoriteten av de flickor
            som börjar skolan slutar dessutom redan efter ett par år — ofta
            för att gifta sig. Endast en mycket liten del av flickorna får
            någon form av högre utbildning. Kvinnornas eftersatta ställning
            i undervisning och utbildning i u-länderna är uttryck för synen
            att utbildning för flickor inte lönar sig eftersom de ju kommer
            att gifta sig och föda barn. Det är därför väsentligt att Sverige
            på alla sätt och i ökande utsträckning arbetar för att det u-landsbistånd
            som ges till utbildning kommer flickorna och kvinnorna till godo
            samt att den grundläggande skolutbildningen ges på lika villkor
            åt flickor och pojkar. Yrkesutbildningen för pojkar får alltmer
            ökade resurser, medan det fortfarande finns ytterst få möjligheter
            för flickor att yrkesutbilda sig. Yrkesutbildningen av kvinnor
            bör få en framskjuten plats i den svenska u-hjälpen. Det är viktigt
            att utbildning av kvinnor inte bara inriktas på vårdyrken och
            hushållsarbete. I resolution VIII vid livsmedelskonferensen i
            Rom underströks vikten av att ge kvinnor ett större inflytande
            i beslutsprocessen rörande livsme- delsproduktion och näringspolitik.
            I världsaktionsplanen understryks att kvinnor utgör en stor och
            viktig del av arbetskraften inom jordbruket och vid behandling
            och försäljning av livsmedel. I många u-länder försämras i dag
            kvinnornas ställning inom jordbruket i takt med att jordbruket
            moderniseras. Det är männen som får kunskap i att sköta de nya
            maskiner och de nya metoder som införs från Västerlandet. Det
            är viktigt att inte kvinnornas ställning försämras när jordbruket
            mo- derniseras. Det är inte bara männen, som skall lära sig de
            nya metoderna och att sköta maskiner. Man bör ta vara på kvinnornas
            kunskaper och låta
          </p>
          <pb facs="riksdagen-motions-pdf/data/197576/mot_197576__1130/mot_197576__1130-002.pdf"/>
          <p>
            Mot. 1975/76:1130 7
          </p>
          <p>
            dem även i fortsättningen ha ansvar för det arbete som de av
            tradition betraktat som sitt. Samma utveckling äger rum inom handeln
            i många u-länder. Den mo- derna handeln tas över av männen även
            i de samhällen där kvinnorna skött den traditionella torghandeln.
            Det är männen som får handelsutbild- ningen och som därmed kan
            kvalificera sig för de nya yrkena. Genom u-landsbiståndet måste
            kvinnorna få behålla och utveckla sina traditionellt viktiga funktioner.
            I världsaktionsplanen rekommenderas ett utbyte av besök mellan
            kvinnor från olika länder för att studera gemensamma problem.
            Detta är ett sätt att öka förståelsen för bl. a. u-landskvinnornas
            problem och utveckla vän- skapliga förbindelser mellan länderna.
            Något särskilt anslag i statsbudgeten som är avsett till tillgodose
            enskilda kvinnors eller kvinnoorganisationers behov av resebidrag
            till kvinnor som i studiesyfte vill besöka andra länder eller
            som vill inbjuda kvinnor från u-länder finns inte. Kvinnoorganisationerna,
            såväl de politiska som andra, har mycket små förutsättningar att
            ekonomiskt bidra till sådant utbyte. Därför borde en fond skapas
            för detta syfte. Ur denna fond skulle framför allt kvinnoorganisationer
            kunna få medel till stipendier för att både kunna inbjuda kvinnor
            från u-länder till Sverige och låta egna företrädare besöka kvinnoorganisationer
            i u-länder, särskilt de med vilka Sverige har bistånds- samarbete.
            Med hänvisning till det anförda hemställer jag 1. att riksdagen
            ansluter sig till vad som sägs i motionen om det svenska biståndets
            roll för att förbättra kvinnornas ställning i u-länder, 2. att
            riksdagen begär förslag av regeringen om en fond för att underlätta
            utbyte av besök mellan kvinnoorganisationer i Sve- rige och i
            u-länder.
          </p>
          <p>
            Stockholm den 26 januari 1976 INGEGÄRD FR/AENKEL (fp)
          </p>
        </div>
      </div>
    </body>
  </text>
</TEI>
