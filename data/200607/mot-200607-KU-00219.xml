<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KU-00219">
  <teiHeader>
    <fileDesc>
      <titleStmt>
        <title>Europafrågornas demokratiska förankring i riksdagen</title>
        <author corresp="i-Ry3pP9VZKrW87Vcxq73jQG">av Carl B Hamilton (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Europafrågornas demokratiska förankring i riksdagen</title>
          <idno type="rdwebb">GU02K219</idno>
          <rs type="number">K219</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GU02K219/text</ref>
          <ref type="dokument_url_html">http://data.riksdagen.se/dokument/GU02K219</ref>
          <ref type="dokumentstatus_url_xml">http://data.riksdagen.se/dokumentstatus/GU02K219</ref>
          <ref type="doc">http://data.riksdagen.se/fil/FE7A8823-22CF-4C33-96D2-5BD7A10D53A5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <name>Carl B Hamilton</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5S4YMkHE1Bzq8k2CSBw8U4" type="signed"/>
        <correspContext corresp="i-5S4YMkHE1Bzq8k2CSBw8U4">
          <note type="signatory" corresp="i-Ry3pP9VZKrW87Vcxq73jQG"/>
        </correspContext>
        <correspAction xml:id="i-7fiayLLoe8o9qYU92eVRdK" type="referral">
          <date when="2006-11-07"/>
        </correspAction>
        <correspAction xml:id="i-4L5K2fijg32mesELq1EA13" type="dismissal">
          <date when="2006-11-07"/>
        </correspAction>
        <correspAction xml:id="i-LBqGBCFNY7SzG2AGPucUTt" type="submission">
          <date when="2006-10-31"/>
        </correspAction>
        <correspAction xml:id="i-7XRpiRJj9WjaCS38Fv4bE9" type="numbering">
          <date when="2006-10-30"/>
        </correspAction>
        <correspAction xml:id="i-13Brbd7278T7ZgAVLLC1Ge" type="transfer">
          <date when="2006-10-26"/>
        </correspAction>
        <correspAction xml:id="i-94bJK9sgeA1qnaAwSCTKBE" type="assigned"/>
        <correspContext corresp="i-94bJK9sgeA1qnaAwSCTKBE">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8mZGXPbvZmv3fnuEytKu2G" type="motBody">
        <div xml:id="i-3itqguGRuoGbLA5vXik7QV" type="motSummary">
          <head xml:id="i-STHffk8Hw8cqrZ2HXVhcax">
            Sammanfattning
          </head>
          <p xml:id="i-3TkBKoFaPjv2dLDcETdb61">
            Den här texten är en väsentligt utvidgad och uppdaterad version
            av en motion som jag väckte vintern 2006 (2005/06:K4). De problem
            som KU och Riksdagskommittén (RDK) har haft med verkligheten,
            gränsdragningar, m.m. som jag påtalade i motionen med förslag
            till lösningar återkommer i uppdaterat skick nedan, med hänsyn
            tagen till bl.a. förslagen i KU-betänkandet (2005/06:KU21) och
            klagosångerna över det egna KU-arbetet i kammardebatten den 1
            juni 2006. Min kritik att de ansvariga i RDK och KU har varit
            så angelägna att nå en överenskommelse att de dessvärre offrat
            både riksdagens inflytande och innehållet kvarstår och är idag
            lika relevant som vintern och våren 2006. Betänkandet KU21 är
            dessutom inte up-to-date med tanke på EU-toppmötesbeslutet i juni
            2006 om nationella parlaments utvidgade roll i EU, särskilt vad
            avser subsidiaritetskontroll. Det finns således även några viktiga
            nyheter och nya förslag till riksdagsbeslut i denna motion jämfört
            med motion 2005/06:K4.
          </p>
        </div>
        <div xml:id="i-5TY2MdyGMorsTVjs3qbGoH" type="motProposal" subtype="förslag">
          <head xml:id="i-JJMGTF6yjhEHoruEG5Nvcf">
            Förslag till riksdagsbeslut
          </head>
          <list xml:id="i-SfvVDMntpJRgtdo6XCKh9R" style="ol">
            <item xml:id="i-UetS8y6TtXdkcsW8Ro2oDu">
              Riksdagen beslutar om ändring av riksdagsordningen enligt vad
              i motionen anförs.
            </item>
            <item xml:id="i-QJHc1pQ7Sa9iTrC8Yi5xyR">
              Riksdagen beslutar att godkänna de i motionen föreslagna riktlinjerna
              för utskottens arbete med EU-frågor.
            </item>
            <item xml:id="i-T2A4JSLput3EM7aRwhCfxn">
              Riksdagen beslutar att godkänna de i motionen föreslagna riktlinjerna
              för EU-nämndens arbete.
            </item>
            <item xml:id="i-KYqyXFBo99qBhkome6EQtf">
              Riksdagen beslutar att godkänna de i motionen föreslagna riktlinjerna
              för arbetet med yttranden till EG-kommissionen.
            </item>
            <item xml:id="i-TuTBNShj8NZ4ZYVsgqSSRD">
              Riksdagen beslutar att varje parti i EU-nämnden har rätt till
              sammanlagt minst åtta ordinarie platser och suppleantplatser.
            </item>
          </list>
        </div>
        <div xml:id="i-C9DKHiDA3qTgjFnxwdAhGZ" type="motContent">
          <head xml:id="i-Y1mshPUavTvLaXNiPVvZhZ" type="h1">
            Europafrågornas demokratiska förankring i riksdagen
          </head>
          <head xml:id="i-BCSnSXRqgMDSHsvBPHRtWh" type="h1">
            Nyheter
          </head>
          <head xml:id="i-ME32yiua5CJGaTiJDTvnvv" type="h3">
            Nyhet 1: Europeiska rådets rekommendation om subsidiaritetskontroll
            och toppmötesbeslut i juni 2006
          </head>
          <p xml:id="i-3aSznn2yCDLEK2e4cEBLdS">
            Ett spörsmål som efter KU21-beslutet i början av juni 2006 tillkommit
            på agendan är hur Sveriges riksdag bör hantera Europeiska rådets
            beslut i juni 2006 om nationella parlaments nya utvidgade uppgifter
            i EU-samarbetet. Riksdagen saknar idag regler för detta. En första
            rekommendation är därför att KU nu, och i detta sammanhang, bör
            utforma de nödvändiga reglerna, och att KU inte med avsevärd (tids)förlust
            för svensk demokrati hänvisar denna nya möjlighet till Grundlagsberedningen.
            Principen idag är klar, nämligen att endast riksdagens kammare
            kan uttala sig å riksdagens vägnar. En möjlighet är dock att ett
            fackutskott eller EU-nämnden skulle kunna yttra sig å enbart egna
            vägnar, men inte riksdagens, till kommissionen. Det yttrandet
            väger mindre än ett yttrande från hela riksdagen som naturligtvis
            fortfarande alltid är möjligt men det kan i detta sammanhang också
            vara en fördel eftersom Sverige blir mindre bundet om man väljer
            utskottsyttrande som form.
          </p>
          <p xml:id="i-6wGQM46z6F3Yend51cLMzL">
            Bakgrunden är att förslaget om en subsidiaritetskontroll i det
            konstitutionella EU-fördraget innebär att de nationella parlamenten
            ges en möjlighet att yttra sig direkt till EU:s institutioner.
            Även om det konstitutionella fördraget inte träder i kraft i sin
            ursprungliga form kan ändå de parlament som är ambitiösa och så
            önskar redan nu förbättra EU-bevakningen t.ex. sin subsidiaritetskontroll
            genom att avge synpunkter till EU-institutionerna. I KU21, skrivet
            före junitoppmötet 2006, påpekar man denna möjlighet, men skriver
            på ett sätt som synes vilja förvisa möjligheten ut i den politiska
            öknen.
          </p>
          <p xml:id="i-AQNfFbqrGEF95HPZfyoMVM">
            EG-kommissionen uttalade dock i maj 2006 att den önskar skicka
            sina förslag direkt till de nationella parlamenten, och kommissionen
            band sig dessutom för att reagera på de nationella parlamentens
            synpunkter (Communication from the Commission to the European
            Council, A Citizens Agenda Delivering Results for Europe). I juni
            2006 blev Nederländernas parlament föregångare genom att avlåta
            ett yttrande till EG-kommissionen i vilket man anför att dess
            förslag till straffrättsliga bestämmelser i immaterialrättsliga
            frågor enligt det nederländska parlamentets uppfattning strider
            mot subsidiaritetsprincipen.
          </p>
          <p xml:id="i-8nd1j5PuCesHQuJZStHoNv">
            Europeiska rådet, bestående av EU:s stats- och regeringschefer
            uppmanade, som redan nämnts, vid toppmötet i juni 2006 de nationella
            parlamenten att yttra sig över kommissionens förslag och rapporter
            för att förbättra den förda politiken i EU. Kommissionen uppmanades
            att vederbörligen överväga de nationella parlamentens synpunkter.
            Parlamenten uppmanas även att stärka samarbetet inom ramen för
            Cosac i övervakningen av subsidiaritetsprincipen. Sålunda skrevs
            slutsatsen:
          </p>
          <p xml:id="i-RzfFpFA3gYJDqWyokzoh2q">
            Europeiska rådet konstaterar att EU:s lagstiftningsprocess och
            de nationella lagstiftningsprocesserna är ömsesidigt beroende
            av varandra. Det välkomnar därför kommissionens åtagande att göra
            alla nya lagförslag och samrådsdokument direkt tillgängliga för
            de nationella parlamenten och uppmanar dem att yttra sig för att
            förbättra arbetet med att utforma politiken. Kommissionen uppmanas
            att vederbörligen överväga de nationella parlamentens synpunkter
            särskilt när det gäller subsidiaritets- och proportionalitetsprinciperna.
            De nationella parlamenten uppmuntras att stärka samarbetet inom
            ramen för konferensen mellan organ för EG-frågor (Cosac) när de
            övervakar subsidiariteten. (Europeiska rådets slutsatser 1516
            juni 2006, punkt 37.)
          </p>
          <p xml:id="i-C43QRNLzb1Nq4LdrSgKWaa">
            Det är en självklarhet att riksdagen ska utnyttja dessa ökade
            möjligheter till inflytande. Genom yttranden direkt till kommissionen
            kan riksdagen och Sverige spela en direkt och aktiv roll i EU-samarbetet,
            och möjligheten till direkt påverkan kommer att vara ett viktigt
            incitament för riksdagens ledamöter att engagera sig i EU-frågorna.
            Riksdagen bör således godkänna riktlinjer för arbetet med yttrandena
            till EU-kommissionen. Arbetet bör bedrivas enligt följande.
          </p>
          <p xml:id="i-EkpVuc8uq6qtxwzu1auAxi">
            När ett utskott mottar ett lagförslag eller ett samrådsdokument
            från kommissionen överväger utskottet om det vill yttra sig till
            kommissionen. Om utskottet finner att ett yttrande kan vara påkallat
            kan utskottet inhämta kompletterande uppgifter från regeringen.
            Normalt torde regeringen vilja överlämna en faktapromemoria till
            riksdagen i den aktuella frågan. Utskottet kan naturligtvis dessutom
            ta ytterligare kontakter med t.ex. forskare och experter. Utskottsledamöterna
            kan också stämma av arbetet med sina partikolleger i EU-nämnden
            och Europaparlamentet. Om utskottet så önskar kan det inhämta
            yttranden från andra utskott och EU-nämnden.
          </p>
          <p xml:id="i-SCy8QVmL3HBBn99rTCYQfW">
            Övervägandena i utskottet kan därefter mynna ut i ett yttrande
            till kommissionen. Om utskottet så önskar kan det avge ett betänkande
            till kammaren, som sedan avgör om betänkandet ska skickas till
            kommissionen. Utskottet kan också välja att yttra sig direkt utan
            någon behandling i kammaren. Eftersom yttranden kan komma att
            gälla frågor som är politiskt kontroversiella kan det förekomma
            reservationer i yttrandena. Sådan är politikens verklighet och
            man får inte i relationerna med EU:s institutioner väja för det
            faktum att det inom Sverige finns olika politiska hållningar i
            många frågor.
          </p>
          <p xml:id="i-5mYdmXuk8W6ZA6KjkDtbsg">
            Mot en ordning där riksdagen (kammare, utskott eller EU-nämnd)
            uttalar synpunkter direkt till kommissionen har anförts att endast
            regeringen kan föra Sveriges talan i internationella sammanhang.
            Men detta synsätt bygger på en felaktig föreställning. Synpunkter
            framförs å riksdagens, utskottets eller EU-nämndens vägnar, inte
            Sveriges . Det hindrar inte att synpunkterna bör tillmätas betydelse
            eftersom parlamentet i ett parlamentariskt system som det svenska
            är den första statsmakten.
          </p>
          <p xml:id="i-XA6hUDdBs9GdvrGVTqwvoW">
            Vidare innebär EU-samarbetet nya villkor för svensk demokrati,
            och riksdagen måste anpassa sig till att vi nu lever i en flernivådemokrati
            där nya vägar krävs.
          </p>
          <p xml:id="i-EhyMHoomRsArCPq17S8NzJ">
            I Danmark förekommer det att berört fackutskott och Europaudvalget
            avger gemensamma yttranden till kommissionen, och kommissionen
            har sedan svarat i substans. Det finns således redan upparbetade
            rutiner av detta slag mellan nationella parlament och EU.
          </p>
          <p xml:id="i-LewC8ULJ7qTowzR7mavzHy">
            Om riksdagen inte utnyttjar de nya formerna för inflytande kommer
            Sverige och riksdagen rejält på efterkälken i EU-arbetet bland
            Europas parlament. Problemen med att många riksdagsledamöter inte
            känner sig delaktiga löper också större risk att bestå.
          </p>
          <p xml:id="i-mez9AaXFyuoGy2swuCvY9">
            En andra observation är att varken RDK eller KU har haft ambitionen
            att sätta in riksdagens arbete med EU-frågorna i ett jämförande
            EU-sammanhang. Tydligen finns inget att lära av andra EU-länders
            parlament, som ju har precis samma problem med EU-frågornas förankring
            m.m. som riksdagen i Sverige. Min rekommendation är lika enkel
            som närmast trivial: Sverige bör lära av de andra EU-ländernas
            teoretiska och praktiska erfarenheter, särskilt Danmark och Finland,
            genom att läsa existerande böcker och uppsatser som finns i ämnet
            parlamentarisk granskning av EU-politiken samt göra några studiebesök
            hos andra EU-länders parlament i första hand i Köpenhamn och Helsingfors
            (för de nya EU-ländernas parlaments organisation av sin kontroll
            av EU-frågorna, se Szalay, K., Scrutiny of EU Affairs in the National
            Parliaments of the New Member Countries A Comparative Analysis
            , Hungarian National Assembly, Budapest, 2005).
          </p>
          <p xml:id="i-6BvH7HCHMkkHXirR3WHKMw">
            Som en illustration av bristen på europeiskt perspektiv kan man
            notera att RDK:s tanke att försvaga EU-nämndens (EUN) ställning
            kolliderar med EU-toppmötets beslut i juni 2006 att ge ökade uppgifter
            till det organ i nationella parlament som skall hantera Cosac-uppgifterna,
            dvs. i Sverige EUN. Det fåfänga försöket att göra en uppdelning
            i saksamråd och beslutssamråd finns såvitt bekant inte i något
            annat EU-land, och det kan för KU vara värt att fundera över varför
            så är fallet. Är det enbart en slump att inget annat land fastnat
            för RDK:s lösning? Vad är det i EU-samarbetets beslutsprocesser
            som RDK förstått, men som 24 andra parlament inte har begripit?
          </p>
          <head xml:id="i-4GSqkemz1F3cw9sLGCcqti" type="h3">
            Nyhet 2: Kommentar till argumentation i KU21 och till kammardebattens
            jeremiader
          </head>
          <p xml:id="i-Cx2f7e7WR9Hj2UsUKfUTJK">
            En avgörande svårighet som jag påpekat i min tidigare motion,
            är den verklighetsfrämmande uppdelningen i saksamråd och beslutssamråd,
            och formen för den tänkta skarpa gränsdragningen mellan utskotts
            och EUN:s ansvar för frågor på rådsmötenas dagordningar. I betänkande
            KU21 bemöter man mitt påpekande genom att skriva att man ser inte
            dessa svårigheter som oöverkomliga utan förutsätter att det kommer
            att utvecklas en praxis och även rutiner som underlättar uppdelningen.
            (s. 30). Alltså, visserligen lägger KU ett förslag som skapar
            problem, men utskott och EUN skall klara av att korrigera bristerna
            i förslaget på egen hand och utveckla en gemensam? praxis. Det
            är naturligtvis fel väg att gå. Det riktiga vore att KU tog sitt
            ansvar att utforma regler för arbetet som faktiskt är möjliga
            att tillämpa i stället för att lägga ett förslag som tvingar utskotten
            och EUN att the hard way utveckla en praxis för hur man går runt
            och hanterar problemet.
          </p>
          <p xml:id="i-4XnJzAdK7s3CuGSRm3jKQn">
            RDK och KU21 analyserar inte frågan om huruvida riksdagens inflytande
            stärks eller försvagas vis-á-vis regeringen. KU21 duckar inför
            frågan med det med förlov sagt något ytliga påståendet att riksdagens
            inflytande i EU-frågor borde kunna öka ju fler ledamöter som är
            involverade i bedömningarna. Med den logiken skulle riksdagens
            inflytande maximeras när alla 349 ledamöterna är involverade.
            Det kan dock lika gärna, eller i detta fall mera sannolikt, bli
            så att regeringen i en situation med vida spritt ansvar i riksdagen
            för EU-frågorna får se sin ställning väsentligt stärkt på riksdagens
            bekostnad. När riksdagens hållning är olika på olika håll i riksdagens
            utskott och EUN, ger det regeringen en stark hand eftersom den
            går fram med en enda hållning. Tankefelet ligger alltså i att
            en diffus massa av olika hållningar i riksdagen nödvändigtvis
            skulle väga tyngre än en tydlig vilja och åsikt genomgående driven
            av regeringen.
          </p>
          <p xml:id="i-EPuPKchezXa13Qjfa1nWe6">
            Min argumentation för att utskottens synpunkt skall få ett ovedersägligt
            genomslag förde fram till mitt förslag om ett kort och koncist
            yttrande från utskotten till EUN. Detta avfärdar KU21 med att
            sådana inflytandebevis framstår inte som erforderliga. Att någon
            argumentation för KU:s ståndpunkt inte alls presenteras innebär
            naturligtvis att det saknas argument som alla vi vana läsare av
            riksdagstexter förstår. Utan ett mer eller mindre formaliserat
            yttrandeförfarande kommer utskottens inflytande (och roll) att
            vara odefinierat, och helt beroende av mottagarens vilja att bry
            sig. Syftet att öka utskottens roll ansåg KU21 inte som så viktigt
            när det kom till kritan.
          </p>
          <head xml:id="i-AEh8eJa2TPr2c5SaSavgY6" type="h4">
            Nederlaget
          </head>
          <p xml:id="i-4KPjQx6LxNAw3h2w19eQoN">
            Kammardebatten den 1 juni 2006 är en eländesbeskrivning av KU:s
            eget arbete. Om KU21 säger olika ledamöter sålunda, exempelvis:
            Jag ser detta som ett nederlag för oss alla, egentligen. (Göran
            Magnusson, s). Processen i arbetet fram till det här betänkandet
            har inte varit den allra bästa, om man uttrycker sig väldigt försiktigt.
            Riksdagsstyrelsen slänger bara det här betänkandet från Riksdagskommittén
            i KU:s knä och säger: Det här får ni reda ut! Så där får det inte
            gå till i riksdagen. Den processen måste man vara strängt kritisk
            emot. Riksdagskommittén [har] också missat sambandet mellan utskotten
            och EU-nämnden. Regeringen skall överlägga med utskotten om det
            som utskotten bestämmer. Samtidigt avlövar man EU-nämnden. Då
            hamnar man i den märkliga situationen att om inte utskotten är
            tillräckligt aktiva så kommer regeringen lindrigare undan. (Ingvar
            Svensson, kd). Jag beklagar också att vi inte lyckats komma längre
            och få en bredare majoritet för de här förändringarna och får
            väl ansluta mig till den brist på entusiasm båda de föregående
            talarna [Magnusson och Svensson ovan] har uttryckt här i talarstolen.
            Jag tror också att det hade varit möjligt att göra ett något bättre
            utredningsarbete i de här frågorna. (Mats Einarsson, v). Alla
            tre talarna [Magnusson, Svensson, Einarsson] har på olika sätt
            haft samma obehagskänsla inför det här förslaget, både beträffande
            bristen på ordentlig uppslutning och beträffande det materiella
            innehållet. (Göran Magnusson, s). Fru talman! Jag vill understryka
            det som tidigare talare sagt, nämligen att hela den här processen
            på sitt sätt är ett nederlag. Det är ett nederlag eftersom vi
            inte lyckas komma överens, vilket är beklagligt. Det är ett nederlag
            eftersom beredningen inte varit den bästa. (Gustav Fridolin, mp).
          </p>
          <p xml:id="i-XNr8ipuvvSjG4oMw7UbnB1">
            Den dåvarande gruppledaren för Moderaterna, Mikael Odenberg,
            kom dessutom med en direkt felaktighet i debatten när han påstod
            att besluten vid rådsmötena i praktiken redan i förväg är fattade:
            Det samråd som äger rum i EU-nämnden är inriktat på beslutsfattande
            som skall ske på ett rådsmöte om några dagar, det vill säga där
            besluten redan är fattade. Detta är fel, naturligtvis, och det
            kommer t.ex. att framgå inför, och vid, de ministerrådsmöten som
            försvarsministrarna har om inte förr. Möjligen finns i Odenbergs
            okunnighet om de grundläggande förutsättningarna för utskottens
            och EU-nämndens arbete med EU-frågor en förklaring till arbetet
            i RDK och KU gick snett. Han kanske inte var ensam?
          </p>
          <head xml:id="i-HWp6MCnz2pbhHGbSkKar87" type="h3">
            Nyhet 3: Förslag till kompromiss i frågan om svängdörrar i EUN
          </head>
          <p xml:id="i-M4JhV9TVg1sfpkLViYAr8t">
            Det är relativt enkelt att kompromissa i frågan om antalet personer
            som kan företräda ett parti i EUN, om viljan finns. Det är rimligt
            att sätta en undre gräns för antalet ledamöter plus suppleanter,
            och antalet bör vara åtta. Hur talet åtta är härlett får vara
            en uppgift för KU, om man så finner erforderligt, att knäcka.
          </p>
          <head xml:id="i-JLhXUAe4tS7wx4P3TjNe33" type="h1">
            ***
          </head>
          <head xml:id="i-DQDuiR6nDjvtoPecWxC9dB" type="h1">
            Inledning
          </head>
          <p xml:id="i-LuZgFtMWj9zKwSGb9y4s6F">
            Det har länge funnits kritik mot EU-frågornas hantering i riksdagen.
            I botten ligger missnöje med den större frågan om EU-medlemskapets
            demokratiska förankring i Sverige. Med beaktande av den kritik
            som denna motion innehåller av Riksdagskommitténs (RDK) betänkande,
            samt de förslag till ändringar och förtydliganden som krävs, finns
            förutsättningar för att EU-frågornas demokratiska förankring i
            Sverige och riksdagen skulle kunna bli mer genuina och inte som
            med RDK:s betänkande, delvis kosmetiska och fotade i en oriktig
            beskrivning av dagens beslutsfattande i EU.
          </p>
          <head xml:id="i-ELFcgeuB4h36tFyr85r2oq" type="h2">
            Grundfrågan missad
          </head>
          <p xml:id="i-JtbYCyfSrx4c3bhZijaL5H">
            RDK frågar sig konstigt nog aldrig varför ledamöter och utskott
            inte redan idag sysslar mer med EU-frågor. Det finns ingenting
            i nuvarande regler som hindrar dem. Hade RDK ställt sig den frågan
            hade kommittén funnit att en huvudanledning är brist på tid hos
            ledamöterna. RDK:s oförmåga att med konkreta förslag välja bort
            andra arbetsuppgifter och prioritera utrymme för EU-frågorna i
            riksdagen är min kanske allvarligaste kritik.
          </p>
          <p xml:id="i-YW8JG2vPotaFw3Pxt3qMBd">
            Riksdagens ställning gentemot regeringen kommer sannolikt att
            försvagas med det upplägg som RDK föreslår. På något egendomligt
            sätt lyckas RDK undvika frågan om inflytandet för riksdagen ökar
            eller minskar som ett resultat av de av RDK föreslagna förändringarna.
            Riksdagens kontrollerande relation till regeringen förefaller
            bortglömd och fokus ligger i stället på riksdagens inre liv, rutiner
            och revir. Det senare är förvisso ett mycket omtyckt ämne för
            riksdagen att sysselsätta sig med, men det är inte för övriga
            Sverige acceptabelt med detta snäva perspektiv. Då eftersätter
            riksdagen Sveriges intressen i Europeiska unionen.
          </p>
          <p xml:id="i-EgDnGU8b1NwtpuBj3eqWY6">
            RDK har arbetat med en delvis felaktig och ofullständig verklighetsuppfattning
            när det gäller EU-frågornas karaktär och hur EU, regering och
            riksdag idag arbetar med dessa frågor. Detta har lett kommittén
            till att lägga förslag som inte kan verkställas som det beskrivs
            i RDK. De av RDK uppfunna begreppen sak- och beslutsamråd kan
            inte fungera i verkligheten eftersom varken regering eller riksdag
            i förväg, dvs. inför ett ministerrådsmöte, kan veta säkert om
            det blir vad RDK skulle kalla ett sakministerråd eller beslutsministerråd.
            De hemmagjorda RDK-begreppen skapar därmed en allvarlig oklarhet
            om vad som ligger i begreppet beslut, och därmed en oklarhet beträffande
            arbetsfördelningen i riksdagen mellan utskotten och EUN. Begreppsförvirringen
            bör elimineras, och det gäller även i 6 § i förslaget till lagtext.
          </p>
          <p xml:id="i-SDcnEaCBaPxdXiHEjFtqdi">
            Begreppet beslut vid ministerrådens möten bör definieras tydligt
            och klart som innefattande alla ministerrådsbeslut i hela den
            beslutsskapande fasen i EU. Det bör klargöras att alla faktiska
            beslut som tas under den beslutsskapande fasen kan bli föremål
            för utskottens överläggningar med regeringen, och att dessa faktiska
            beslut måste få acceptans i EU-nämnden inför ministerrådsmöten.
          </p>
          <head xml:id="i-34y6hYnzRmGSKpueFTQE9i" type="h2">
            Endast Sverige svenska krusbär har?
          </head>
          <p xml:id="i-JQaEUxz24ULEGwpGrSf3M9">
            En EU-nämnd är ingen svensk uppfinning, eller en typ av organ
            som finns enbart här i landet. Det är därför uppseendeväckande,
            och faktiskt en smula nationellt inskränkt, att varken RDK eller
            KU jämför sina förslag med hur motsvarande funktion är organiserad
            i andra EU-länder. I alla EU-länder finns utskott och motsvarande
            som sysslar med EU-frågor, och som granskar sin regerings agerande
            i EU. RDK och KU anser sig tydligen redan på förhand veta att
            det för Sveriges riksdag inte finns något att lära av andra EU-länder.
            Detta är desto märkligare som parlamenten i våra närmaste nordiska
            grannar, Danmark och Finland, anses ha den mest sofistikerade
            och kanske effektivaste EU-granskningen tillsammans med Westminsterparlamentet
            i London.
          </p>
          <head xml:id="i-NreK19NPaNdz8s7XHYugBG" type="h2">
            Förslag till fackutskottsyttrande till EUN
          </head>
          <p xml:id="i-AdvqqeW3yRFwyc7xtyhqoE">
            Mitt förslag är att fackutskottet antingen föreslår ett kort
            och koncist ja till den av regeringen föreslagna svenska positionen,
            eller om utskottet säger nej eller vill göra ett kompletterande
            medskick formulerar en kort yttrandetext på två till fyra rader.
            Den skall vara av rekommenderande karaktär och omedelbart justeras
            i utskottet. Texten sänds till EU-nämnden och läggs dessutom ut
            på utskottets hemsida för allmänhet och regeringen (sic!) att
            kunna läsa. Texten bör ses som utskottets oförbindliga rekommendation
            inför EU-nämndens ställningstagande, och den ger regeringen en
            chans att eventuellt modifiera sig inför samrådet i EUN.
          </p>
          <head xml:id="i-KqLtQgQYrfwKggfxwfKUAc" type="h1">
            Resonemang och motiveringar
          </head>
          <p xml:id="i-TW5tRrFmqqaCEaRdeCuQBH">
            Det har länge funnits kritik mot EU-frågornas hantering i riksdagen.
            I botten ligger missnöje med den större frågan om EU-medlemskapets
            demokratiska förankring i Sverige. En reform av riksdagsarbetet
            kan inte ensam lösa den frågan, naturligtvis, men skulle kunna
            vara ett viktigt steg på vägen.
          </p>
          <p xml:id="i-L5Xa5AosRADuA3jBxuQMb7">
            En berättigad kritik går ut på att riksdagen och medborgarnas
            valda ombud är för litet involverade i EU-arbetet både här hemma
            och i det som sker på EU-nivån. Alltför få i riksdagen har idag
            insyn och överblick beträffande EU-frågorna, och för mycket makt
            koncentreras till regeringen. Ledamöterna i riksdagens fackutskott
            har för litet engagemang och inflytande i EU-frågor. Ledamöterna
            i riksdagens EU-nämnd å andra sidan anses ha för mycket att säga
            till om, och en för stor arbetsbörda.
          </p>
          <p xml:id="i-BwLSZYxbSy93jSMvZ4srhZ">
            Samtidigt är det nödvändigt att regeringen i förväg kontrollerar
            att det finns stöd i riksdagen för överenskommelser som binder
            Sverige och som regeringen kan komma att ingå vid ministerrådsmöten
            i EU. Detta är viktigt också för regeringssidan eftersom en stark
            nationell förankring stärker Sveriges förhandlingsposition i EU-samarbetet.
            Denna i-förväg-kontroll sker idag i EUN.
          </p>
          <p xml:id="i-VWzxSvznHqFbK97qcaC5jr">
            Under perioden 1995oktober 2006 har Sverige dessutom haft en
            minoritetsregering, och en sådan kan råka ut för underkännande
            och i sista hand en misstroendeförklaring om den skulle ingå en
            överenskommelse i EU som saknar parlamentariskt stöd hemma i riksdagen.
          </p>
          <p xml:id="i-EvvZCPtFwgA9t8F28LyfEM">
            Detta har varit utgångsläget för Riksdagskommittén (RDK) när
            den har utarbetat förslag till nya regler för EU-frågornas hantering
            i riksdagen. Trots förslag om bl.a. riksdagsbevakning av fler
            EU-dokument och möten, måste man dessvärre konstatera att RDK
            har missat chansen till ett demokratiskt genombrott för EU-frågorna
            i riksdagen, trots att kommittén har bestått av några av riksdagens
            verkliga tungviktare. Jag vill lyfta fram flera brister i förslaget
            Riksdagen i en ny tid (2005/06:RS3) och komma med ett antal förslag.
          </p>
          <p xml:id="i-NPSnMFP9q82VBEDDASxnds">
            Låt mig dock först notera förbättringar, t.ex. att riksdagen
            inte enbart skall fokusera på EU:s ministerrådsmöten, utan även
            rådsarbetsgrupper och arbetet i medlemsstaternas ambassadörers
            återkommande möten (Coreper), och i Kommittén för utrikes- och
            säkerhetspolitik (KUSP). Dessa nya uppgifter, liksom ökat utskottsarbete
            med nya typer av EU-dokument, kan dock inte i praktiken förverkligas
            om inte andra arbetsuppgifter för ledamöterna samtidigt gallras
            bort.
          </p>
          <head xml:id="i-RoM1bGqPCnHU3ZR6u1zRTQ" type="h1">
            Ökat EU-engagemang kräver ökat utrymme genom att annat tas bort
          </head>
          <p xml:id="i-8ex4QVHA8A1rema8gTSm3c">
            RDK frågar sig konstigt nog aldrig varför ledamöter och utskott
            inte redan idag sysslar mer med EU-frågor. Det finns ingenting
            i nuvarande regler eller författningar som hindrar dem. Hade RDK
            ställt sig den frågan hade kommittén funnit att en huvudanledning
            är brist på tid hos ledamöterna. De arbetsuppgifter som tillkom
            genom EU-medlemskapet 1995, och andra nya uppgifter därtill, har
            bara adderats till redan ackumulerade arbetsuppgifter.
          </p>
          <p xml:id="i-XJYomLxnGyEH3RLbPJ1UnM">
            Eftersom arbetsbelastningen i riksdagen redan är tung och arbetsformerna
            delvis föråldrade kan inga goda intentioner eller författningsändringar
            i världen ytterligare [öka] riksdagens och de enskilda ledamöternas
            engagemang i [EU-]frågorna och trovärdigt leda fram till att samtliga
            riksdagsledamöter [skall] involveras (RDK, s. 2). Skall RDK:s
            förslag bli mer än en plattityd måste några av nuvarande arbetsuppgifter
            lyftas bort. RDK:s oförmåga att i handling prioritera utrymme
            för EU-frågorna i riksdagen är min kanske allvarligaste invändning.
            Kommittén har missat ett gyllene tillfälle att bl.a. med hänvisning
            till nya EU-ambitioner förverkliga flera av de redan övermogna
            reformkrav som RDK själv har identifierat bl.a. i avsnittet Motionsinstitutet
            (5.3).
          </p>
          <head xml:id="i-Dr1qUAPFvvMNwTYNt2iPGp" type="h1">
            Motionsinstitutet bör reformeras
          </head>
          <p xml:id="i-5sUfr839xwdh23ca9HqPaH">
            Motionsinstitutet och hanteringen av motionerna har kommit att
            utvecklas i felaktig riktning. Kombinationen av fri motionsrätt
            och behandlingstvång har lett till att alldeles för mycket resurser
            och tid ägnas åt motioner, inte minst mot bakgrund av att de allra
            flesta motionsyrkanden avslås. Utskotten bör således själva få
            avslå motioner.
          </p>
          <p xml:id="i-WhtX9KiX2THmQ7DgM6UYbk">
            Vidare ifrågasätter jag starkt att alla motioner ens behöver
            remitteras till utskott. Eftersom många motioner på ett uppenbart
            sätt endast har opinionsskapande syfte skulle de kunna dö direkt
            i kammaren. Konstitutionsutskottet (KU) bör skapa en sådan möjlighet
            i sitt betänkande.
          </p>
          <p xml:id="i-GT9qnkUjRrbJ3WKu8Q6L62">
            Riksdagskommittén föreslår att motionsrätten på skrivelser och
            redogörelser begränsas. Detta är ett steg i rätt riktning men
            det är inte tillräckligt. KU bör därför i sin beredning av förslaget
            skapa möjlighet för utskotten att själva få avgöra om de vill
            avge något betänkande över skrivelser och redogörelser.
          </p>
          <p xml:id="i-7JH5vQWxkv6NA7M6gVZFmv">
            Utskotten ges av RDK en möjlighet att avskriva de motioner som
            man inte hunnit behandla i slutet av mandatperioden på våren vart
            fjärde år men detta är alltså alldeles otillräckligt. Inte heller
            RDK:s skrivningar om förenklad motionshantering innebär någon
            reell förändring.
          </p>
          <p xml:id="i-WmERGAE2cZiNHUgW3hqs8S">
            En genomtänkt EU-strategi behövs, men RDK bidrar inte till en
            sådan.
          </p>
          <p xml:id="i-Dvzge9JrfJX6BjUCffCJCn">
            För att öka EU-frågornas lockelse i riksdagen liksom i samhället
            i övrigt behövs en mer medveten politisk syn på EU, liksom Sveriges
            roll och uppgifter som EU-medlem. Detta bör vara en central uppgift
            för varje regering, och särskilt för en ny borgerlig sådan 2006.
            Detta skulle också passa väl in i förberedelserna inför det svenska
            EU-ordförandeskapet hösten 2009.
          </p>
          <p xml:id="i-LtwTUN6DYXaonTitg4NZBx">
            RDK bidrar dessvärre inte till att göra EU-frågorna mer populära
            att syssla med bland riksdagsledamöter och väljare. Man undergräver
            snarare en strategisk och mera medveten EU-integration av Sverige
            genom att genomgående inta en skeptisk attityd till det organ
            i riksdagen, EU-nämnden, som bevakar alla EU-frågor och som har
            en nästintill unik överblick över EU-samarbetet.
          </p>
          <head xml:id="i-CrUKfRFqn43UvNeqpc1ghN" type="h1">
            Riksdagens inflytande och ställning vis-á-vis regeringen analyseras
            inte
          </head>
          <p xml:id="i-DBahG7njGo2DJyqgTpcnvD">
            På något egendomligt sätt undviker RDK också den grundläggande
            frågan om inflytandet för riksdagen ökar eller minskar som ett
            resultat av de föreslagna förändringarna. Frågan om riksdagens
            relation till regeringen finns inte behandlad i RDK och i KU-betänkandet.
            Om inte riksdagen orkar med att bevaka sin egen ställning, vem
            har då anledning att bry sig? Fokus ligger i stället på riksdagens
            interna värld, rutiner och revir. Detta är inte acceptabelt. Det
            handlar dock om utformningen av vårt parlaments kontroll på ett
            sedan 1995 stort, kontroversiellt och växande politikområde.
          </p>
          <p xml:id="i-E81NzkJNCZqzSfjWbuy1LB">
            Betänkandet borde sålunda ha inletts med resonemang om riksdagens
            kontroll av EU-frågorna, om inte annat därför att kommittén då
            i nästa steg på ett korrekt sätt hade kommit in i de mera riksdagsinterna
            frågorna. Lösningen på de viktigare riksdagsinterna frågorna måste
            nämligen härledas från uppgiften för riksdagen att utföra kontroll
            av regeringens hantering av EU-frågorna på ett korrekt och effektivt
            sätt.
          </p>
          <p xml:id="i-Q2XtTqiV1267SrV7ApYdaF">
            Att döma av RDK:s betänkande är enda anledningen till att fler
            utskott och ledamöter skall involveras att detta har ett egenvärde:
            syftet är att öka riksdagens och de enskilda ledamöternas engagemang
            i [EU-]frågorna och att samtliga riksdagsledamöter involveras
            (bl.a. s. 37). Den risk som finns, men som aldrig nämns, med sådant
            fokus på ökat deltagande som egenvärde är att frågan om riksdagens
            ställning gentemot regeringen och därmed riksdagens kontrollerande
            uppgift glider ur synfältet. Och det är precis det som skett!
          </p>
          <p xml:id="i-M5DGC6fBUzTvM7F5b8uf2C">
            Utrikesutskottet i behandlingen av regeringens årliga skrivelse
            om EU till riksdagen , konstitutionsutskottet i sin subsidiaritetskontroll
            och EU-nämnden rådsmöten kan alla tre sägas ha fått sig av RDK
            tilldelat ett övergripande ansvar för EU-frågor. Denna tredelning
            av ansvaret riskerar dock att leda till att riksdagens samlade
            kraft försvagas i enlighet med erfarenheten att allas ansvar blir
            ingens ansvar. Gränsdragningen mellan (i) utrikesutskottet, konstitutionsutskottet
            och EUN, liksom (ii) gränsdragningen mellan å ena sidan utskotten
            och å andra sidan EUN, kommer att skapa problem.
          </p>
          <p xml:id="i-U4zuacwa5Wp16ihypX2VB6">
            Riksdagens ställning gentemot regeringen kommer sålunda sannolikt
            att försvagas med det upplägg som RDK föreslår. Fler ledamöter
            och utskott bör involveras, javisst, men det får inte ske till
            priset av att riksdagens ställning och kontroll av regeringen
            försvagas!
          </p>
          <head xml:id="i-KpKu3Z8bGGwaYdMx5HBWdn" type="h1">
            Förslagen fotade i en felaktig verklighetsbeskrivning
          </head>
          <p xml:id="i-Vhq2aaemjrZCxL1g3SadVQ">
            RDK har arbetat med en delvis felaktig och ofullständig verklighetsuppfattning
            när det gäller EU-frågornas karaktär och hur EU, regering och
            riksdag idag arbetar med dessa frågor. Detta har lett kommittén
            till att komma med förslag som inte bara försvagar riksdagens
            samlade inflytande över EU-frågorna utan dessutom är ogenomförbara
            såsom beslutsprocessen beskrivs.
          </p>
          <p xml:id="i-87g4EezDLhbLqNpxd36KCw">
            Idag är regeringen skyldig både att informera riksdagen och få
            acceptans i EUN för Sveriges positioner i alla typer av frågor
            inför alla EU:s ministerrådsmöten.
          </p>
          <p xml:id="i-MfZqeaNddCjakEnMxUnM5d">
            Riksdagen och EUN har successivt sedan 1995 ökat sitt inflytande
            över regeringens hantering av EU-frågorna, delvis beroende på
            att dessa frågor blivit mindre EU-specifika till sin karaktär,
            men främst därför att vi har haft en minoritetsregering 19952006
            som genom utveckling av praxis successivt fått dela med sig alltmera
            i beredningen av Sveriges EU-politik.
          </p>
          <p xml:id="i-KLXLo5ctV5qB8aA179eLAd">
            Inom EU har medlemsländernas makt vuxit på EU-kommissionens bekostnad,
            vilket återspeglas i en ökad betydelse för EU-toppmötena, statsministern
            och Statsrådsberedningen. I Sverige har EUN stått för en helhetssyn
            på EU-samarbetet. I regeringen har strävandena de senaste åren
            varit att ge Statsrådsberedningen en liknande överblick. Varje
            bedömning av riksdagens framtida arbete med EU-frågor måste begrunda
            och ta till sig denna utveckling.
          </p>
          <p xml:id="i-Tesia2svH4jpbTrzeGvpJP">
            Den rimliga slutsatsen för riksdagens del när regeringen i handling
            och organisation alltmera betonar vikten av en helhetssyn vore
            att bevara och utveckla de institutioner och mekanismer som ger
            denna överblick. Regeringskansliets tyngdpunktsförskjutningar
            och deras motiv förefaller RDK inte ha uppfattat, och är mindre
            diskuterat.
          </p>
          <p xml:id="i-7SNZzUh2DvSPtM243P45pA">
            Av RDK introduceras i stället två helt nya begrepp i riksdagens
            EU-relation med regeringen, saksamråd och beslutssamråd . De två
            nya begreppen, och den distinktion de är tänkta att medverka till,
            är dessvärre en ren skrivbordsprodukt och leder till att kommittén
            hamnar fel i sitt tänkande. Introduktionen av de två begreppen
            förvirrar verklighetsbeskrivningen mer än den klargör. Begreppen
            bör skrotas, helt enkelt.
          </p>
          <p xml:id="i-YH4EDCLFEfH78US9JXDVVb">
            Exempel: En ofta förekommande punkt på ministerrådens dagordningar
            är riktlinjedebatt. Då talar medlemsländerna om vad de anser i
            en viss fråga, men det behöver absolut inte vara fråga om att
            fatta några beslut, utan enbart att ländernas företrädare lyssnar
            till varandra, och ordförandeskapet och kommissionen antecknar
            flitigt vad representanterna för länderna säger. På grundval av
            en eller flera sådana riktlinjedebatter lägger ordförandelandet
            eller kommissionen efter en tids begrundande (månader eller år)
            fram kompromissförslag, som sedan förändras och preciseras i nästa
            mötesomgång, osv. En riktlinjedebatt kan också resultera i en
            politisk överenskommelse om det skulle visa sig att alla länderna
            faktiskt är överens. Alltså: vad Sverige säger i sitt inlägg i
            en riktlinjedebatt kan visa sig resultera i ett faktiskt beslut
            i ministerrådet. Detta är det kanske tydligaste, men alls inte
            enda, exemplet på när RDK:s uppdelning i saksamråd och beslutssamråd
            bryter samman.
          </p>
          <p xml:id="i-Ve6nWqpvUvAci51PShvkSJ">
            Alltså: De av RDK uppfunna begreppen sak- och beslutsamråd kan
            inte fungera i verkligheten eftersom varken regering eller riksdag
            i förväg och inför ett ministerrådsmöte alltid kan veta om det
            blir vad vi kan kalla ett sakministerråd eller beslutsministerråd.
          </p>
          <p xml:id="i-PrDciipsXsGyqy8Pyf8VYf">
            Den föreslagna distinktionen förutsätter ett annat sätt att fatta
            beslut i EU än det som faktiskt gäller och pågår. Formerna för
            det nationella samrådet i Sverige mellan regering och riksdag
            måste i stället på ett adekvat sätt vara härlett ur EU:s beslutsprocesser
            och deras krav på medlemsländernas agerande i EU:s beslutsprocesser.
            Jämte de formella strukturerna i EU:s politiska system finns en
            uppsättning informella element, som påverkar hur beslut kommer
            till och vilka beslut som fattas. Ofta försiggår fler politiska
            spel i Bryssel än vad man kan tro om man enbart ser till de formella
            beslutsprocedurerna., skriver sålunda Jonas Tallberg i den i Sverige
            mest använda läroboken om EU-politik (Jonas Tallberg, EU:s politiska
            system , Studentlitteratur, 2004, s. 5657).
          </p>
          <p xml:id="i-LBDVsxc1RJRkYpMc4uiBis">
            I litteraturen om hur EU arbetar finns etablerade begrepp för
            att beskriva EU:s beslutsprocesser, bland annat decision shaping
            (beslutsskapande) och decision making (beslutsfattande). Dessa
            två termer beskriver på ett bra sätt hur det går till. Även den
            del av processen som är beslutsskapande ministerrådsmöten innehåller
            sålunda många viktiga faktiska beslut . En följd av flera sådana
            faktiska beslut leder sammantaget, och i en sista fas, till ett
            formellt ministerrådsbeslut (se H. Wallace och W. Wallace [utg.],
            Policy Making in the European Union , Oxford U.P. 2000).
          </p>
          <p xml:id="i-7AiqN8QP6A4vsSzLz27zvQ">
            En annan författare använder termen en kedjepolitik (policy chain)
            för att beskriva att det rör sig om en lång följd av delbeslut
            av varierande tyngd som hakar i varandra och till slut leder fram
            till exempelvis ett direktiv (se Alex Warleigh, The European Union.
            The basics, Routhledge, 2004 s. 4849).
          </p>
          <p xml:id="i-Cj2CQDQhLgzVHNsrjxkxBC">
            Den praxis som under tio år har utvecklats med stöd i gällande
            reglering bör bevaras, därför att den fungerat väl om än inte
            perfekt men framför allt därför att RDK:s förslag skulle innebära
            en klar försämring av riksdagens ställning och kontroll, jämfört
            med idag.
          </p>
          <p xml:id="i-AihPjrWcbYYhNiuiGYXEJK">
            Kommitténs förslag innebär för att ytterligare understryka min
            hållning en olycklig begränsning av riksdagens och EU-nämndens
            verksamhet. Det är t.ex. angeläget att EU-nämnden kan få information
            och eventuellt samråda inför informella utrikesministermöten,
            s.k. Gymnich, och motsvarande informella rådsmöten för bl.a. finansministrarna.
            Med Riksdagskommitténs förslag till lagreglering försvinner dock
            dagens möjlighet. Därmed skulle riksdagens möjlighet till insyn
            och inflytande minska. Det är verkligen bort i tok att riksdagen
            själv beslutar att minska sitt inflytande över EU-frågorna när
            samtidigt det angivna syftet med reformen är det rakt motsatta.
          </p>
          <p xml:id="i-Ua2N5T5FGrvzDHuvLxuwCj">
            Ett problem som RDK inte uppmärksammade, och som jag påpekade
            i motion K4, var risken för att överläggningarna i utskotten inte
            alltid skulle komma till stånd när de skulle kunna behövas. EU-nämnden
            sammanträder idag året runt utom i augusti och kring jul och mer
            än dubbelt så lång tid som utskotten. Detta ändrade KU genom förslag
            till ändring i riksdagsordningen (RO) så att EUN kan träda i utskotts
            ställe. KU erkände därmed att RDK:s förslag inte skulle fungera,
            men lösningen att EUN träder i utskotts ställe på sommaren är
            bakvänd. Den rättvända lösningen är att EUN fungerar på samma
            sätt året om, som idag.
          </p>
          <p xml:id="i-3o5zVn2A1i9T3u4uUamrR9">
            Låt mig också påpeka det olyckliga och som EU-nämnden avstyrkte
            i att EU-nämnden inte längre skall arbeta med en avgränsning av
            samrådsskyldigheten (s. 204205 i KU21). Om dagens avgränsning
            avskaffas kommer EUN tvingas att ägna sig åt en mängd oväsentliga
            detaljfrågor.
          </p>
          <head xml:id="i-Na1RLBWVGVjgrYcNbrvJL2" type="h1">
            Behandlingen av Europeiska rådets möten och regeringskonferenser
            (IGC)
          </head>
          <p xml:id="i-K2fC6e4vhWS6wrAbYjS8qJ">
            I avsnitt 3.4 i kommitténs förslag behandlas Europeiska rådet
            och regeringskonferenser. Beträffande regeringskonferenser nämner
            kommittén endast överläggningar med berört utskott. Det är enligt
            min uppfattning viktigt att den goda praxis som utvecklats i riksdagen
            i samband med regeringskonferenserna behålls. Det innebär att
            diskussioner förs i utskotten, utskottsbetänkanden kan avges och
            regeringen samråder med EU-nämnden inför mötena i regeringskonferenserna.
            Ett bra exempel är hanteringen av det konstitutionella fördraget.
            Sammansatta konstitutions- och utrikesutskottet (KUU) skrev ett
            betänkande om konventets förslag och gav utgångspunkterna för
            regeringens förhandlande. KUU framhöll att regeringen under regeringskonferensen
            skulle komma att regelbundet samråda med EU-nämnden. Genom samrådet
            i EU-nämnden skulle riksdagen ges insyn i förhandlingarna och
            regeringen kunna få accept för olika vägval under förhandlingarna.
            EU-nämnden följde sedan regeringskonferensen nära, t.o.m. telefonöverläggningar
            med företrädare för regeringen näst intill direkt från själva
            regeringskonferensen.
          </p>
          <p xml:id="i-RpGDQWyB32gdQ1vJzUuHT1">
            Erfarenheten från riksdagens engagemang i förhandlingarna om
            det konstitutionella fördraget, liksom tidigare regeringskonferenser
            som den som ledde fram till Amsterdamfördraget, visar att EU-nämnden
            har en central roll. På samma sätt som kommittén föreslår rörande
            Europeiska rådet bör regeringens skyldighet att samråda med nämnden
            regleras i riksdagsordningen. Regeringskonferenser äger ofta rum
            i samband med möten i Europeiska rådet, vilket är ytterligare
            ett skäl till att samrådet bör ske i EU-nämnden.
          </p>
          <p xml:id="i-E9rW1HpTFjpcYMggjh6XA5">
            I alla EU:s medlemsländer finns parlamentsorgan av EUN:s karaktär,
            och det beror knappast på någon statsrättslig slump. Visserligen
            är det litet förvånande att RDK inget gott alls har att säga om
            riksdagens EUN, och RDK upprepar gång på gång att EUN bör avlövas
            och vingklippas. Icke desto mindre har tydligen RDK under arbetets
            gång kommit till insikten att inte föreslå att nämnden läggs ned,
            och att arbetsuppgifter som definieras av Sveriges EU-medlemskap
            effektivast hanteras här i landet ungefär på samma sätt som parlament
            gör i andra medlemsländer med likartad politisk miljö, som Finland
            och Danmark.
          </p>
          <head xml:id="i-PbNg5khfBJpnjyiax4G75S" type="h1">
            Rörigt och oklart om vad som skall menas med beslut
          </head>
          <p xml:id="i-6QpVNHYTD6SfqTzQCWURae">
            Det är från RDK:s sammanfattning och framåt oklart vad kommittén
            egentligen menar med det centrala begreppet beslut när det gäller
            EU:s ministerråd. Inkluderar det, eller exkluderar det, alla de
            faktiska avgöranden som sker vid ministerrådsmötena i EU, oberoende
            av beteckning på mötesdagordningen? Frågan om vad som inkluderas/exkluderas
            i begreppet beslut är inte enbart av akademiskt intresse därför
            som framgår av tidigare avsnitt att det i RDK:s förslag avgör
            kompetensfördelningen i riksdagen mellan utskotten och EUN, liksom
            hanteringen av väljarnas och regeringens berättigade krav på tydlighet,
            koordination och överblick beträffande riksdagens ställningstaganden
            i EU-frågor.
          </p>
          <p xml:id="i-WEJL1cF4Y2LUEhEfHmcaoL">
            Det är varken i texten eller lagförslaget (RO 10 kap. 6 §) tydligt
            utsagt att det är ministerrådens alla avgöranden i hela kedjan
            av beslutsskapande som avses med beslut i ministerrådet. RDK skriver
            t.ex. i sammanfattningen att samrådet i EU-nämnden [bör] fokusera
            på de frågor på rådets dagordning där beslut skall fattas (s.
            5). [EU-]nämndens roll koncentreras till det tillfälle när frågorna
            skall beslutas i ministerrådet (s. 45). Syftar RDK här på alla
            faktiska beslut i ministerrådens beslutsskapande processer?
          </p>
          <p xml:id="i-REyVaEdV7Y7DJU27ckos5s">
            Ja, så kan RDK:s text tolkas, till skillnad mot en överläggning
            (enligt 3 §) med regeringen i fackutskotten. Det gäller särskilt
            som RDK skriver: Den praxis som utvecklats när det gäller betydelsen
            av det samråd som sker i EU-nämnden består (s. 45; kursivering
            tillagd). RDK ger som exempel att de avgöranden i EU:s ministerråd
            som EUN skall hantera kan avse en politisk överenskommelse eller
            antagande av en rapport eller av riktlinjer (s. 48), och att samtliga
            beslut som skall fattas i [minister]rådet skall bli föremål för
            samråd i EU-nämnden (s. 48, kursivering tillagd). Författningskommentaren
            är än tydligare: De beslut [där samrådsplikt i EUN gäller] är
            unionens rättsakter enligt artikel I-33 i [förslaget till] det
            nya fördraget: europeiska lagar, europeiska ramlagar, europeiska
            förordningar, europeiska beslut samt rekommendationer och yttranden.
            I den utsträckning ministerrådet fattar andra typer av beslut
            inbegrips även de (s. 165).
          </p>
          <p xml:id="i-U5SB5t8J5fjXZwgonon7k4">
            Emot en sådan tolkning av RDK:s text står dock RDK:s ambition
            att förminska EUN: EU-nämnden får en mera begränsad roll (s. 45),
            och Riksdagskommitténs förslag innebär en reell förändring för
            arbetet i utskotten och i EU-nämnden jämfört med gällande ordning
            (s. 45), trots att det på annat ställe på samma sida tvärtom sägs
            att nuvarande ordning består (se citat ovan). Otydligheten i begreppet
            beslut ställs på sin spets i författningskommentaren: [U]tskotten
            [ansvarar] för frågorna även om de behandlas på ministernivå men
            utan att beslut fattas (s. 165, kursivering tillagd). Hur hanteras
            t.ex. strävan efter en politisk överenskommelse, eller ett inlägg
            i en riktlinjedebatt som övergår i en de facto-överenskommelse?
            Utskotten skriver RDK skall överlägga med regeringens företrädare
            i frågor som visserligen kommer upp på rådsmötena men som inte
            är avsedda för beslut [och] behandlas i kontakterna mellan utskott
            och regering och inte i EU-nämnden (s. 47).
          </p>
          <p xml:id="i-VhV7Xmbf1w5DtSZ5HL4o1Q">
            Men, vad gäller egentligen?
          </p>
          <p xml:id="i-H1JcyRrjXAsXAprDf2pHXe">
            Begreppen och uppdelningen i saksamråd och beslutssamråd har
            skapat en allvarlig oklarhet om vad som ligger i begreppet beslut,
            och därmed för arbetsfördelningen i riksdagen. Den oklarheten
            måste elimineras, och det gäller även i 6 § i förslaget till lagtext.
          </p>
          <p xml:id="i-DXFWLWj2MNxrrGpKghEupF">
            Begreppet beslut vid ministerrådens möten bör definieras tydligt
            och klart som innefattande alla ministerrådsbeslut i hela den
            beslutsskapande fasen i EU. Det bör klargöras att alla faktiska
            beslut som tas under den beslutsskapande fasen kan bli föremål
            för utskottens överläggningar med regeringen, och att dessa faktiska
            beslut måste få acceptans i EU-nämnden inför ministerrådsmöten.
          </p>
          <p xml:id="i-Qom73js5Yar7LSNAmvxkAE">
            RDK:s skrivningar om saksamråd och beslutssamråd och om beslut
            visar att begreppen förvirrar mer än de klargör.
          </p>
          <head xml:id="i-LHTmnJitakQ7fAtfFKdZLM" type="h1">
            Oklart hur utskotten skall säga sitt
          </head>
          <p xml:id="i-XBkuvr2c4TWyLCfenTg6wN">
            Med ett upplägg där utskotten, som RDK föreslår, på ett formlöst
            sätt överlägger med regeringen t.ex. utan stenografiska uppteckningar
            av vad som sägs blir riksdagens ställningstaganden otydligare
            än med dagens rutiner i EUN. Vad sades och bestämdes egentligen
            i utskottet? Vad exakt svarade regeringsföreträdaren, och hur
            exakt formulerades frågan i utskottet?
          </p>
          <p xml:id="i-R2BHbhCNqPu6aA8tR7N9JT">
            Skall diskussionerna med politiska regeringsföreträdare i utskott
            sammanfattas av ordföranden? I så fall, hur omfattande bör en
            sådan sammanfattning vara, och hur bör den hanteras i nästa steg?
            Bör den enbart vara en protokollsanteckning av ja/nej till regeringens
            föreslagna förhandlingspositioner, som dessvärre kan vara vagt
            och öppet formulerade? Eller bör utskottet författa ett kort yttrande
            som medskick till EUN?
          </p>
          <p xml:id="i-5QvoGL3ERDAX46ArPcA1xw">
            I Finland har parlamentet goda erfarenheter av skriftliga yttranden
            från fackutskotten till EU-nämndens motsvarighet (stora utskottet).
            Arbetet med skriftliga yttranden tar dock tid och resurser, men
            eftersom det finländska parlamentet inte ägnar motioner samma
            resurser som den svenska riksdagen gör finns det utrymme för detta.
          </p>
          <p xml:id="i-8D8kPRSgmGzGaFQ98132Gh">
            Frågan är viktig. Priset för ett ökat utskottsengagemang i EU-frågorna
            om arbetsutrymme för detta skulle skapas får inte bli ökad otydlighet,
            och att riksdagen backar ned från nuvarande inflytande och kontroll
            av regeringen. Frånvaron av stenografiska uppteckningar i utskottens
            överläggningar med regeringen innebär en risk för tvister i senare
            led och t.ex. anmälningar till KU om vad som sades och avgjordes
            i utskotten. I slutändan av en sådan KU-process kan ord komma
            att stå mot ord, med frustration och ineffektivitet som följd.
            Varken riksdag eller regering är betjänt av en sådan ordning.
          </p>
          <p xml:id="i-P6wyawqqiQHADgHQx9fmB7">
            Mitt förslag är att fackutskottet antingen föreslår ett kort
            och koncist ja till den föreslagna svenska positionen, eller om
            utskottet säger nej, eller det vill göra ett kompletterande medskick
            formulerar en kort yttrandetext om detta på två till fyra rader,
            som är av rekommenderande karaktär och omedelbart justeras i utskottet.
            Texten sänds till EUN och läggs dessutom ut på utskottets hemsida
            för allmänhet och för regering att läsa. Texten bör ses som utskottets
            oförbindliga rekommendation till EUN inför EUN:s ställningstagande
            och ger dessutom regeringen en chans att reagera och eventuellt
            modifiera sig inför samrådet i EUN. Om det finns en minoritet
            som inte sympatiserar med utskottsmajoritetens text, kan den/de
            antingen också formulera en kort text, eller direkt till sina
            företrädare i EUN kommunicera sin rekommendation.
          </p>
          <p xml:id="i-Mt22oaxz8EMdoTyQVgY2nj">
            I praktiken kommer alla de fall när ett utskott säger nej, eller
            vill modifiera regeringens position genom ett medskick, att i
            EUN leda till inlägg från partiföreträdare, eventuellt modifiering
            av ministern av förslaget till förhandlingsposition, och troligen
            gör EUN-ordföranden en särskilt noggrann kontroll av majoritetsförhållandena
            i nämnden.
          </p>
          <head xml:id="i-QqW9qCmWp6rnCaDwQtsbBX" type="h1">
            Avslutning
          </head>
          <p xml:id="i-CpJMXc3B1esKFNNnXxTvd5">
            Med dessa väsentliga ändringar och förtydliganden skulle EU-frågornas
            demokratiska förankring i Sverige och riksdagen bli genuina.
          </p>
          <p xml:id="i-UhxZ7Lkcr54dLV7fDfhx85">
            Mina förslag i denna motion innebär att Riksdagskommitténs förslag
            till begränsning av EU-nämndens verksamhet avstyrks. Däremot bör
            som kommittén föreslår regeringens samråd med nämnden inför Europeiska
            rådet regleras i riksdagsordningen. Även samrådet i samband med
            regeringskonferenser bör regleras i riksdagsordningen.
          </p>
          <p xml:id="i-BhaZfo6nSR36Z9u1iVwnD6">
            Kommitténs förslag om reglering i riksdagsordningen av överläggningar
            i utskotten bör bifallas, men konstitutionsutskottet bör uttala
            som riktlinje det som anförs i denna motion om att utskotten bör
            meddela EU-nämnden sin inställning.
          </p>
          <p xml:id="i-3YriR53FuCPFG6DKsGuT59">
            Som en kompromiss i frågan om svängdörrens storlek föreslår jag
            att åtta blir minimiantalet för antalet ordinarie plus suppleanter
            från varje parti.
          </p>
          <p xml:id="i-Upo3VsDST8usvzUc8NJf32">
            Mina förslag gäller även att riksdagen beslutar om regler för
            hur utskott, EUN och riksdagen skall kunna utnyttja möjligheterna
            till ökat inflytande med yttranden till EU-kommissionen på det
            sätt som Europeiska rådet i juni 2006 beslutade om.
          </p>
          <p xml:id="i-TsRigr2Xub6NjqVchr9ZHo">
            Mitt förslag till ändring av riksdagsordningen är således att
            Riksdagskom mitténs förslag antas med följande ändring (nuvarande
            lydelse i vänsterspalten).
          </p>
          <table xml:id="i-Cj4P4xPZeT4ZmzJHPXaqFr">
            <row xml:id="i-EXU1Ai48TTMmbtCX9ZsvDV">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-7mjT18wea3XNjtXJPPaPSL">
              <cell>
                5 §
              </cell>
              <cell>
                6 §
              </cell>
            </row>
            <row xml:id="i-JMMTSQaWEqoDgKhiNy3cWH">
              <cell>
                Regeringen skall underrätta EU-nämnden om frågor som avses bli
                behandlade i Europeiska unionens råd. Regeringen skall också rådgöra
                med nämnden om hur förhandlingarna i rådet skall föras inför beslut
                som regeringen bedömer som betydelsefulla och andra frågor som
                nämnden bestämmer.
              </cell>
            </row>
            <row xml:id="i-XdF9rsM7g6KHYtfS1rAXkj">
              <cell>
                Regeringen skall rådgöra med nämnden inför möten i Europeiska
                rådet och i samband med regeringskonferenser inom Europeiska unionen.
              </cell>
            </row>
            <row xml:id="i-JmJiY8tszAMEEwHeiuTiZb">
              <cell>
                Om minst fem av ledamöterna i EU-nämnden begär det, skall nämnden
                besluta att överlägga med regeringen enligt första stycket. Nämnden
                får avslå en sådan begäran om den begärda åtgärden skulle fördröja
                frågans behandling så att avsevärt men skulle uppkomma. Nämnden
                skall i så fall i sitt protokoll redovisa skälen till att begäran
                har avslagits.
              </cell>
            </row>
          </table>
        </div>
        <div xml:id="i-YNRAQLDbamSzucEiabLnqX" type="signatureBlock">
          <list xml:id="i-8MMYH4oxBCkc7McrPpLwAa">
            <item xml:id="i-AAZkBrK1EeYnGWggsieZn1" who="i-Ry3pP9VZKrW87Vcxq73jQG" type="signature">
              Carl B Hamilton (fp)
            </item>
          </list>
        </div>
      </div>
    </body>
  </text>
</TEI>
