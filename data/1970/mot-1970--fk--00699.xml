<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--fk--00699">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__699/mot_1970__fk__699-001.pdf"/>
      <fw xml:id="i-XBQdGrWFLmq2z95uKiyx3U">
        Nr 699—712 Motion i Första kammaren, nr 699 år 1970 1
      </fw>
      <div xml:id="i-YMogNSARLYxMW1HBaCUzzv" type="motHeader">
        <div xml:id="i-sW1h8ukZCYf6eRJAaS682" type="motTitle"/>
        <div xml:id="i-TLGtGT2WAGsnVpcNfCGLSR" type="motSubmissionInfo"/>
      </div>
      <div xml:id="i-MWKejnR6fyJNYyfV9VY7gm" type="motBody">
        <div xml:id="i-2GNGQoQ5mURTyxy7YgmMqw">
          <p xml:id="i-VsL13DSKmx4cdUf2pFbMUN">
            Nr 699
          </p>
          <p xml:id="i-P3mifSg2vFRz8SR8EWbkdt">
            Av herr Wikström och fru Hamrin-Thorell, angående invandringspoli-
            tiken.
          </p>
          <p xml:id="i-56QdUkr12zgkGaErWjowTS">
            (Lika lydande med motion nr 737 i Andra kammaren)
          </p>
          <p xml:id="i-JBb7Z6HJB8PW4Mgum19Tgq">
            Antalet invandrare i Sverige växer stadigt. Under 1969 var invandringen
            större än någonsin. Således invandrade detta år cirka 66 000 personer.
            Invandringsöver- skottet uppgick till 44 000 personer. Totalt
            finns därför nu över en halv miljon in- vandrare i Sverige inklusive
            dem som vunnit svenskt medborgarskap under senare år. Vi ser positivt
            på denna invandring, som vad icke-nordbor beträffar till största
            delen skett under organiserade former, vilket innebär att invandrarna
            måste ha såväl arbete som bostad ordnade innan de kommer hit.
            Det står klart att invandringen har stora fördelar. Den positiva
            effekten på svenskt näringsliv av invandringen är odiskutabel.
            Invandrarna är ju i allmänhet i sin mest produktiva ålder när
            de kom- mer hit. Säkert är att den arbetskraftsbrist som länge
            rått ej skulle kunnat övervin- nas utan invandrarna. Man får ej
            heller glömma bort den stimulans det svenska kulturlivet får genom
            de impulser invandrarna för med sig. Kraven på ordnad bostad och
            arbete är emellertid ej tillräckliga för att lösa anpass- ningsfrågorna.
            Omkring 2/3 av invandrarna är nordbor som oftast har varken arbete
            eller bostad ordnad före ankomsten till Sverige. Detta medför
            svårigheter särskilt för dem som ej talar svenska. Vissa statliga
            initiativ har tagits, men det finns fort- farande mycket att göra.
            Vi vill här ta upp en rad viktiga frågor som omgående måste uppmärksammas.
            Ytterst är det utan tvekan en statlig angelägenhet att ta sig
            an anpassningsfrå- gorna och se till att de åtgärder som krävs
            verkligen blir vidtagna. Det finns emel- lertid frågor som har
            en så stark lokal förankring att initiativ bör tas på det lokala
            planet. Det är ju så att kommunerna ofta när det gäller invandrarfrågor
            har problem av i viss mån skiftande karaktär beroende på lokala
            förhållanden. Många faktorer gör att kommunerna ofta bäst kan
            avgöra vilka åtgärder som är kloka och riktiga för just deras
            kommun. För att få klarhet i frågor av det här slaget har på liberalt
            initiativ tillsatts en kommunal utlänningsutredning i Stockholm.
            Denna utredning har nyligen lagt fram ett betänkande i vilket
            man pekar på viktiga frågor som bör lösas kommunalt. I det följande
            redogörs för några av de områden där det är lämpligt att kommu-
            nerna sätter in kraftiga åtgärder.
          </p>
          <p xml:id="i-ChwhFypifmSia5KuEaynuA">
            Bihang till riksdagens protokoll 1970. 3 saml. Nr 699—712
          </p>
          <pb facs="riksdagen-motions-pdf/data/1970/mot_1970__fk__699/mot_1970__fk__699-002.pdf"/>
          <fw xml:id="i-A91ZZhq3VqNKdmXbpfRLb8">
            2 Motion i Första kammaren, nr 699 år 1970
          </fw>
          <p xml:id="i-8nzVQycfh2dEDJ72uXRD6X">
            Informationsbyråer
          </p>
          <p xml:id="i-7n4y9rVSZ5GffzckJxX734">
            En grundläggande fråga, som bör lösas på det kommunala planet,
            är inrättandet av informationskontor för invandrare. Den första
            anpassningsåtgärd som utlänningsut- redningen i Stockholm vidtog
            var således att öppna ett sådant kontor, Immigrant service. Det
            finns för närvarande informationsbyråer för invandrare på ett
            tjugotal orter, men det är utomordentligt viktigt att sådana byråer
            inrättas i andra städer och kommuner där det finns invandrare.
            Upplysningsbyråerna bör ligga centralt och ha språkkunnig personal.
            Vidare bör på byråerna finnas möjlighet till kvali- ficerad kurativ
            hjälp. Visserligen bör byråerna i första hand lämna upplysningar
            om vart invandrare med problem kan vända sig för att få hjälp,
            men detta kan man inte alltid göra utan viss utredning. Det är
            ofta så att en invandrare som söker hjälp med en fråga som förefaller
            honom primär vid ett samtal med en kurator visar sig ha problem
            som ligger på ett helt annat plan och som kräver åtgärder av annat
            slag och från annan instans än invandraren själv först trott.
            Många invandrare har svårt att göra sig förstådda på svenska.
            Det medför att de inte sällan när de söker hjälp blir missförstådda.
            Konsekvenserna härav kan i vissa fall bli ödeläggande. Så är fallet
            t. ex. när det gäller rätts- och kriminalvården. Det är ett oavvisligt
            krav att invandrarna får utbildad tolkhjälp i sådana situationer.
            Där- för bör lokalt inom kommunerna upprättas ett register över
            tolkar. Ett sådant register bör finnas på informationsbyrån som
            också svarar för administration av registret.
          </p>
          <p xml:id="i-KaxHSuySWCaeY3wGqJZwq4">
            Utbildning Utbildningen är ett av de viktigaste områdena där
            kommunerna kan göra en verk- lig insats. Ett första mål bör vara
            att så många invandrare som möjligt får lära sig svenska och hur
            det svenska samhället fungerar. Stödet bör ges åt såväl skolan
            som vuxenutbildningen. Det kan vad det gäller skolan bestå i inrättandet
            av en ”introduk- tionsskola” för invandrarbarn och ökat samarbete
            skola—hem, t. ex. genom föräldra- föreningarna, och vad det gäller
            vuxenutbildningen ökat stöd till studieförbunden. För invandrarbarnen
            i förskoleåldern skulle man kunna överväga att vid förskolor och
            daghem inrätta en eller ett par extraplatser i varje grupp. Dessa
            platser reser- veras för invandrare. Vidare kan hushållslärarna
            vid olika skolor göra en insats genom undervisning för invandrarkvinnor.
            Sådan undervisning bör tillgodoräknas lärarna
          </p>
          <p xml:id="i-WduD8pLUabvhAdkbbcQjYU">
            såsom ordinarie undervisning.
          </p>
          <p xml:id="i-R2o8AtBrQodNGDqBumeQia">
            Samhällsinformation
          </p>
          <p xml:id="i-SfzeGhKHaPMbKvQmYytnTX">
            Varje invandrare bör få noggrann information om förhållandena
            inom kommunen. Informationen måste ges i sådan form att invandraren
            kan tillgodogöra sig den utan svårighet. Det är dessutom viktigt
            med en uppsökande verksamhet. Sådan kan bedri- vas av många olika
            kommunala organ, t. ex. när det gäller mödravård och barna- vård
            från mödra- och barnavårdscentraler eller genom barnavårdsnämnden.
          </p>
          <pb facs="riksdagen-motions-pdf/data/1970/mot_1970__fk__699/mot_1970__fk__699-003.pdf"/>
          <fw xml:id="i-JK381piHo84gXEYwf4QZ15">
            Motion i Första kammaren, nr 699 år 1970 3 Arbete
          </fw>
          <p xml:id="i-FupQRD9r2sCrEkr7cBemdR">
            Erfarenheterna visar att många arbetsgivare ej är medvetna om
            det sociala ansvaret för den invandrade arbetskraften. Viss särbehandling
            av invandrarna förekommer, och kraftåtgärder måste vidtagas snabbt
            eftersom problemen ökar i takt med invand- ringen. Ansvaret för
            invandrarnas anpassning till arbetsförhållandena bör fördelas
            på flera händer. Samarbete i detta avseende bör komma till stånd
            mellan de olika organ i kommunerna som är berörda. Därför bör
            kommunerna tillsammans med de arbets- givare inom området som
            har invandrare anställda, studieorganisationer, fackliga organisationer,
            polismyndigheten och arbetsmarknadsmyndigheten bilda ett kontakt-
            organ för kontinuerligt samarbete i frågor som berör den invandrade
            arbetskraften.
          </p>
          <p xml:id="i-LLLd6KVGufNsd3Leu7urQ7">
            Bostad
          </p>
          <p xml:id="i-GnfPgLVCgn9M1tZueqtLRH">
            Invandrarna har mycket stora bostadsproblem. De är ofta hänvisade
            till de allra sämsta bostäderna, och man kan iakttaga en koncentration
            av invandrare till områ- den med dålig bostadsstandard. Åtgärder
            bör vidtagas för att förhindra ghettobild- ning, och information
            bör ges om den rådande situationen på bostadsmarknaden inom kommunen.
          </p>
          <p xml:id="i-3vvUWT7YYj5Dsiu2Y1Ko4T">
            Fritid, kultur och religion
          </p>
          <p xml:id="i-HSLwichBktr51bGvmxX2Q8">
            Det är viktigt att invandrarna kan disponera sin fritid på ett
            meningsfyllt sätt. Kommunalt stöd bör ges ekonomiskt och med lokaler
            till invandrarföreningarna. Likaså bör stöd lämnas åt religiösa
            invandrargrupper. Kommunernas ”kulturinrätt- ningar” är nu ofta
            svårtillgängliga för invandrare, eftersom personalen ofta ej är
            tillräckligt språkkunnig och ej alltid så väl informerad om invandrarnas
            situation. Detta förhållande måste ändras, t. ex. genom personalutbildning.
            Biblioteken bör få större möjligheter till inköp av tidningar
            och litteratur på invandrarspråken.
          </p>
          <p xml:id="i-HxPhyjWK6ZnQVBpfj7DrcW">
            Av ovanstående framgår att det fält där kommunerna kan göra sina
            insatser är stort och att man måste ha ordentliga resurser. Staten
            övervältrar emellertid ständigt nya kostnadskrävande uppgifter
            på kommunerna. Det är därför en orealistisk tanke att kommunerna,
            särskilt de som inte är ekonomiskt starka men som har ett stort
            antal invandrare, skall kunna ta ansvaret för dessa anpassningsåtgärder
            utan ett stöd från staten. Vi anser därför att ett statligt stöd
            i form av stimulansbidrag bör utgå till de kommuner som verksamt
            arbetar för invandrarnas anpassning. Stödet bör i princip ej vara
            bundet av särskilda användningsföreskrifter, eftersom det ju i
            dessa frågor främst är kommunerna själva som bäst kan bedöma vilka
            åtgärder som är kloka och riktiga med hänsyn till de lokala förhållandena.
            Det är emellertid inte tillräckligt med enbart ekonomisk hjälp,
            det behövs också resurser på personalsidan. Det behövs personal
            på invandrarverket, som helt kan ägna sig dels åt att bistå kommunerna
            med råd och anvisningar, dels åt att stimulera till nya aktiviteter
            och försöksverksamheter. Det finns många anpassningsområden som
            fortfarande är starkt eftersatta som ej är lokalt begränsade och
            som ej hänger samman med kommunala bedömningar. Vi
          </p>
          <pb facs="riksdagen-motions-pdf/data/1970/mot_1970__fk__699/mot_1970__fk__699-004.pdf"/>
          <fw xml:id="i-JofsvxHbZkzoL68YnfRRnG">
            4 Motion i Första kammaren, nr 699 år 1970
          </fw>
          <p xml:id="i-HSGo6xsKnt9QkHyPSuSiCx">
            vill här framhålla ytterligare områden där staten bör handla
            snarast och utan att avvakta invandrarutredningens förslag. Den
            undervisning som bedrivs vid landets socialhögskolor tar ej närmare
            upp invandrarfrågorna. Det är därför viktigt att kursplanerna
            vid socialhögskolorna kompletteras i detta avseende. Den statliga
            informationen både om Sverige och svenskt samhällsskick till invand-
            rarna och om invandrarnas situation till svenskarna bör intensifieras.
            Därför bör ökade resurser för detta ändamål ställas till invandrarverkets
            förfogande, t. ex för att öka utgivningen av Invandrartidningen
            som måste ges ut på flera språk än som nu sker. Viktigt är även
            att Sveriges Radio/TV tar upp invandrarnas situation i fler av
            sina program. Ökad aktivitet vad det gäller sändningar på invandrarnas
            egna språk bör stimuleras. Det finns många grupper av invandrare
            som ej talar svenska och som inte har någon möjlighet att få sitt
            behov av information tillfredsställt. Vidare bör den verksamhet
            som nu bedrivs i liten skala med folkhögskolekurser för invandrare
            vidgas. Många invandrare med kvalificerad utbildning har mycket
            svårt att i Sverige få arbeten som svarar mot deras kvalifikationer.
            Detta gäller framför allt flyktingarna som ej har några arbeten
            ordnade när de kommer hit. Särskilda svårigheter har vissa grupper
            akademiker. Det finns t. ex. många som har en akademisk utbildning
            som är fullt praktiskt användbar i Sverige men som av formella
            skäl ej accepteras här. De blir då ofta tvingade att ta arbeten
            som ej på långt när motsvarar deras kunskaper. Detta är oriktigt
            av både humanitära och ekonomiska skäl. Vi vill därför kraftigt
            understryka behovet av särskilda åtgärder, förslagsvis genom särskild
            personal inom arbetsmarknadsstyrelsen som får i uppdrag att mer
            ta sig an dessa frågor. Med hänvisning till vad som ovan anförts
            hemställer vi, 1. att riksdagen med beaktande av vad i motionen
            anförts i skrivelse till Kungl. Maj:t hemställer om förslag till
            1971 års riks- dag om statligt stöd till kommuner för anpassningsverksamhet
            bland invandrare; 2. att riksdagen med beaktande av vad i motionen
            anförts i skrivelse till Kungl. Maj:t påpekar behovet av att åtgärder
            vid- tages omgående och utan att avvakta invandrarutredningens
            be- tänkande vad avser A. översyn av kursplanerna vid socialhögskolorna
            så att invand- rarproblematiken beredes ökat utrymme, B. ökade
            resurser till invandrarverket för statlig informations- verksamhet,
            C. särskilda åtgärder för att bereda kvalificerat utbildade in-
            vandrare arbetsmöjligheter som svarar mot deras kvalifikationer.
          </p>
          <p xml:id="i-3LyD4mYaVnDZkhxD8DFWNB" type="date">
            Stockholm den 23 januari 1970
          </p>
          <p xml:id="i-N4w7UAHK5vwE1FxJFJjN2k" type="signatureBlock">
            Jan-Erik Wikström (fp) Ruth Hamrin-Thorell (fp)
          </p>
        </div>
      </div>
    </body>
  </text>
</TEI>
