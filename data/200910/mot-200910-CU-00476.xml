<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00476">
  <teiHeader>
    <fileDesc>
      <titleStmt>
        <title>Bostadspolitik</title>
        <author corresp="i-Bmi9XXt8ni373cdiv3K6qx">av Kenneth G Forslund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostadspolitik</title>
          <idno type="rdwebb">GX02C476</idno>
          <rs type="number">C476</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C476/text</ref>
          <ref type="dokument_url_html">http://data.riksdagen.se/dokument/GX02C476</ref>
          <ref type="dokumentstatus_url_xml">http://data.riksdagen.se/dokumentstatus/GX02C476</ref>
          <ref type="doc">http://data.riksdagen.se/fil/7BCFB69A-3E76-4DD7-ADC2-2D5FFBC1373B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-B4xztskudaZRx8gWqEyNmX</idno>
            <name>Björn Lind</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UWLD5TVGMyVqBBWEHyJtqL</idno>
            <name>Renée Jeryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HXkcXtWrhh8h7KtaJEK3tF" type="signed"/>
        <correspContext corresp="i-HXkcXtWrhh8h7KtaJEK3tF">
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-B4xztskudaZRx8gWqEyNmX"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-YP25iT3t9zdY2dpPgshs5z"/>
          <note type="signatory" corresp="i-UWLD5TVGMyVqBBWEHyJtqL"/>
          <note type="signatory" corresp="i-HsmyrkjqQGCAargTNWaeXi"/>
        </correspContext>
        <correspAction xml:id="i-TEw3GYW9JMZApTBLSHst8G" type="numbering">
          <date when="2009-10-08"/>
        </correspAction>
        <correspAction xml:id="i-2URPEFKxd5NygU2Wm2KUaZ" type="submission">
          <date when="2009-10-06"/>
        </correspAction>
        <correspAction xml:id="i-9poMoDehhXNisdgj5bLyG5" type="transfer">
          <date when="2009-10-01"/>
        </correspAction>
        <correspAction xml:id="i-F6mKyrn4E1tkG9uSnypdew" type="assigned"/>
        <correspContext corresp="i-F6mKyrn4E1tkG9uSnypdew">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3aZjSkd1EpsMjXF7H9gxJr" type="motBody">
        <div xml:id="i-UNMGtZacjQSGs2DJzyvYmp" type="motProposal" subtype="förslag">
          <head xml:id="i-MgcGiLvch1KQp5YTXZYm5k">
            Förslag till riksdagsbeslut
          </head>
          <list xml:id="i-55kM2Trfj6BMPuYUXdUmJh" style="ol">
            <item xml:id="i-EiTUdssxhGkaeEzFRNaZXV">
              Riksdagen tillkännager för regeringen som sin mening vad som
              anförs i motionen om behovet av en bostadspolitik för integration.
            </item>
            <item xml:id="i-EeJDuykdUWrFT55cNgPRCn">
              Riksdagen tillkännager för regeringen som sin mening vad som
              anförs i motionen om bostadsförmedling.
            </item>
            <item xml:id="i-X1XRDXBrTN444yKUHQkjG8">
              Riksdagen tillkännager för regeringen som sin mening vad som
              anförs i motionen om en effektiv och demokratisk planeringsprocess.
            </item>
            <item xml:id="i-7W7p7oyB1NHDVe3LLUgutR">
              Riksdagen tillkännager för regeringen som sin mening vad som
              anförs i motionen om en effektiv markpolitik.
            </item>
            <item xml:id="i-9sGoPrzFEZ58XDV1qvMuAy">
              Riksdagen tillkännager för regeringen som sin mening vad som
              anförs i motionen om bruksvärdessystemet.
            </item>
            <item xml:id="i-KZGi2no7UQ1CkkMJGq6NiT">
              Riksdagen tillkännager för regeringen som sin mening vad som
              anförs i motionen om jobben i byggsektorn.
            </item>
            <item xml:id="i-Avf2J4MyAnBUB9w3JDkKuc">
              Riksdagen tillkännager för regeringen som sin mening vad som
              anförs i motionen om investeringsstöd för att bygga hyresrätter.
            </item>
            <item xml:id="i-4tDUzEfu8RRKbntbmjmS5K">
              Riksdagen tillkännager för regeringen som sin mening vad som
              anförs i motionen om upprustningen av våra mest slitna bostadsområden.
            </item>
          </list>
        </div>
        <div xml:id="i-2KtMLNSWpAvQ1B5CYCLyU3" type="motContent">
          <head xml:id="i-PMgSN4mkGwB1AeKQMzhXf3" type="h1">
            En osund bostadsmarknad
          </head>
          <p xml:id="i-MRt91YeWANa8Jkav2jbcb5">
            Bra bostäder till rimliga kostnader skapar trygghet och framtidstro.
            Att bygga nytt är en viktig motor i ekonomin. Bostadsbristen breder
            ut sig till allt fler kommuner.
          </p>
          <p xml:id="i-4SaWp3BSy9KH1SwhBJDR4Q">
            Bostadsbristen var tidigare koncentrerad till storstäderna, men
            under senare år har bristen på bostäder blivit ett större problem
            även på mindre och medelstora orter. Bostadsbristen är givetvis
            kopplad till tillväxten och tillgång på arbete, men även den demografiska
            utvecklingen på orterna påverkar. I orter som har hög efterfrågan
            på arbetskraft är bostadssituationen mest besvärlig, och om utvecklingen
            fortsätter kommer problemen även att omfatta orter med en normal
            arbetsmarknadsutveckling.
          </p>
          <p xml:id="i-8cNif1PL8jzDzaZmaogirr">
            Bristen på bostäder har lett till en osund utveckling av bostadsmarknaden,
            med orimligt kraftiga prisökningar på bostadsrätter och egnahem.
            Andra effekter är att handeln med hyresrätter ökar. En osund andra-,
            tredje- och ibland även fjärdehandsmarknad är ofta den bostadsmarknad
            som står till buds för unga bostadssökande på orter med bostadsbrist.
            För den som står utanför bostadsmarknaden och saknar ekonomiska
            förutsättningar att köpa en bostad är möjligheten till ett eget
            boende i det närmaste obefintlig. Särskilt svår är situationen
            för unga vuxna mellan 20 och 27 år i storstadsregionerna. Att
            få ett förstahandskontrakt betraktas av unga ungefär som en högvinst
            på lotto. Unga människor med en ordnad bostad vågar satsa mer
            på utbildning, söka sig ut i arbetslivet och starta nya företag.
            I dag är boendet en kostnad som många unga inte klarar av, och
            de väljer därför att inte flytta hemifrån utan bor kvar hos sina
            föräldrar längre än tidigare.
          </p>
          <p xml:id="i-DhDaau6eFVXG5vF3KmpFoe">
            Att stärka den sociala bostadspolitiken är viktigt. Men den sociala
            bostadspolitiken monteras ned av regeringen Reinfeldt. Vi införde
            statligt stöd i form av investeringsstöd och investeringsstimulans
            för att råda bot på bostadsbristen. För oss socialdemokrater är
            bostaden en social rättighet och en viktig del av välfärdspolitiken.
            Vi satte också höga mål och ambitioner med vår politik. Den förra
            mandatperioden ökade vi bostadsbyggandet kraftigt. Målet vi satte
            om 120 000 nya lägenheter under mandatperioden nådde vi och en
            bra bit över detta mål.
          </p>
          <p xml:id="i-FM2kkjZdxQPmhsnmvkjGrE">
            Regeringen Reinfeldt gör tvärt om och tar bort de statliga stöden.
            Enligt Boverket har det statliga investeringsstödet haft stor
            betydelse för vad som byggts. Efter flera år med inriktning på
            bostadsrätter och småhus har flera nya aktörer börjat bygga hyreshus.
            Investeringsstödet hade en total ram på 2,5 miljarder kronor.
            Nedmontering av den sociala bostadspolitiken leder till ökade
            sociala orättvisor.
          </p>
          <p xml:id="i-2vpCshe94pX5JRDwVjsm9C">
            Bostadsbyggandet har nära halverats jämfört med 2006 och fortsätter
            att sjunka. Byggandet av hyresrätter har mer än halverats jämfört
            med snittet åren 20042006. Första kvartalet 2009 var det svagaste
            kvartalet på tio år för bostadsbyggandet. Nyproduktion av studentbostäder
            har minskat kraftigt sedan början av 2000-talet.
          </p>
          <p xml:id="i-6gU8CbQHQh5oqN1GZiKPze">
            Första halvåret 2006 påbörjades 17 450 bostäder. Under 2009 beräknas
            det att endast 6 650 bostäder påbörjas. Detta enligt SCB:s augustimätning.
            En kraftigt bidragande orsak är borttagandet av subventionerna
            för byggandet av hyresrätter.
          </p>
          <p xml:id="i-DiwfmJ84z41ynET5xqFvYd">
            Under åren 20012006 uppmuntrade staten genom investeringsstöd
            och stimulansbidrag till byggande av hyresrätter. Enligt uppgift
            från SCB har under åren 20022007 färdigställts totalt 8 497 hyreslägenheter
            i Västra Götaland, vilket motsvarar cirka 1 400 lägenheter per
            år. Under år 2008 färdigställdes 2 103 hyreslägenheter enligt
            uppgift från SCB. Huvuddelen av dessa har enligt länsstyrelsens
            bedömning påbörjats år 2006, alltså under den tiden då man fortfarande
            fick subventioner.
          </p>
          <p xml:id="i-7JrqEjNSNxEy9hFiUZXhWt">
            Efter borttagandet av ovannämnda subventioner och räntebidrag
            är förutsättningen för byggande av hyresrätter beroende av om
            produktionskostnadsnivå och hyressättning kan anpassas så att
            avkastningen blir positiv även utan subventioner. Till skillnad
            från bostadsrätter och egnahem, där svårigheter att hitta köpare
            påverkat påbörjandet, finns dock fortfarande hyresgäster till
            de lägenheter som färdigställs.
          </p>
          <p xml:id="i-MgiPEas9ua4KdwXNXqF8Sd">
            Länsstyrelsen i Halland uppger att det under perioden 20012006
            har byggts omkring 1 700 nya lägenheter och 85 studentlägenheter
            i Halland per år med hjälp av investeringsstimulans och investeringsstöd.
            År 2008 byggs det totalt bara 863 bostäder i flerbostadshus i
            Halland.
          </p>
          <p xml:id="i-CHcf68AooeN6MdyJrAhypj">
            I hela Västra Götalands län beviljades bara under 2005 investeringsstimulans
            och investeringsstöd till byggen för 6 676 lägenheter och 2 592
            studentlägenheter. Länsstyrelsen bedömer att år 2009 kan cirka
            2 800 bostäder komma att påbörjas genom nybyggnad och cirka 200
            som ombyggnad, totalt cirka 3 000 bostäder.
          </p>
          <head xml:id="i-Fzoq8sHrPNdF3fexo8Sfio" type="h2">
            Bostadsbrist
          </head>
          <p xml:id="i-6t8W7RdSPX2sbj3R3Xth8e">
            Efter bostadsmarknadens kollaps i början av 1990-talet tog det
            många år innan det vände på bostadsmarknaden igen. I slutet av
            1990-talet började det låga bostadsbyggandet i kombination med
            nettoflyttströmmar till storstadsregioner och högskoleorter att
            göra sig gällande genom att alltfler kommuner fick brist på bostäder.
          </p>
          <p xml:id="i-5CugF7A3UYzPg6NE4yvkbq">
            Allmännyttan är hotad av regeringen Reinfeldts politik då det
            är fritt fram att sälja ut stora bostadsbestånd inom allmännyttan,
            vilket kan försvåra för studenter och andra grupper som inte har
            möjlighet att ta lån för sitt boende.
          </p>
          <p xml:id="i-3vimbt4i5GRwJUw5HvQwam">
            År 2002 angav var femte kommun att de hade bostadsbrist. År 2009
            angav var tredje kommun bostadsbrist. Bristen på hyresrätter är
            störst och fortsätter att öka; 120 kommuner anger att de har brist
            på allmännyttiga bostäder. När det gäller bostadsrätter och egnahem
            ser situationen ungefär likadan ut i år som året innan. Bristen
            på bostäder för ungdomar är fortsatt stor i Västra Götalands län
            och i Halland, men även för medelålders och äldre, så kallade
            55-plus, finns ett behov i många kommuner. 12 av 13 kommuner i
            Storgöteborg anger att de har brist på lägenheter för unga.
          </p>
          <head xml:id="i-3tQ73e8AdytJEMvpvow1Yo" type="h2">
            Hinder för byggandet
          </head>
          <p xml:id="i-LTYv4wu6DZaJUZJkc4gYzR">
            Det är främst de höga produktionskostnaderna som de flesta kommuner
            upplever som det största hindret för ett ökat bostadsbyggande.
            I förorterna är det ofta även brist på mark i attraktiva lägen,
            överklagande av detaljplaner och otillräcklig infrastruktur som
            är problem. Andra hinder som lyfts fram är finansieringssvårigheter.
            Det är framför allt de mindre kommunerna som har problem med finansieringen,
            och i slutändan påverkas hyror och avgifter negativt för de boende.
          </p>
          <head xml:id="i-G8HMuqEuV1yQHSFkVsRgNu" type="h2">
            Bygg hyresrätter för jobbens skull
          </head>
          <p xml:id="i-P7SfvnZPxxB5b2oXuEGcti">
            Tillgången på bostäder har en stor betydelse för tillväxten.
            Traditionen är lång när det gäller att se bostaden ur ett sådant
            perspektiv. Den demografiska utvecklingen har betydelse för bostadsefterfrågan
            och den generella tillväxten. Ju fler unga desto större blir också
            behoven av nya bostäder. Samtidigt som tillgången på rätt bostäder
            också styr familjebildningen påverkas också barnafödandet. Framför
            allt kvinnor ser bostaden som en av förutsättningarna för att
            skaffa barn.
          </p>
          <p xml:id="i-PrgSZQCMTm4pYbUuzsJraY">
            År 2007 minskade andelen hyresrätter bland bostäder som färdigställdes
            genom nybyggnad, från 36 procent år 2006 till 30 procent år 2007.
            Både andelen bostadsrätter och andelen äganderätter ökade. I Storgöteborg
            minskade andelen färdigställda hyresrätter från 41 procent år
            2006 till 24 procent år 2007. Hoppar vi till 2009 är bilden helt
            annorlunda. Anmärkningsvärt är att i Göteborgsområdet består nästan
            hälften, 46,6 procent, av byggnationen av hyresrätter år 2009.
            Den minskade efterfrågan på bostadsrätter får till följd att projekt
            som var avsedda att upplåtas med bostadsrätt i stället upplåts
            med hyresrätt. Det är självklart positivt att fler hyresrätter
            byggs. Men det är negativt när bostadsbyggandet och hyresrättsbyggandet
            totalt sett sjunker.
          </p>
          <p xml:id="i-KGGh3aw6hKX6G72XFxsMCB">
            För att unga ska kunna etablera sig i vuxenlivet krävs en bostad
            brist på bostäder motverkar således möjligheterna att klara övergången
            till vuxenlivet. Det kan även innebära avgörande hinder för möjligheten
            att skaffa sig den utbildning man vill och hindra den som vill
            byta arbete eller en period av arbetslöshet mot arbete. En av
            förutsättningarna för att människor tar klivet och flyttar till
            nya platser för att pröva ett nytt arbete eller för att studera
            är tillgång på bostäder till rimliga kostnader.
          </p>
          <p xml:id="i-GuD3DXipVSWbr8gXfhLBs7">
            Upplåtelseformerna har betydelse för rekryteringen av personal
            i tider när det råder arbetsbrist. I en marknadsstudie som Industrifakta
            gjort på uppdrag av Sveriges Fastighetsägare lyfts behovet av
            varierade upplåtelseformer fram. Särskilt betonas vikten av tillgång
            till hyresrätter för att tillgodose behovet av arbetskraft. Behoven
            ser också liknande ut i andra tillväxtregioner. Näringslivet lyfter
            fram behovet av tillgång på alla former av boendeformer för att
            kunna rekrytera personal på expanderande orter. Bostadsbyggande
            är inte bara en fråga för storstadsregionerna, det är också en
            fråga för andra kommuner och orter. Byggandet i sig är också en
            tillväxtfaktor. Förutom att det blir nya bostäder skapar det också
            arbetstillfällen, vilket också skapar tillväxt och utveckling
            om det sker i takt med behoven.
          </p>
          <head xml:id="i-DLvvXGEBduZsAmsnjGQhPc" type="h2">
            En bostadsmarknad i balans
          </head>
          <p xml:id="i-F6PARWec4BZEkWK6tXTPdv">
            Göteborg och Halland är starkt växande arbetsmarknadsregioner.
            Sedan början av 1990-talet har befolkningen ökat med mer än 75
            000 människor och prognoserna talar om fortsatt expansion. Bostadsbyggandet
            har under flera år legat på en låg nivå som lett till att det
            råder bostadsbrist i nästan alla kommuner.
          </p>
          <p xml:id="i-L8iA878mp31kUGH1PEPBsq">
            En fortsatt god tillväxt i Göteborgsregionen förutsätter ett
            ökat byggande av bostäder. Unga vuxna drabbas mycket hårt av bostadsbristen.
            Det gäller inte minst Göteborgsregionen. Det skulle behövas omkring
            13 000 prisvärda bostäder för att tillfredsställa efterfrågan
            från 22 600 i åldern 2027 år. De saknar och efterfrågar ett eget
            boende, och 60 000 unga kommer att flytta hemifrån de närmaste
            åren.
          </p>
          <p xml:id="i-Pbj5x5z53vY2XVYwfXeejb">
            Situationen kommer att bli betydligt allvarligare om några år
            då 60 000 ungdomar som i dag är mellan 15 och 19 år ska ut på
            bostadsmarknaden. Till det ska läggas att Boplats Göteborg har
            siffror som visar att totalt 23 500 hushåll vill flytta till Göteborg
            samt att 9 av 10 unga planerar att stanna inom regionen.
          </p>
          <p xml:id="i-SSeBjs8fCQi2B2LTnrVdoc">
            I dagsläget minskar bostadsbyggandet i regionen och samtliga
            kommuner har en reell bostadsbrist. Det finns knappt några lediga
            bostäder idag. Var ska de unga och de andra som vill till Göteborg
            hitta en bostad?
          </p>
          <p xml:id="i-XHU8xAyqPuZTMGSfckevoB">
            Bland alla som inte bor hos föräldrar i hela regionen klarar
            72 procent sina bostadskostnader utan problem, medan 27 procent
            upplever problem i varierande grad. Dessutom visar undersökningen
            att flera av dem som efterfrågar en egen bostad har svårt att
            klara dagens boendekostnader. Få unga klarar hyrorna i nybyggda
            bostäder. Och konkurrensen är hård om de få billiga bostäderna.
          </p>
          <p xml:id="i-Dy5CDqs7wqgPA3BARCuLCY">
            Om man räknar bort dem som bor hos föräldrar visar det sig att
            minst 28 400 (30 procent) av alla de 93 300 unga vuxna i Göteborgsregionen
            kan betecknas som fattiga. År 2003 var motsvarande siffror 24
            000 eller 27 procent.
          </p>
          <p xml:id="i-DQjPALMjy3yUYZjGai4hSp">
            Drygt hälften (56 procent) av de unga i regionen har ett eget
            boende med eget förstahandskontrakt. 21 procent bor i andra eller
            tredje hand, inneboende eller i studentlägenheter. Ungefär lika
            många (23 procent) bor hemma hos sina föräldrar. Andelen har ökat
            i Göteborg.
          </p>
          <p xml:id="i-Qukab1Cx4ADF6rY9FGmzBh">
            Nästan hälften av de unga vill ha en hyresrätt. Här skiljer det
            sig något mellan storstaden Göteborg och kranskommunerna. Ungdomar
            som bor i kranskommuner kan i högre grad tänka sig att välja bostadsrätt.
            Men efterfrågan på bostadsrätt minskar jämfört med toppen år 2007.
          </p>
          <p xml:id="i-EQ2aTKgboDpYQNMg2G66Pv">
            Det är cirka 8 000 som bor i andra hand men nästan ingen som
            vill bo så. Det är cirka 7 000 som bor i studentbostad men bara
            cirka 4 000 som studentboende passar bäst idag. Det är cirka 21
            000 som bor hos förälder men bara cirka 10 000 som anser att det
            passar dem bäst idag.
          </p>
          <head xml:id="i-FedUymfG8woiyWDBghyGG1" type="h2">
            Långsiktig finansiering ger sänkta hyror och integration
          </head>
          <p xml:id="i-FLajDC2P7FtNEMoLMXA4JW">
            Boendefrågorna är en klassfråga som blir alltmer tydlig. Den
            nyproduktion av bostäder som förekommer är i hög grad förbehållen
            hushåll med höga inkomster. Det leder till ökade klyftor och en
            ökad segregation. Orsaken till utvecklingen är dels de dyra byggkostnaderna,
            dels att det saknas ett bra finansieringssystem för flerfamiljshus.
          </p>
          <p xml:id="i-Wbbt3zSf52B4LyL7FKDeCg">
            Även riskkapitalförsörjningen är ett hinder som flera bostadsföretag
            tar upp när det gäller finansieringen av nyproduktionen. Avsaknaden
            av ett mer rättvist finansieringssystem stänger ute grupper av
            människor från möjligheterna till en bra bostad. De höga inflyttningshyrorna
            medför att lägenheterna inte blir tillgängliga för dem som bäst
            behöver dem.
          </p>
          <p xml:id="i-VjnX7PEkxHS96M77JheQAa">
            Som hyresgäst ska man även ha tryggheten i ett verkligt besittningsskydd
            som skyddar mot drastiska och godtyckliga hyreshöjningar. En stor
            del av hyreshusen i Sverige ägs av de kommunala bostadsföretagen,
            allmännyttan. De drivs utifrån självkostnad, med verksamheten
            i fokus, inte högsta möjliga vinst. Hyresrätten som upplåtelseform
            handlar också om valfrihet på bostadsmarknaden. För den som vill
            köpa en bostad finns bostadsrätter eller villor. Men för den som
            inte kan eller vill köpa, behövs hyresrätten. Det gäller inte
            minst för ungdomar.
          </p>
          <p xml:id="i-WkmQT6hKpZsd8i2YKyqahb">
            Hyresrätten och allmännyttan är centrala delar i den socialdemokratiska
            bostadspolitiken.
          </p>
          <p xml:id="i-BAuia9uyKbrLQJqFUknMJy">
            Det är viktigt att staten fortsätter att stödja initiativ för
            billigare bostäder. Vi anser att regeringen bör se över hur ett
            nytt system för en långsiktig och stabil finansiering utformas
            så att det möjliggör en ökad produktion av hyresrätter. Vi tror
            att det är fullt möjligt att bygga väsentligt billigare utan att
            tumma på boendekvaliteten. Det går att åstadkomma effektiviseringar
            i alla led, alltifrån byggsektorns produktionsmetoder till materialval
            och kommunernas avgiftsuttag. Det visar inte minst de olika byggprojekt
            som startats på flera ställen i landet. Boklok och Brunkeflostrandsprojektet
            är några exempel på byggprojekt som kraftigt minskat kostnaderna,
            vilket också lett till lägre inflyttningshyror.
          </p>
          <head xml:id="i-K6UNBkjL8JLvqAcDG8zuqD" type="h2">
            En rättvis förmedling
          </head>
          <p xml:id="i-5fdFZjKWYMGet32y9RS6WA">
            Hur kommunerna organiserar kösystemen för bostadssökande varierar.
            En del har någon form av kommunal bostadsförmedling. Andra har
            köer som är kopplade till varje kommunalt bostadsbolag. De privata
            fastighetsbolagen har ofta egna köer som bostadssökande kan ställa
            sig i.
          </p>
          <p xml:id="i-HCXtHWQBKQs9QbG27Ub1sS">
            Kraven på kommunerna när det gäller bostadsförsörjningen är begränsade,
            och man upplåter åt varje kommun att själv organisera detta. System
            med olika interna köer som är kopplade till enskilda bostadsföretag
            kan göra det svårare för den enskilde att komma i kontakt med
            bostadsföretag som har lägenheter att förmedla. Särskilt svårt
            är det för dem som idag står utanför bostadsmarknaden.
          </p>
          <p xml:id="i-K7jAJwSWsYSXRQqFYGheSn">
            Det vore eftersträvansvärt med en bostadsförmedling där så många
            fastighetsägare som möjligt medverkar till att skapa rättvisa
            villkor i förmedlingen av lägenheter. Utan en gemensam förmedling
            kan det uppstå egna köer för vissa grupper. Genom att skapa ett
            öppet system kan vi medverka till att effektivisera förmedlingen
            till just de grupper som idag står utanför bostadsmarknaden. Det
            behövs också aktiva insatser för att få en ökad integration på
            bostadsmarknaden. Detta är främst en fråga för kommunerna att
            ta ställning till.
          </p>
          <head xml:id="i-SGHfLY6Ude3fNWbQVt3MZm" type="h2">
            Effektiv och demokratisk planeringsprocess
          </head>
          <p xml:id="i-NdqDWWCvmEbyu5XWwg12C8">
            Ett hinder som ofta framkommer i planprocesserna är att handläggningstider
            och överklaganden av detaljplaner försenar och fördyrar produktionen.
            Det leder till både kraftiga förseningar och att byggprojekten
            riskerar att bli dyrare. Överklagandetider som kan variera mellan
            två månader och två år gör det svårt för alla parter att planera.
          </p>
          <p xml:id="i-MF1E99nbKTfisk6gYcnCT2">
            Om de kommunala bostadsföretagen ska kunna bidra till att tillgodose
            behovet av bostäder behöver planeringsprocesserna stramas åt och
            effektiviseras. Det är viktigt att den pågående översynen av PBL
            leder till att ett nytt regelverk tas fram för att förkorta handläggningstiderna
            i planeringsprocesserna utan att rättssäkerheten påverkas. Det
            behövs en större samverkan mellan kommunerna om hur bostadsförsörjningen
            i regionen ska utvecklas. Sambanden mellan behov av lägenheter
            och arbetsmarknaden är en viktig faktor som måste ligga till grund
            för bostadsplaneringen. Det gäller också i andra frågor, som infrastrukturen
            mellan arbetsort och bostad. För att förbättra planeringen och
            öka bostadsbyggandet, på exempelvis orter som har en låg produktion
            trots att behoven är större, behövs en regional samordning av
            bostadsförsörjningen.
          </p>
          <head xml:id="i-YTGx84RKUUMU7J7BQ4bLos" type="h2">
            Aktiv markpolitik
          </head>
          <p xml:id="i-SZUjGQRu3oLfTcUsus6Req">
            För att öka byggandet och bygga till rimliga kostnader måste
            både staten och kommunerna ha en aktivare markpolitik. Markpriset
            är idag en kostnad i nyproduktionen som bidrar till höga inflyttningshyror/avgifter
            för nyproducerade hyresrätts- och bostadsrättslägenheter.
          </p>
          <p xml:id="i-N1BmDcJdGtmn5VMxsd7y2g">
            Många kommuner använder inte de möjligheter som finns med markpolitiken.
            Det finns flera möjligheter, som exempelvis att upplåta tomträtt
            för nyproduktion eller sälja marken billigare för att på så sätt
            stödja billigare boendekostnader i nyproduktionen. Snarare är
            det så att många kommuner använder en form av vinstmaximering
            vid markförsäljningen. Kommunerna kan genom att föra en aktiv
            markpolitik skapa förutsättningar för lägre hyror och avgifter
            i nyproducerade hyres- och bostadsrätter.
          </p>
          <p xml:id="i-DFQiPJwCkEJHM3sqJm7JuL">
            Även staten bör vara mer aktiv när det gäller den egna markpolitiken.
            Ytterligare statlig mark som i dag ägs av statliga bolag eller
            som frigörs genom omställningen av försvaret måste göras tillgänglig
            för nybyggnation. Vi anser att staten ska vara en förebild när
            det gäller markpolitiken. Den samhällsägda marken ska vara ett
            aktivt instrument för att få till stånd blandade upplåtelseformer
            och billigare boende. En aktiv markpolitik blir då också ett incitament
            i integrationsarbetet. Regeringen bör därför ge de statliga fastighetsbolagen
            i uppdrag att bli mer aktiva när det gäller statlig markpolitik.
          </p>
          <head xml:id="i-AvQ4mvdGARfc66KLS3dZ1Y" type="h2">
            Ett integrerat boende för att motverka segregation
          </head>
          <p xml:id="i-VnjJVtSh9EzgEzCCTRmpnG">
            Grunden i den sociala bostadspolitiken som integrerar är en bostadsmarknad
            i balans med god tillgång till såväl hyresrätter och kooperativa
            hyresrätter som bostadsrätter och bostäder med äganderätt. Genom
            en mångfald av upplåtelseformer är det möjligt för den enskilde
            att forma sitt boende efter egna behov, krav och önskemål.
          </p>
          <p xml:id="i-2JjnoQ3jyJZv3usysyTHzZ">
            Sedan den 1 maj är det fritt fram att bygga ägarlägenheter i
            Sverige. Men den nya boendeformen är allt annat än en succé. Endast
            200 lägenheter är planerade. Fyra månader efter lagändringen visar
            det sig att det endast finns planer för 200 lägenheter i hela
            Sverige, enligt statistik från Lantmäteriet.
          </p>
          <p xml:id="i-3FXJRQaQZxx3he6JT5gL8F">
            Att människor ska kunna äga sin bostad är självklart på en fungerande
            bostadsmarknad. Det är utifrån denna princip införandet av en
            ny upplåtelseform med äganderätt även i flerbostadshus ska ses.
            En sådan upplåtelseform måste dock omgärdas av ett vattentätt
            regelverk till skydd för eventuella hyresgäster och närboende.
            I regeringens proposition prioriteras tillkomsten av en ny upplåtelseform
            före ett robust och förutsägbart regelverk. En ny upplåtelseform
            i samband med nyproduktion av flerbostadshus måste ha tydliga
            regler. Om det finns behov av en ny upplåtelseform menar vi att
            ett sådant regelverk skulle kunna gå att åstadkomma men att regeringen
            misslyckats.
          </p>
          <p xml:id="i-UmB1xXz3b4mgU41k7cF5gm">
            Den borgerliga regeringen avvecklar, avskaffar och avrustar.
            Vi menar att vi tvärt emot måste föra en socialt hållbar bostadspolitik
            som är förutsägbar, framtidsinriktad och för alla. Med sådana
            insatser skapas fler attraktiva och hållbara bostadsområden med
            blandade upplåtelseformer. Det är centralt för att vi ska lyckas
            med integrationen.
          </p>
          <p xml:id="i-FxX8bvF999D8kcfnCW3Wda">
            Segregationen i boendet har blivit allt större de senaste åren
            arbetare bor sämre än tjänstemän, ensamstående bor sämre än sammanboende
            och de som inte är födda i Sverige bor sämre än de som är födda
            här. Skillnaden mellan bostadsområden har blivit allt större och
            mest påverkar detta barnen, deras uppväxtvillkor och livskvalitet.
          </p>
          <p xml:id="i-HK3heVGzRvJyfZNws1xX6y">
            Boendet i Göteborgsregionen är segregerat på samma sätt som i
            Stockholms- och Malmöregionerna, samtidigt som segregationen också
            är tydlig i de flesta av Västsveriges större städer. Segregationen
            är framför allt en funktion av skillnader i inkomster, förmögenheter,
            utbildningsnivå och etnisk tillhörighet. Under flera år har Socialdemokraterna
            satsat stora resurser för att bryta segregationen. Mycket av det
            som gjorts har lett till att nedgångna bostadsområden blivit upprustade
            och trivseln ökat men insatserna har inte medfört någon större
            integration.
          </p>
          <p xml:id="i-U8CCL5kbYV6oRHfNFm2wGw">
            Vi behöver våga pröva nya sätt att arbeta, för att få till stånd
            en verklig integration som inte bara pekar på vissa grupper. Även
            kommunerna bör arbeta mer aktivt genom att vid förtätningar och
            exploateringar ta initiativ till byggnation av de bostadsbestånd
            som saknas i en stadsdel eller ett bostadsområde. Till exempel
            vid förtätning i ett bostadsområde med övervägande egnahem och/eller
            bostadsrätter ska det vara naturligt att bygga hyresrätter för
            att tillgodose behovet av lägenheter för dem som bor i området
            men också för dem som står i kön.
          </p>
          <p xml:id="i-HfSNNfi6WbJjPkFbZeG8kh">
            Vi anser också att regeringen bör pröva om det är möjligt att
            införa en form av statliga bolån för grupper med lägre inkomster
            för att köpa en bostadsrätt. En sådan åtgärd skulle medverka till
            ett mer integrerat boende.
          </p>
          <p xml:id="i-N7qhcSfYpPKwgVfnTMwBVc">
            Rapporter och olika händelser den senaste tiden visar att det
            inte är ovanligt att personer utsätts eller åtminstone upplever
            att de utsätts för diskriminering inom bostadssektorn. Europarådets
            kommission mot rasism och intolerans (ECRI) kom 2005 ut med sin
            tredje rapport om Sverige. Enligt rapporten är boendet ett av
            de områden där diskrimineringen är mest utbredd. När Integrationsverket
            fanns gjordes årliga rapporter om integrationen i Sverige. Dessa
            visade att andelen personer som helt och hållet instämmer i påståendet
            att diskriminering förekommer har ökat. Integrationsverket lades
            dock ned 2007.
          </p>
          <p xml:id="i-R47iShcqYZoM1wwZQ2VBPQ">
            För att minska risken för faktisk och upplevd diskriminering
            inom bostadsmarknaden är det nödvändigt med en rad olika åtgärder.
            För den enskilde bostadssökande kan det vara svårt att veta utifrån
            vilka förmedlingsprinciper en fastighetsägare förmedlar sina lägenheter.
            Om det inte finns en bostadskö och om förmedlingsprinciperna för
            att få en bostad är otydliga, skapas ett stort utrymme för misstankar
            om diskriminering.
          </p>
          <p xml:id="i-Df9cKauxykjhe55SiFPwoD">
            Enligt bostadsförsörjningslagen ska en kommun eller kommuner
            gemensamt anordna bostadsförmedling om det behövs. En tredjedel
            av landets kommuner har bostadsbrist men endast 8 (2008) av 290
            kommuner har bostadsförmedling. Fler kommuner med bostadsförmedling
            är nödvändigt. Hur fastighetsägare hanterar egen förmedling av
            lediga bostäder är inte en allmäntillgänglig kunskap. Det finns
            ett utrymme för godtycklighet som kan gynna personer med goda
            kontakter och inkomster medan andra grupper har svårare att ta
            sig in på bostadsmarknaden. Den diskriminering som förekommer
            av bostadssökande behöver synliggöras genom offentlighet om vilka
            principer som tillämpas när lediga lägenheter förmedlas. Det finns
            delar i Sverige där man har infört bostadsförmedlingar. Malmö
            har infört bostadsförmedling.
          </p>
          <p xml:id="i-RfJ6CxpuDB2Lb3WCNSsvMt">
            Den 1 juli 2003 trädde lagen om förbud mot diskriminering i kraft.
            Förbudet mot diskriminering gäller bland annat vid yrkesmässigt
            tillhandahållande av bostäder. Begreppet bostad avser alla former
            av boende, det vill säga oavsett upplåtelseform. Diskrimineringsförbudet
            idag omfattar således inte fall när en privatperson vänt sig till
            allmänheten med ett erbjudande om försäljning eller uthyrning.
            Ett yrkesmässigt tillhandahållande medför emellertid inte krav
            på annonsering eller allmänt utbjudande. Diskrimineringskommittén
            redovisade sitt slutbetänkande En sammanhållen diskrimineringslagstiftning
            (SOU 2006:22) i februari 2006. Vad gäller tillhandahållande av
            bostäder föreslås där att diskrimineringsförbudet ska omfatta
            även privatpersoner som tillhandahåller bostäder till allmänheten.
          </p>
          <head xml:id="i-EoogDncuYnaSLmfmQTuscL" type="h2">
            Behåll bruksvärdessystemet
          </head>
          <p xml:id="i-Hin4DLjciGuL1AzMkq7xbR">
            SABO och Hyresgästföreningen har lämnat förslag till framtidens
            hyresmarknad.
          </p>
          <p xml:id="i-AyrjyTMKLpJzDjHShfGQ8T">
            Bruksvärdessystemet ska behållas liksom förhandlingssystemet.
            Men taket ska utgöras av förhandlade hyror oavsett hyresvärd.
            Detta bäddar för en bred uppgörelse om hyrorna. Det har länge
            funnits politisk oenighet om reglerna för hyrorna och för de kommunägda
            bostadsföretagen. SABO och Hyresgästföreningen vill nu att de
            ekonomiska mellanhavandena mellan kommunen och deras bostadsföretag
            görs tydligare och att företagen får ett tydligt uppdrag. Dagens
            hyrestak, där de kommunala bostadsföretagens hyror är normerande,
            ersätts av ett hyrestak där förhandlade hyror blir tak för hyrorna
            hos privatvärdarna.
          </p>
          <p xml:id="i-RFHvhv4WtT4qXtpoG6XVjr">
            Vi menar att förslagen kan skapa en bra grund för en bred politisk
            överenskommelse om reglerna för hyrorna och för de kommunala bostadsföretagen,
            särskilt när statliga Allvillutredningen misslyckats med att presentera
            realistiska förslag. Alliansregeringens och Fastighetsägarnas
            flörtande med marknadshyror har skapat stor osäkerhet för landets
            hyresgäster. För att utveckla hyresboendet krävs långsiktighet
            i regelverken.
          </p>
          <head xml:id="i-TeAPrJ9RDcmAV3Dym3L94" type="h2">
            Investera i byggsektorn
          </head>
          <p xml:id="i-G6Yi4KM5jNDzaFw5taP3on">
            Den ekonomiska krisen har slagit hårt mot landets byggindustri.
            Många har förlorat jobbet och färre bostäder byggs. Vi socialdemokrater
            är övertygade om att vi kan vända den här utvecklingen. Med rätt
            politik går det att skapa tusentals framtidsinriktade jobb.
          </p>
          <p xml:id="i-WHPhE1ge78FYR6pWntBBTF">
            Därför föreslår vi ett utvidgat ROT-avdrag som gäller även flerbostadshus.
          </p>
          <p xml:id="i-3nqucsgEMYhEBnYsFqnQ5m">
            Investera i hyresrätter.
          </p>
          <p xml:id="i-KkwqKzHTMvN72zQoz3CXKZ">
            Första halvåret 2006 påbörjades 17 450 bostäder. Under 2009 beräknas
            endast 6 650 bostäder påbörjas. Bostadsbyggandet är nu nere på
            samma nivåer som under 90-talets krisår och bland det lägsta på
            många decennier. Regeringens bostadspolitik har misslyckats. Därför
            behöver Sverige investera i ett investeringsstöd för att bygga
            klimatsmarta hyresrätter.
          </p>
          <head xml:id="i-E55DaLMi8E4a7oA51ASRfT" type="h2">
            Investera i våra mest slitna områden
          </head>
          <p xml:id="i-4fPYM3NaZKWS91abpFGqCy">
            Det finns stora renoveringsbehov i flerfamiljshusen, inte minst
            i miljonprogrammen.
          </p>
          <p xml:id="i-5kyJZALgFRVc1nCapzKPRv">
            Genom totalrenoveringar uppnås ökade möjligheter till en förbättrad
            social utveckling, en stor sysselsättningseffekt samtidigt som
            energianvändning i fastigheterna minskar. Eftersom så många av
            flerfamiljshusen är byggda under en kort period sammanfaller flera
            hundratusen lägenheters upprustningsbehov tidsmässigt. Det finns
            en stor klimatmässig möjlighet att då investera i grön teknik.
          </p>
        </div>
        <div xml:id="i-7s5rSCvD2GhMd8DiVqcQo1" type="motSignatures">
          <list xml:id="i-raSwWYdvLWji5ePK3Wp2F">
            <item xml:id="i-F4ezgJ4DPHxv2xVwDPSJAt" who="i-Bmi9XXt8ni373cdiv3K6qx">
              Kenneth G Forslund (s)
            </item>
            <item xml:id="i-Pdhbx7bE8NWxAXaRnV28op" who="i-B4xztskudaZRx8gWqEyNmX">
              Björn Lind (s)
            </item>
            <item xml:id="i-VDCJdWzWfxTp41n1FpNE8j" who="i-LdjfMsG9pY1LY9yx58k2gm">
              Patrik Björck (s)
            </item>
            <item xml:id="i-4f4FkYaHsFzDo8L19B3ZNs" who="i-YP25iT3t9zdY2dpPgshs5z">
              Phia Andersson (s)
            </item>
            <item xml:id="i-6S71Fteqx4kK8XrfRz5xDf" who="i-UWLD5TVGMyVqBBWEHyJtqL">
              Renée Jeryd (s)
            </item>
            <item xml:id="i-3fpiwR6EWJSkCRe2hQZi7m" who="i-HsmyrkjqQGCAargTNWaeXi">
              Siw Wittgren-Ahl (s)
            </item>
          </list>
        </div>
      </div>
    </body>
  </text>
</TEI>
