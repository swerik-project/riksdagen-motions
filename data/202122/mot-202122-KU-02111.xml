<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KU-02111">
  <teiHeader>
    <fileDesc>
      <titleStmt>
        <title>Erkänn älvdalska som språk</title>
        <author corresp="i-JLXuQC8Bjt8suyRFj6kC3h">av Gudrun Brunegård m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2111 av Gudrun Brunegård m.fl. (KD)</title>
          <idno type="rdwebb">H9022111</idno>
          <rs type="number">2111</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H9022111/text</ref>
          <ref type="dokument_url_html">http://data.riksdagen.se/dokument/H9022111</ref>
          <ref type="dokumentstatus_url_xml">http://data.riksdagen.se/dokumentstatus/H9022111</ref>
          <ref type="docx">http://data.riksdagen.se/fil/B8755D7B-A9C7-4B01-982C-5BE906047A00</ref>
          <ref type="pdf">http://data.riksdagen.se/fil/2E69C206-C765-4385-A965-8C853B45E6A4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Bic2gWThm6qvfD4oFbesfL" type="signed"/>
        <correspContext corresp="i-Bic2gWThm6qvfD4oFbesfL">
          <note type="signatory" corresp="i-JLXuQC8Bjt8suyRFj6kC3h"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-EyaNmTR4mp8bCg1G6cY5kd" type="submitted">
          <date when="2021-10-01"/>
          <time when="14:13:28"/>
        </correspAction>
        <correspAction xml:id="i-BAxPyp4xeUAPA871Kdby77" type="reviewed">
          <date when="2021-10-01"/>
          <time when="16:01:46"/>
        </correspAction>
        <correspAction xml:id="i-UAuYPcfSm1FwysJo6r18Nu" type="referred">
          <date when="2021-10-14"/>
        </correspAction>
        <correspAction xml:id="i-Ut4yiuqKmKWLDqqkyQMyWd" type="assigned">
          <date when="2022-10-05"/>
          <time when="11:37:56"/>
        </correspAction>
        <correspContext corresp="i-Ut4yiuqKmKWLDqqkyQMyWd">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-GnEGE5obtjyga9MPh9b7Vk" type="behandlas_i"/>
        <correspContext corresp="i-GnEGE5obtjyga9MPh9b7Vk">
          <ref type="uppgift">2021/22:KU32</ref>
          <ref type="ref_dok_id">H901KU32</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU32</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2111 av Gudrun Brunegård m.fl.
          (KD) Erkänn älvdalska som språk
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-L7YpnkwnXy7Vdqi1aqCVVJ">
            Förslag till riksdagsbeslut
          </head>
          <list>
            <item xml:id="i-AVCuM39yaYKYZYn9uMs795" sortKey="Yrkande 1">
              Riksdagen ställer sig bakom det som anförs i motionen om att
              älvdalska ska erkännas som språk i enlighet med Europeiska ministerrådets
              språkliga expertkommittés slutsatser och att regeringen ska redovisa
              vilka åtgärder som vidtas för att skydda språkets överlevnad,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-Ex7g6kNbBHwn3XpmyaqrGa" type="h1">
            Motivering
          </head>
          <p xml:id="i-X6xK6Rq4XSfCqknR3it28R">
            De nationella minoritetsspråken är ”officiellt erkända språk
            som av hävd talats i ett visst land”. Definitionen utgår från
            kriterier som formulerats i Europarådets konvention om landsdels-
            och minoritetsspråk, minoritetsspråkskonventionen. Den ratificerades
            av fem EU-länder 1998 och av Sverige år 2000.
          </p>
          <p xml:id="i-FhVAAm1HbfTNbTZS4X4tUG">
            Europarådet skyddar de europeiska minoritetsspråken. Ett språk
            får officiell ställ­ning som minoritetsspråk i och med att ett
            land ratificerar Europarådets minoritets­språkskonvention för
            språket. Europarådet övervakar sedan att konventionen följs.
          </p>
          <p xml:id="i-PER4uCueaiU8WEqVTcJDHG">
            Sverige har idag fem nationella minoritetsspråk: finska, samiska,
            meänkieli (torne­dalsfinska), jiddisch och romani. För att kvalificeras
            som nationellt minoritetsspråk behöver två villkor uppfyllas.
            För det första ska det vara ett språk och inte en dialekt. För
            det andra ska språket ha talats kontinuerligt i Sverige i minst
            tre generationer eller ungefär hundra år. I praktiken finns också
            ett tredje villkor, nämligen att språkets talare själva önskar
            att språket ska få ställning som nationellt minoritetsspråk.
          </p>
          <p xml:id="i-2kJMwbgUXkof8fzmJGHKFk">
            Älvdalska har talats åtminstone sedan 1300-talet som en del av
            ovansiljansdalska. Redan från 1600-talet finns det texter som
            kan identifieras som älvdalska – bröllops­dikter och delar av
            Prytz drama om Gustav Vasa – de första som är skrivna på ett tydligt
            mål som inte är riksspråksvarianten. I Älvdalen överlevde dessutom
            runorna långt efter resten av landet – inpå början av 1900-talet.
          </p>
          <p xml:id="i-Vz1ZC4e5nAmtHVV3QHzH3f">
            Sedan lång tid har det pågått ett arbete för att älvdalskan,
            som talas av ca 2 000–2 500 personer i och i trakten av Älvdalen
            i Dalarna, ska erkännas som minoritetsspråk. Älvdalskan skiljer
            sig från svenskan på alla språkliga plan, t ex genom egen grammatik,
            uttalssystem, egna ord och syntax. Skillnaden mellan svenska och
            älvdalska är definitivt större än exempelvis skillnaden mellan
            svenska och norska. Förutom det språkliga avståndet mellan älvdalska
            och svenska framhävs även språkets funktionalitet i samhället:
            Älvdalskan används redan som språk bland både vuxna och barn,
            språket används på förskolan och i skolan, på skyltar, det ges
            ut böcker och musik på älvdalska. Modern musik med texter på älvdalska
            finns på Youtube, bland annat den nyinspelade poplåten ”Jen nest
            mig”. Älvdalskan är alltså i praktiken redan ett fungerande språk.
            Som en del i att bevara älvdalskan finns såväl ordböcker och grammatik
            som barn­böcker och annat publicerade på och om språket.
          </p>
          <p xml:id="i-Mqiq1ZGnshbcRoFeas9d6M">
            Att lära sig och att utveckla sitt språk är en mänsklig rättighet
            och är bland annat stadgat i FN:s konvention om mänskliga rättigheter.
          </p>
          <p xml:id="i-NDgCunJEj44LmjmPXL64WW">
            Organisationen SIL International (vilken driver Etnologue som
            listar världens alla erkända språk och dialekter) klassificerar
            sedan 2016 älvdalskan som ett språk. Även Europarådets ministerråds
            språkliga expertkommitté har successivt tagit viktiga steg mot
            erkännande av älvdalskan, inom ramen för ”konventionen om landsdels-
            och minoritetsspråk”. I tidigare rapporter har expertkommittén
            uppmanat den svenska regeringen att göra en oberoende undersökning
            om älvdalskan lever upp till konventio­nens kriterier som ett
            eget språk, men regeringen har inte återkommit i detta ärende.
          </p>
          <p xml:id="i-T9XojcPwPWUCpPvhX1tLCJ">
            Ministerrådets språkliga expertkommitté konstaterar i en rapport
            den 26 november 2020, efter ett besök med möte i Älvdalen med
            representanter för älvdalskan och för Älvdalens kommun, att det
            arbete som gjorts av organisationer som stöder älvdalska, exempelvis
            Allmänna arvsfonden, och de pengar man fått av olika myndigheter
            i praktiken har gjort älvdalskan till en del av det svenska kulturarvet
            och ett erkänt språk. Expertkommittén anför bland annat det faktum
            att det finns mycket av den språkliga litteratur som behövs för
            att skilja en dialekt från ett språk. Språket stöds också formellt
            och praktiskt av Älvdalens kommun. Mot den bakgrunden drar expertkommittén
            slutsatsen att älvdalskan uppfyller kriterierna för ett minoritetsspråk
            och uppmanar Sveriges regering att inkludera rapportering av älvdalska
            i kommande periodiska rapport om minoritetsspråken till ministerrådet
            enligt den europeiska stadgan för regionala språk och minoritetsspråk.
          </p>
          <p xml:id="i-ng5z3HPyxVCie1nBPVRLt">
            Älvdalskans status som språk har åtskilliga gånger varit uppe
            för debatt i riksdagen på senare år, både som enskilda motioner
            och under interpellationer och i ledamöternas frågestund. I konstitutionsutskottets
            betänkande 2018/2019 KU24 behandlades motioner om älvdalska. Man
            konstaterade i sitt ställningstagande att det finns ett stort
            värde i att älvdalskan bevaras som en del av det svenska kulturarvet
            och ser positivt på de åtgärder som vidtas på både statlig och
            kommunal nivå för att göra detta möjligt. Utskottet vidhöll det
            ställningstagande som gjordes våren 2017 då motionsyrkandena avstyrktes
            med hänvisning till bl.a. Institutet för språk och folkminnens
            bedömning. Centerpartiet och Kristdemokraterna reserverade sig.
            Utskottet konstaterade att det finns ett stort värde i att älvdalska
            bevaras som en del av det svenska kulturarvet samt förs vidare
            till kommande generationer och ser positivt på de åtgärder som
            vidtas på både statlig och kommunal nivå för att göra detta möjligt.
            Utskottet fann dock, liksom tidigare, inte skäl att ta något initiativ
            i frågan.
          </p>
          <p xml:id="i-FoJCC87KrfACipYrxzUeK3">
            Baserat på konstitutionsutskottets ställningstagande, om det
            stora värdet i att älvdalska bevaras och förs vidare till kommande
            generationer, och det faktum att ministerrådet följt expertkommitténs
            rekommendation att anse att älvdalska uppfyller kriterierna för
            att erkännas som minoritetsspråk och uppmanar Sveriges regering
            att inkludera rapportering om älvdalska i de återkommande rapporterna
            till ministerrådet om minoritetsspråken, anser vi att frågan förts
            viktiga steg framåt.
          </p>
          <p xml:id="i-QY6AA17d5kcV4vRojGPpCp">
            Eftersom regeringen inte har genomfört ett ratificerande av ministerrådets
            konven­tion för älvdalskan och därmed inte formellt erkänt älvdalska
            som minoritetsspråk hemställer vi till riksdagen att ge tillkänna
            att älvdalska i enlighet med Europeiska ministerrådets språkliga
            expertkommittés slutsatser, ska erkännas som språk och att regeringen
            ska redovisa vilka åtgärder som vidtas för att skydda språkets
            överlevnad.
          </p>
        </div>
        <div type="motSignatures">
          <list>
            <item xml:id="i-UWnnJxvPWSNWrMVNqYTLyL">
              Gudrun Brunegård (KD)
            </item>
            <item xml:id="i-U7v1g9ZGoqb5UfWfw4FNGB">
              Pia Steensland (KD)
            </item>
            <item xml:id="i-5LcVjh7bhhA5FQMxcgG13K">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
