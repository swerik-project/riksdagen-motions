<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__191/mot_1968__ak__191-001.pdf"/>
      <fw xml:id="i-7QnFWr94G4H9Xo2c2T3GQf">
        8 Motioner i Andra kammaren, nr 191 år 1968
      </fw>
      <div type="motHeader" xml:id="i-ABctLJsLpd5YS7oG8wL71m">
        <div type="motTitle" xml:id="i-MusrTfDv2aN7SCe3biGsfG"/>
        <div type="motSubmissionInfo" xml:id="i-5FxhkAp6EJ3ZhXPg6YQeKP"/>
      </div>
      <div type="motBody" xml:id="i-QrTS2uT6eankALwL59ytAJ">
        <div xml:id="i-LZBsRi6k1ATXf4Z4kf7N1J">
          <p xml:id="i-4ZQve7kDSjJmLwU8u2X3r9">
            Nr 191
          </p>
          <p xml:id="i-NLLgDsWvtWqdepVs2DvpFr">
            Av herrar Sjöholm och Rubin, om inrättande av ett överorgan för
            bekämpandet av djurplågeri.
          </p>
          <p xml:id="i-9gdhMb6J4vCXwCjp5RxVPe">
            Ett samhälles kulturella och etiska nivå kan i icke ringa mått
            fastställas med utgångspunkt i dess attityd mot djuren och deras
            skydd i olika hän- seenden. Vårt land torde ingalunda vara särskilt
            underutvecklat i detta avseende, vilket inte hindrar att åtskilligt
            inom djurskyddets område här är otillfredsställande och klandervärt.
            Vi tillåter på våra hästkapplöpningsbanor att spö används och
            att häs- tarna med rapp och slag hetsas, vilket otvivelaktigt
            utgör en form av djurplågeri. Det göres från hästsportshåll ofta
            gällande att hästarna har en inneboende lust att tävla och helt
            självmant söker komma först till målet. Om detta är sant — vilket
            starkt kan sättas i fråga — borde därav följa att användandet
            av spö är helt onödigt och redan av denna anledning borde förbjudas.
            Inom våra moderna hönserier förekommer utan tvekan ett utbrett
            djur- plågeri i det att hönsen där framlever hela sitt liv innestängda
            i små nät- burar — fullständigt berövade varje som helst möjlighet
            till de livsyttringar som för dem är naturliga. Här föreligger
            ett kvalificerat djurplågeri i stor skala. Ofta återkommande rapporter
            i dagspressen bär vittne om upprörande fall av djurplågeri vid
            vården — eller rättare den bristande vården — av husdjur av skilda
            slag. Kor och hästar hålles i utegång under stark kyla och utan
            tillskott av foder, svin förvaras i trånga kyffen som aldrig eller
            sällan blir föremål för rengöring och hundar står bundna vid enkla
            trä- lådor som inte ger skydd för väder och vind. Det är vårt
            samhälle ovärdigt att inte med kraft ta itu med dessa grava missförhållanden.
            Ett växande antal människor torde anse nöjesjakten oförenlig med
            de humanitära principer på vilka vårt samhälle vilar. Det är ingen
            orimlig eller verklighetsfrämmande tanke att det skulle innebära
            ett kulturellt framsteg om nöjesjakten — dvs. säga dödandet för
            nöjes skull — försvann i vårt land. Detta rör då närmast den s.k.
            arrendejakten. Den jakt som är nödvändig bör handhavas av sakkunnigt
            folk under samhällets kontroll. Den verksamhet som den medicinska
            forskningen bedriver med hjälp av försöksdjur — och som otvivelaktigt
            är nödvändig — bör omgärdas av garantier för att djuren icke utsättes
            för onödigt lidande. Den rovdrift på försöksdjur som förekommer
            bör stoppas och ersättas med uppfödnings- anstalter i nödig omfattning.
          </p>
          <pb facs="riksdagen-motions-pdf/data/1968/mot_1968__ak__191/mot_1968__ak__191-002.pdf"/>
          <fw xml:id="i-FwzsHzFXW8ZACWQB4aVovK">
            Motioner i Andra kammaren, nr 191 år 1968 9
          </fw>
          <p xml:id="i-X98g2q5JAxmHuBMeYzNYob">
            Den effektivisering av djurskyddet som är nödvändig bör bevakas
            och vidmakthållas av hälsovårdsnämnderna. Det kan emellertid ifrågasättas
            om inte tiden är inne för tillskapandet av ett samhälleligt ämbete,
            något som kunde liknas vid en djurens justitieombudsman, med uppgift
            att se till djurens intressen och vaka över att varje form av
            djurplågeri lagligen beivrades. Med åberopande av vad ovan anförts
            hemställer vi, att riksdagen måtte besluta att hos Kungl. Maj:t
            begära förslag dels till inrättandet av ett överorgan för bekäm-
            pandet av djurplågeri, dels till instruktion för detta organ.
          </p>
          <p xml:id="i-5DmnrSzyZXsZau2AwR8jT1" type="date">
            Stockholm den 19 januari 1968
          </p>
          <p xml:id="i-EBcqfL5u4fhebqdfu6NwLp">
            Sten Sjöholm (fp) Bertil Rubin (mbs)
          </p>
        </div>
      </div>
    </body>
  </text>
</TEI>
