<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-02652">
  <teiHeader>
    <fileDesc>
      <titleStmt>
        <title>Jämställ cykelväg och bilväg</title>
        <author corresp="i-5QNmudGpnjjRJCTYzakn9H">av Karin Svensson Smith m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2652 av Karin Svensson Smith m.fl. (MP)</title>
          <idno type="rdwebb">H5022652</idno>
          <rs type="number">2652</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5022652/text</ref>
          <ref type="dokument_url_html">http://data.riksdagen.se/dokument/H5022652</ref>
          <ref type="dokumentstatus_url_xml">http://data.riksdagen.se/dokumentstatus/H5022652</ref>
          <ref type="docx">http://data.riksdagen.se/fil/F3574644-B228-4200-824D-5A2C249815D1</ref>
          <ref type="pdf">http://data.riksdagen.se/fil/E4B3D27B-07B1-463C-AA86-2403DB0301DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2D6mwMLvYjVnxu8WpPCAeL</idno>
            <name>Lorentz Tovatt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UB5NmPACFQzLLguNjQ1gM1" type="signed"/>
        <correspContext corresp="i-UB5NmPACFQzLLguNjQ1gM1">
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-2D6mwMLvYjVnxu8WpPCAeL"/>
          <note type="signatory" corresp="i-Vx7eV6CLwK4q8nMYx4Sry4"/>
        </correspContext>
        <correspAction xml:id="i-Cq8aLwBF1Sj8ULkVApPA6r" type="submitted">
          <date when="2017-10-04"/>
          <time when="14:43:53"/>
        </correspAction>
        <correspAction xml:id="i-TWt8YN8ZJmWVuxaF9QKuw2" type="reviewed">
          <date when="2017-10-04"/>
          <time when="15:05:41"/>
        </correspAction>
        <correspAction xml:id="i-L8H4AKnquFMdcWWbByu7NN" type="referred">
          <date when="2017-10-13"/>
        </correspAction>
        <correspAction xml:id="i-PVpWtTjghxZ6TKBM4AekY" type="assigned">
          <date when="2018-10-23"/>
          <time when="10:27:49"/>
        </correspAction>
        <correspContext corresp="i-PVpWtTjghxZ6TKBM4AekY">
          <ref type="assignedTo">Trafikutskottet</ref>
        </correspContext>
        <correspAction xml:id="i-Mn1QmwbMTFotDh28JN3nFf" type="behandlas_i"/>
        <correspContext corresp="i-Mn1QmwbMTFotDh28JN3nFf">
          <ref type="uppgift">2017/18:TU5</ref>
          <ref type="ref_dok_id">H501TU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU5</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QMFBDwuXTeu1AfmnjgjGy7" type="motHeader">
        <div xml:id="i-96hrxbUeikQBNd8fmxVuBZ" type="motTitle">
          Motion till riksdagen 2017/18:2652 av Karin Svensson Smith m.fl.
          (MP) Jämställ cykelväg och bilväg
        </div>
      </div>
      <div xml:id="i-3QnHt1ypCbNw2J4vVCoA75" type="motBody">
        <div xml:id="i-HCTRqu3e9G8gtbTHh9iVsp" type="motProposal" subtype="förslag">
          <head xml:id="i-3iYkCJrg6zh5Y889tzUX8K">
            Förslag till riksdagsbeslut
          </head>
          <list xml:id="i-QkpJHouVuxg6SFR8SFu3zm">
            <item xml:id="i-S1qBAoKWeahiF5DqyUchWS" sortKey="Yrkande 1">
              Riksdagen ställer sig bakom det som anförs i motionen om att
              regeringen ska återkomma med ett lagändringsförslag som får följden
              att expropriationsmöjligheten för att anlägga och utveckla nationella
              och regionala cykelleder förbättras, och detta tillkännager riksdagen
              för regeringen.
            </item>
          </list>
        </div>
        <div xml:id="i-PA9e2o1EqbH2DEcumKaifC" type="motContent">
          <head xml:id="i-MCQPYeekJx2omrQ4rHzezM" type="h1">
            Motivering
          </head>
          <p xml:id="i-K5b2uTgExiZhcTJQKa8sKi">
            2017 beslutade regeringen om en nationell cykelstrategi för ökad
            och säker cykling. Denna strategi har varit efterfrågad länge
            och riksdagen hade gett regeringen tillkänna att en strategi skulle
            tas fram. I sitt cykelbetänkande 2016/17:TU konstaterar trafikutskottet
            att frågan om expropriationsmöjligheter för nationella och regionala
            cykelleder inte behandlas i den nationella cykelstrategin. ”Utskottet
            anser att det är viktigt att infrastrukturen för cykling utformas
            på ett sådant sätt att resvägarna med cykel så långt möjligt upplevs
            som ett fullgott alternativ till andra transporter som har en
            större miljöpåverkan och att fler därför väljer att använda cykeln
            som transportmedel.”
          </p>
          <p xml:id="i-DHaqwmgQEMXDsYTAeHDT6w">
            Denna motions förslag är i samklang med Cykelfrämjandets krav
            nr 1, det vill säga att behandla cykel som ett eget transportslag.
            Att likställa cykelväg och bilväg juridiskt innebär att distansera
            sig från att cykelvägar ska betraktas som ett bihang till bilvägar
            alternativt blandas ihop med andra ”oskyddade” trafikanter – främst
            med gång­trafikanter på så kallade GC-vägar.
          </p>
          <p xml:id="i-WzmWpNQDMF6VsBVsYe5VSD">
            Allt fler städer vill erbjuda bättre cykelmöjlighet till sina
            invånare och ansluter sig till Nätverket för cykelstäder. Intresset
            omfattar bättre cykelinfrastruktur både i och mellan tätorter.
            En cykelhighway mellan Malmö och Lund initierades av Miljöpartiet
            2011. Trafikverket benämner den supercykelväg och enligt planerna
            ska den vara klar 2030 – Cykelhighway mellan Malmö och Lund planeras
            bli invigd 2023 – 70 år efter att den första motorvägsinvigningen
            ägde rum i Sverige mellan samma skånska städer. Ändrad lagstiftning
            kan underlätta för den markåtkomst som kan göra cykel­infrastrukturen
            ändamålsenlig för cykelpendlare.
          </p>
          <p xml:id="i-TJfGd1TLwx2vRWaRNC6wx5">
            Att många cyklar ger stora samhällsvinster. Den omfattande motorisering
            av samhället som pågått det senaste halvseklet har fört med sig
            många kraftigt negativa konsekvenser. Luftföroreningarna i våra
            städer har ökat, koldioxidutsläppen har bidragit till ett uppvärmt
            klimat, och den stillasittande livsstilen har påverkat vår hälsa
            negativt. Tillsammans gröper detta ur vår gemensamma plånbok.
            För att främja hälsa, goda livsmiljöer och ett hållbart klimat
            måste insatser läggas på att få fler att välja cykeln.
          </p>
          <p xml:id="i-58LrS8QViLhXzmpXVdGYnK">
            Cykelns hälsofördelar är svåra att överskatta. Forskning har
            visat att minst 30 minuters lätt ansträngande träning motverkar
            förtida död och ett antal olika sjukdomar, samtidigt som det ökar
            både prestations- och koncentrationsförmågan. Denna nödvändiga
            vardagliga fysiska aktivitet har blivit mindre vanlig i takt med
            att bilen stått för allt större del av trafikvanorna. Att cykla
            minst en kvart enkel väg till och från jobbet anses vara tillräckligt
            för att uppnå detta. Cyklandet till och från skolan har minskat
            kraftigt. I en rapport från Trafikanalys visas att skolresorna
            med cykel blivit 48 procent färre sedan 1994. Studier vid GIH
            ger samma bild. Samtidigt är det vanligare än någonsin att föräldrar
            skjutsar sina barn till skolan. Med tanke på att en cykelresa
            om 15 minuter enkel väg, två gånger per dag, är tillräcklig fysisk
            aktivitet för att hålla hälsan på en acceptabel nivå bör hälsofrämjande
            insatser mot barn fokusera på att vända denna utveckling. Svenska
            elever är de mest stillasittande i Norden vilket antas ha menligt
            negativa effekter för såväl hälsa som skolresultat.
          </p>
          <p xml:id="i-UCzrPUx2uXwF4MemQukT43">
            Det finns med andra ord stora hälsoekonomiska vinster i att få
            fler att välja cykel. I en studie utförd på uppdrag av Trafikverket
            visas att Storstockholm skulle spara 2,5 miljarder kronor årligen
            på att alla som idag bilpendlar på en sträcka som skulle ta maximalt
            30 minuter att cykla bytte färdmedel till just cykel. Samma situation
            råder på andra håll i landet. Sifo 2013 och många andra opinionsmätningar
            har visat att bättre cykelinfrastruktur är den i särsklass viktigaste
            faktorn för att öka cyklingens andel av personresorna. Den enskilt
            viktigaste åtgärden för att få fler att cykla är att tillhanda­hålla
            ett väl utbyggt cykelnät med hög kvalitet och gena sträckningar.
            Detta gäller oavsett om resan går genom en stad, större tätort
            eller på öppna fält mellan tätorter. Länder och städer som satsat
            rejält på cykelinfrastruktur uppvisar färre dödsfall per körd
            kilometer trots en mycket låg cykelhjälmsanvändning. Enligt tillgänglig
            statistik är risken för dödsfall lägst i Nederländerna.
          </p>
          <p xml:id="i-BRCZ4f6rqUBqhfmjftB8MP">
            I Köpenhamn tar ca 40 procent av invånarna cykeln till jobbet
            redan i dag och stadens målsättning är att höja siffran till 50
            procent. Som ett led i denna strävan utvärderar kommunen årligen
            kostnader och vinster för både bil- och cykeltrafik. Stefan Gössling,
            professor vid Institutionen för service management och tjänstevetenskap
            vid Lunds universitet, har tillsammans med en australiensisk forskarkollega
            gjort en analys av de danska beräkningarna, som de nyligen publicerade
            i tidskriften Ecological Economics. Deras analys visar att totalkostnaden
            för bilåkandet – både privata och samhälleliga utgifter – är ungefär
            4,60 kronor per kilometer. En kilometerlång cykelresa kostar cirka
            75 öre. Bilresan är alltså drygt sex gånger dyrare än cykelfärden.
          </p>
          <p xml:id="i-4vbopiJCMnWfv2UGfoi2Mi">
            Trots cykelns påtagliga fördelar gällande hälsa, samhällsekonomi
            och miljö saknas det idag viktiga juridiska instrument för att
            kommuner, regioner och stat ska kunna garantera en väl utbyggd
            cykelinfrastruktur. Utanför tätorter, där mark normalt sett inte
            är detaljplanelagd, gäller detta inte minst frågan om markåtkomst.
            Det är idag inte möjligt att expropriera mark för ändamålet att
            anlägga fristående cykelvägar, vilket det däremot är för bilvägar.
            Detta gör att utbyggnaden av nationella och regionala cykelleder,
            som ska binda ihop tätorter, kommuner och regioner, samt bilda
            en nationell stomme av cykelinfrastruktur, försvåras. För att
            flytta över fler resor till cykel och för att minska bilismens
            negativa påverkan på klimat, levnadsmiljöer och folkhälsa måste
            vi se till att nödvändiga instrument görs tillgängliga.
          </p>
          <p xml:id="i-QxDQKJf2nEz1shDMgbwGoR">
            Idag finns det ett stort intresse hos regioner och kommuner för
            att bygga ut cykelnätet mellan tätorter för att främja såväl arbetspendling
            som cykelturism och rekreation. Att regioner och myndigheter tar
            ansvar för cykelinfrastrukturen mellan kommuner är mycket positivt
            då cykelinfrastrukturen liksom bilvägarna behöver omfattas av
            en helhetssyn. För att fler ska cykelpendla mellan kommuner eller
            tätorter krävs infrastruktur som är gen, välskött samt av hög
            kvalitet från A till B, även när cykelvägen passerar en kommungräns.
            Detta är myndigheter och regioner bättre lämpade att ansvara för
            än kommuner. Det har däremot visat sig att ambitioner om gena
            sträckningar mellan tätorter ofta försvåras på grund av svårigheten
            med marktillgång. När Trafikverket anlade den nationella cykelleden
            Kattegattleden tvingades man göra sträckningen hela 9,5 km längre
            enbart på grund av att markägare motsatte sig anläggning på fastighet.
            Vid andra tillfällen har detta också skapat hinder, och det är
            inte orimligt att tänka att flera projekt inte ens blivit av på
            grund av att mark inte kan säkras. Det kan också nämnas att syftet
            med det nämnda exemplet Kattegattleden är att det ska vara en
            cykelturistled, vilket enligt somliga innebär att eventuella omvägar
            inte är av större betydelse så länge den går genom fin natur eller
            på andra sätt intressanta områden. Samtidigt finns det en stor
            efterfrågan när det gäller att arbetspendla även längre avstånd,
            vilket vi i allra högsta grad bör bejaka då en stor del av arbetsresor
            med bil ligger inom intervallet 5–25 km. Men för att lederna ska
            passa arbetspendlare krävs att de inte går i onödiga omvägar,
            utan har en så gen sträckning som möjligt.
          </p>
          <p xml:id="i-Qw5Jw1Sqrr1S9YKTrvzTYn">
            Att expropriationsrätten för anläggning av cykelvägar fristående
            från bilvägar samt bilvägar skiljer sig åt beror på framförallt
            två juridiska punkter. Det första är att cykelbanor utan direkt
            koppling till bilväg inte betecknas som väg enligt väglagens definition,
            och därmed inte omfattas av samma expropriationsmöjlighet som
            ”vägar”. Det andra är att anläggningslagen – där expropriationsrätten
            regleras – endast omfattar väglagens definition av väg (i vilken
            cykelvägar alltså inte innefattas). Frågan om markåtkomst för
            bland annat cykelvägar har diskuterats under lång tid. Redan på
            1970-talet fanns diskussioner om att införa det, och i slutbetänkandet
            från Utredningen om enskilda vägar föreslogs att det borde införas
            en expropriationsrätt för ändamålet. 2002 publicerade Lantmäteriet
            en rapport med en översyn av anläggningslagen. I den konstaterades
            att allmänintresset för att garantera markåtkomst för anläggning
            av bland annat cykelvägar var så pass stort att det motiverade
            det intrång en expropriationsrätt skulle innebära för enskilda
            intressen. Det som föreslogs var att anläggningslagen skulle kompletteras
            till förmån för kommuner att ”bygga och underhålla gång- och cykelvägar,
            skoter- och vandringsleder, motionsspår m.m.”. Förslaget tillstyrktes
            också i Cykel­utredningens slutbetänkande 2012 samt även i slutbetänkandet
            från Fossilfrihet på väg 2014. Trots att det länge har funnits
            en bred enighet om behovet av ökad möjlighet till expropriation
            ändrade Lantmäteriet ståndpunkt när de 2014 gjorde en revidering
            av den tidigare översynen av anläggningslagen från 2002. I den
            fastslogs att de inte ansåg att det fanns skäl att gå vidare med
            lagändringen. Detta baserades på ett rättsfall från 2005 de ansåg
            innebar att marktillgång kunde säkras. När regeringen 2014 gick
            vidare med en proposition baserad på Lantmäteriets rapport från
            2002 och revideringen från 2014 ingick heller inte förslaget.
          </p>
          <p xml:id="i-3grAPGTeWmQPd1WWvD6QWg">
            Det finns emellertid starka skäl att ifrågasätta Lantmäteriets
            bedömning. För det första: Trafikverket och regioner har än idag
            svårt att säkra markåtkomst. Rättsfallet från 2005 har därför
            inte inneburit att frågan har lösts. Kattegattleden – som dragits
            i flera omvägar på grund av att marktillgång inte lösts – färdigställdes
            exempelvis 2015. För det andra berörs rättsfallet av alldeles
            för specifika omständigheter för att vara prejudicerande i denna
            fråga, vilket också visat sig genom att det inte blivit någon
            skillnad. I rättsfallet beviljades markåtkomst på en kort icke-detaljplanelagd
            sträcka trots markägarens intervenering. Dock baserades fastighetsdomstolens
            beslut mer på länsstyrelsens yttrande om att cykelvägen var till
            gagn för strandskyddet och vattenkvalitén i ett angränsande vattendrag
            än att det var till gagn för cyklismen. Bedömningen att det rättsfallet
            skulle göra en lagändring omotiverad kan därmed strykas.
          </p>
          <head xml:id="i-V5J3jwhYVMaiDMn7N8po3q" type="h2">
            Vårt förslag
          </head>
          <p xml:id="i-GtKtPiBjFLyxbDEVpFyAUH">
            Det finns framförallt två olika legala alternativ för att säkra
            marktillgången för anläggning och utveckling av nationella och
            regionala cykelleder.
          </p>
          <head xml:id="i-XrKWRDDtQ1P4zgtFLoiE6n" type="h2">
            Ändring av väglagen
          </head>
          <p xml:id="i-NvDDHuDdskvxpGiZUt5Kkg">
            Som tidigare påtalats betraktas cykelvägar som är frikopplade
            från bilvägar inte som väg enligt väglagens definition. Att expropriationsmöjlighet
            saknas för frikopplade cykelvägar beror på att de regleras av
            anläggningslagen, som endast utgår från väglagens definition av
            väg. En möjlig åtgärd för att säkra marktillgången för nationella
            cykelleder är därför att ändra eller komplettera väglagen med
            att nationella och regionala cykelleder även ska betraktas som
            väg, alternativt att en ny kategori skapas för nationella och
            regionala cykelleder som omfattas av samma expropriationsmöjligheter.
          </p>
          <p xml:id="i-SLvdcU7PLvWLciSAJQDMCC">
            Det bör betonas att denna åtgärd kräver en noggrann utredning
            för en ändamålsenlig utformning av väglagen. Syftet är inte att
            alla fristående vägar/banor/stigar där man kan framföra en cykel
            ska betraktas som väg och ges expropriationsmöjlighet utan att
            nationella och regionala cykelleder – som ska vara definierade
            av Trafikverket – ska det.
          </p>
          <head xml:id="i-FDy72vesu5HESvjmZi3S7b" type="h2">
            Ändring av anläggningslagen
          </head>
          <p xml:id="i-UjCTmnLMHy5phpoq42UNi4">
            I Lantmäteriets förslag från 2002 om att utöka expropriationsrätten
            för bland annat cykelbanor föreslogs en komplettering av anläggningslagen
            med innebörden att kommuner skulle ges möjlighet att expropriera
            för ändamålet såtillvida inget annat tillvägagångssätt var möjligt.
            En liknande lösning vore ett alternativ att genomföra idag, med
            skillnaden att kompletteringen i anläggningslagen enbart skulle
            omfatta nationella och regionala cykelleder, definierade av Trafikverket.
          </p>
          <p xml:id="i-7gA6UNEXDmHTKrwzKs3QZ6">
            Det tillkännagivande riksdagen bör ställa sig bakom bör inte
            ta ställning till vilket av dessa alternativ som är mest lämpligt
            utan avgränsas till att det är riksdagens mening att regeringen
            bör återkomma med ett lagändringsförslag som får följden att expropriations-möjligheten
            att anlägga och utveckla nationella och regionala cykelleder förbättras.
          </p>
        </div>
        <div xml:id="i-W5TsFRTWrgoQRZ3cmrSuAT" type="signatureBlock">
          <list xml:id="i-6rWFSgX59ovgMXZqCKQASo">
            <item xml:id="i-E9UGYaSTKToWeVbVyp6dvr" who="i-5QNmudGpnjjRJCTYzakn9H" type="signature">
              Karin Svensson Smith (MP)
            </item>
            <item xml:id="i-KmuXBaU432NanvpdarVb1o" who="i-2D6mwMLvYjVnxu8WpPCAeL" type="signature">
              Lorentz Tovatt (MP)
            </item>
            <item xml:id="i-L7z4M8jjrHvPizZJeLE5An" who="i-Vx7eV6CLwK4q8nMYx4Sry4" type="signature">
              Agneta Börjesson (MP)
            </item>
          </list>
        </div>
      </div>
    </body>
  </text>
</TEI>
