<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-02869">
  <teiHeader>
    <fileDesc>
      <titleStmt>
        <title>med anledning av prop. 2023/24:119 Statens stöd till trossamfund och civilsamhället – enhetliga och rättssäkra villkor</title>
        <author corresp="i-EgXqeVnPhVAxu5tLpK9F8M">av Vasiliki Tsouplaki m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2869 av Vasiliki Tsouplaki m.fl. (V)</title>
          <idno type="rdwebb">HB022869</idno>
          <rs type="number">2869</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB022869/text</ref>
          <ref type="dokument_url_html">https://data.riksdagen.se/dokument/HB022869</ref>
          <ref type="dokumentstatus_url_xml">https://data.riksdagen.se/dokumentstatus/HB022869</ref>
          <ref type="pdf">https://data.riksdagen.se/fil/9AAAB820-D6B6-4CD8-ADB5-22DE6273ACF8</ref>
          <ref type="docx">https://data.riksdagen.se/fil/023538F8-990C-4BA4-A0EB-2A38CB2EC1A8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-MKQY6RFDLe1bUVjJJLBw1n"/>
        <correspContext corresp="i-MKQY6RFDLe1bUVjJJLBw1n">
          <ref>Proposition 2023/24:119</ref>
        </correspContext>
        <correspAction xml:id="i-JreLws6ZDQQk7WRvuVoDNd" type="signed"/>
        <correspContext corresp="i-JreLws6ZDQQk7WRvuVoDNd">
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
        </correspContext>
        <correspAction type="submitted" xml:id="i-HzJzAuX8aqEC4i3g9qLP3f">
          <date when="2024-04-17"/>
          <time when="15:09:01"/>
        </correspAction>
        <correspAction type="reviewed" xml:id="i-UjVJTKbK3W6Z92sRqoAv43">
          <date when="2024-04-22"/>
          <time when="15:46:12"/>
        </correspAction>
        <correspAction type="dismissed" xml:id="i-SgchUyMyaR5zPgLWN9FKGC">
          <date when="2024-04-23"/>
        </correspAction>
        <correspAction type="referred" xml:id="i-Zvd5b7b7BQ7e97E87K4P3">
          <date when="2024-04-24"/>
        </correspAction>
        <correspAction type="assigned" xml:id="i-2gDy3hK8EHtBFzg7scYBcU">
          <date when="2024-05-06"/>
          <time when="08:36:17"/>
        </correspAction>
        <correspContext corresp="i-2gDy3hK8EHtBFzg7scYBcU">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-663D1FYEZnEZqEckkjqm4R"/>
        <correspContext corresp="i-663D1FYEZnEZqEckkjqm4R">
          <ref type="uppgift">2023/24:KrU7</ref>
          <ref type="ref_dok_id">HB01KrU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU7</ref>
          <ref type="ref_dok_titel">Statens stöd till trossamfund och civilsamhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2869 av Vasiliki Tsouplaki m.fl. (V) med anledning av prop. 2023/24:119 Statens stöd till trossamfund och civilsamhället – enhetliga och rättssäkra villkor</div>
      </div>
      <div type="motBody">
        <div type="motProposal" subtype="förslag">
          <head xml:id="i-5x4m5jpaHfzidtiveAdVNu">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-9Wo7Ba2T2Xk4S4QZwRZmca">
              Riksdagen ställer sig bakom det som anförs i motionen om att
              stöd ska få lämnas till ett registrerat trossamfund som har minst
              1 000 betjänade som är bosatta i Sverige, och detta tillkännager
              riksdagen för regeringen.
            </item>
          </list>
          <list>
            <item sortKey="Yrkande 2" xml:id="i-EVGcS9teBJL8Uzw91r137c">
              Riksdagen ställer sig bakom det som anförs i motionen om att
              förslagen om företrädarskap ska förtydligas med utgångspunkt i
              att företrädare är den som har en ledande ställning och att exempel
              på roller ska tillkomma i författningstexten i de fall där dessa
              kriterier förekommer, och detta tillkännager riksdagen för regeringen.
            </item>
          </list>
          <list>
            <item sortKey="Yrkande 3" xml:id="i-6Rp4c7emSM31njZbymEQsp">
              Riksdagen ställer sig bakom det som anförs i motionen om att
              det bör göras en översyn av undantagsregeln i fråga om upprepat
              agerande både i lagen för arvsfonden och för trossamfunden samt
              att den förändringen också ska gälla vid översynen av övriga förordningar
              och tillkännager detta för regeringen.
            </item>
          </list>
          <list>
            <item sortKey="Yrkande 4" xml:id="i-6FMXqaRDdR3gRk29GwzSK8">
              Riksdagen ställer sig bakom det som anförs i motionen om att
              regeringen bör utreda kriteriet om demokratisk uppbyggnad utifrån
              den omfattande kritik som funnits mot framför allt tillämpningen
              hos MUCF och återkomma till riksdagen, och detta tillkännager
              riksdagen för regeringen.
            </item>
          </list>
          <list>
            <item sortKey="Yrkande 5" xml:id="i-A8aeZAhorKzoTM2sS44j1P">
              Riksdagen ställer sig bakom det som anförs i motionen om att
              regeringen ska återkomma till riksdagen med en översyn av tillämpningen
              av de nya bestämmelserna och utfallet av desamma och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-JXknmByzkrxKjmqzNdh3uU">
            2 Propositionen
          </head>
          <p xml:id="i-DxHWsRJqkd7xhs8nM3Kpum">
            Regeringens nu aktuella proposition är i hög grad en upprepning
            av propositionen Statens stöd till trossamfund samt demokrativillkor
            vid stöd till civilsamhället (prop. 2021/22:272). Den senare lades
            fram av den föregående regeringen men återkallades den 10 november
            2022 (skr. 2022/23:14) av sittande regering.
          </p>
          <head type="h2" xml:id="i-4NnuiTZAmWmP9b6iSvLoEp">
            2.1 Innehåll
          </head>
          <p xml:id="i-Ge3viwUpEgubRe5GKy9Uwx">
            Regeringen föreslår att den nu gällande lagen (1999:932) om stöd
            till trossamfund upphävs samt att definitionen av trossamfund
            i lagen (1998:1593) om trossamfund ändras och att det i den lagen
            införs nya bestämmelser om statlig avgiftshjälp till andra trossamfund
            än Svenska kyrkan.
          </p>
          <p xml:id="i-E91LxyRfYeHwnz8bTQCXZn">
            Man föreslår vidare att ett demokrativillkor ska gälla för stöd
            ur Allmänna arvs­fonden enligt lagen (2021:401) om Allmänna arvsfonden
            och för stöd till trossamfund enligt den nya lagen om statsbidrag
            till trossamfund och enligt lagen om trossamfund. Regeringen gör
            även bedömningen att ett likalydande demokrativillkor som det
            som föreslås för stöd ur Allmänna arvsfonden bör gälla för övrig
            statlig bidragsgivning som riktar sig till civilsamhället, om
            det inte är obehövligt. Eftersom denna bidragsgivning regleras
            främst i förordningar, bör ett likalydande demokrativillkor föras
            in i de förordningar som reglerar övriga villkor för bidragsgivningen.
          </p>
          <p xml:id="i-JaCd93Q498LfMva5HZLmBw">
            Utöver detta föreslår regeringen att en ny lag om personuppgiftsbehandling
            och en ny bestämmelse om sekretess införs i offentlighets- och
            sekretesslagen (2009:400).
          </p>
          <p xml:id="i-GYJVfkibQoeGHJ6CpcnqP8">
            De nya lagarna och lagändringarna föreslås träda i kraft den
            1 januari 2025.
          </p>
          <head type="h1" xml:id="i-QzuSLz5MeRoFvP1WJAGVSU">
            3 Vänsterpartiets synpunkter
          </head>
          <head type="h2" xml:id="i-Krdnunfy7MksxB2G3DmLx5">
            3.1 Inledning
          </head>
          <p xml:id="i-WJPuK5rUzGZau7JzYhL1MV">
            För Vänsterpartiet är det en central demokratifråga att våra
            civilsamhällesorganisationer har goda villkor för att verka. Genom
            att engagera människor i alltifrån idrott till miljöfrågor och
            stödverksamheter för olika grupper bidrar ideella organisationer
            och föreningar till samhällsnyttan. Genom att erbjuda fritidssysselsättning
            och tillgång till kultur och natur ger man människor i hela landet
            möjligheter till ett rikare liv. Runt halva landets befolkning
            bidrar varje år med ideella insatser och runt 6 miljoner personer
            är aktiva inom civilsamhället. Trossamfunden möjliggör för människor
            att fördjupa sig i existentiella frågor, utöva sin religion och
            få delta i en gemenskap runt den.
          </p>
          <p xml:id="i-5Xhvhd9tVuPsXvMFKFTGR4">
            Civilsamhällesorganisationerna bidrar också till att stärka demokratin,
            dels i sin roll som röstbärare så att en mångfald av idéer och
            uppfattningar synliggörs och intressen och uppfattningar hos olika
            grupper i befolkningen företräds i offentligheten, dels som forum
            för demokratiträning i praktiken. Man utgör viktiga remissinstanser
            för politiska förslag och kan kritisera makten och bilda opinion.
            Vänsterpartiet menar därför att det är viktigt att utgångspunkten
            för bidragsgivningen är att civilsamhället får agera fritt och
            demokratiskt. Hög grad av tillit snarare än detaljstyrning ska
            vara den generella inriktningen. De offentliga bidragen behöver
            vara långsiktiga och oftare ges i form av organisations- eller
            verksamhetsstöd än som tillfälliga projektmedel. Regelverket omkring
            dem behöver vara tydligt och enkelt att följa.
          </p>
          <p xml:id="i-EVUv4bRQ3i5e71S7Be9VZK">
            Vänsterpartiet tycker att det är bra att det tas ett helhetsgrepp
            runt demokrati­villkoren i bidragsgivningen till civilsamhället
            då det finns många förordningar och villkoren och bedömningarna
            har kunnat skilja sig åt mellan olika myndigheter. Vi håller med
            om att regeringens utgångspunkt i ett exkluderande demokrativillkor
            är riktig. Många av de nu gällande skrivningarna som syftar till
            att organisationer ska främja demokrati har varit oprecisa, öppnat
            upp för subjektiva bedömningar och ibland också tvingat fram krystade
            demokratikopplingar hos föreningar som egentligen har en helt
            annan typ av verksamhet. I den version av villkor som presenterades
            i proposi­tionen från den förra regeringen (prop. 2021/22:272)
            fanns dock ett flertal formuleringar som vi ansåg skulle riskera
            att göra regleringen mer rättsosäker och otydlig och i förlängningen
            öka den administrativa börda som i dag ligger på civilsamhället.
            Den kritiken delades av ett stort antal organisationer. Vi kan
            se att steg har tagits för att åtgärda en del av de brister vi
            påtalade, men det kvarstår oklarheter och vissa försämringar för
            trossamfundens möjligheter till bidrag har tillkommit.
          </p>
          <head type="h2" xml:id="i-Kb8T3Qi2a6pPitSERdiY4D">
            3.2 Statens stöd till trossamfund, avsnitt 5.8
          </head>
          <p xml:id="i-XJzFoQHWUaC7t88zahHzxc">
            I Statens stöd till trossamfund i ett mångreligiöst Sverige (SOU
            2018:18) gjordes bedömningen att det huvudsakliga motivet till
            att staten ger stöd till trossamfunden är religionsfriheten: ”Var
            och en ska ha goda förutsättningar att utöva sin religion och
            därmed åtnjuta sin religionsfrihet.”
          </p>
          <p xml:id="i-KqabC6hYpjDkByZMFuQf7Y">
            Utredningen menade att dagens krav på 3 000 betjänade är för
            högt satt och att det därmed riskerar att bli en tröskel som stänger
            ute flera trossamfund, varför det inte är förenligt med det huvudsakliga
            motivet till stödet. Man påtalade i utredningen att kravet är
            högt satt både i jämförelse med de krav som ställs i andra länder
            och jämfört med andra stödformer såsom för statsbidrag till barn-
            och ungdomsorganisationer och till etniska organisationer, som
            är satt vid 1 000 medlemmar. För handikapporganisationer är gränsen
            500 medlemmar. Utredningen föreslog därför att stöd ska få lämnas
            till ett trossamfund som har bedrivit verksamhet i Sverige under
            minst fem år och har minst 1 000 betjänade som är bosatta i Sverige.
          </p>
          <p xml:id="i-V1xndwZPP4sS5ncs8fShRc">
            Proposition 2021/22:272 följde utredningens förslag och föreslog
            att stöd ska få lämnas till ett trossamfund med minst 1 000 betjänade.
            I aktuell proposition har dock regeringen, utan resonemang eller
            begripliga motiv, i stället satt antalet till minst 2 500 betjänade.
          </p>
          <p xml:id="i-TxhELNQZnJh2BS3D6DiU2A">
            Vänsterpartiet håller med utredningen, och menar dessutom att
            det statliga stödet minskar behoven av utländska finansiärer och
            borgar för att fler grupper känner sig inkluderade och sedda av
            samhället i enlighet med det som beskrivs i lagförslaget: ”§ 3
            Syftet med lagen, 2. bidra till att ge alla människor samma grundläggande
            möjligheter att utöva sin religion i Sverige.”
          </p>
          <p xml:id="i-65RqtojzkegqRn7CeHNiiV">
            Stöd ska få lämnas till ett registrerat trossamfund som har minst
            1 000 betjänade som är bosatta i Sverige. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-DpV9H3JBNZnJmFcNzY9pqn">
            3.3 Företrädare
          </head>
          <p xml:id="i-FSJddncqgLDsikz7K7pVh3">
            Trots kritik från flera remissinstanser menar Vänsterpartiet
            att regeringen inte gjort nödvändiga förändringar kring definitionen
            av företrädare för trossamfundet, församlingen eller organisationen,
            jämfört med proposition 2021/22:272.
          </p>
          <p xml:id="i-LAFpYgJYKVPiMyEp4njYd">
            I Vänsterpartiets motion 2022/23:21 framförde vi att definitionen
            i förslaget är för bred och för otydlig och vi menar att detsamma
            gäller i den nu aktuella propositionen. Regeringen har fortfarande
            inte lyckats redogöra för vem man anser vara företrädare. Det
            leder till stor oklarhet kring hur regeln egentligen kommer att
            tillämpas. Som vissa remissinstanser påpekat riskerar nuvarande
            skrivningar att leda till en lång ansvarskedja, en kedja där ledningen
            på en nivå riskerar att bli ansvarig för det som händer i delar
            av organisationen där den enligt sina egna stadgar inte har utrymme
            att agera. Som exem­pel lyfter Studieförbunden i samverkan upp
            att det inom deras samlade verksamhet finns ca 115 000 ideella
            cirkelledare. Vi menar att det inte är rimligt att anse att alla
            de kan sägas vara representanter på samma sätt som valda styrelseledamöter.
          </p>
          <p xml:id="i-CXT1NL99V7YrDm7na5vMVb">
            Vänsterpartiet undrar hur stort problem regeringen menar att
            det är att olika representanter i organisationer som i dag uppbär
            statsbidrag stöder antidemokratiska strömningar. Och hur vanligt
            är det att dessa individer får genomslag i organisationen på ett
            sätt som förändrar organisationens demokratiska utgångspunkter?
            I de få fall som hittills uppdagats har organisationerna så gott
            som alltid tydligt tagit avstånd och påvisat att det inte är organisationens
            ståndpunkt.
          </p>
          <p xml:id="i-RwX9haBPUp3VxzAiz1o45P">
            Det är enligt de bedömningar som redogörs för i propositionen
            förenligt med föreningsfriheten att ställa upp demokrativillkor
            då det fortsatt är möjligt att organisera sig även utan statligt
            ekonomiskt stöd, men för många blir det en hög tröskel om verksamheten
            fullt ut ska finansieras med egenavgifter. Därför är vår bedömning
            att det är ett mycket stort ingrepp att undandra en hel organisation
            som kan ha flera hundra tusen medlemmar sitt ekonomiska stöd utifrån
            agerandet från en enskild person.
          </p>
          <p xml:id="i-JXwYnXrcoVsKx4iGrEBHHR">
            Vänsterpartiet anser därför att texten runt företrädarskap måste
            förtydligas och de som omfattas måste vara de som valts av organisationen
            att faktiskt företräda den.
          </p>
          <p xml:id="i-NFNdr4LkehUrMoo5uVumC3">
            Förslagen angående företrädarskap ska förtydligas med utgångspunkt
            i att företrädare är den som har en ledande ställning och att
            exempel på roller ska tillkomma till författningstexten i de fall
            där dessa kriterier förekommer. Detta bör riksdagen ställa sig
            bakom och ge regeringen till känna.
          </p>
          <head type="h2" xml:id="i-3fjeMiK92icXfzBujuSiHr">
            3.4 Förtydligande av kriterier
          </head>
          <p xml:id="i-PqXRz2Mr2xnaw5JXTjsDgt">
            Det är viktigt att det statliga stödet till en organisation inte
            är avhängigt mindre företeelser och att hänsyn tas till hur en
            organisation själv agerar när händelser eller åsikter uppdagas.
            Vi är positiva till den nya paragraf som infogats för att påvisa
            under vilka förhållanden bidrag kan lämnas trots att det förekommit
            skäl för exkludering.
          </p>
          <p xml:id="i-4MWnZAcXdUnT6jdgySkcX6">
            Eftersom företrädaransvar i propositionen är så brett och otydligt
            definierat gör det dock också att andra regler blir svåra att
            genomdriva, som i fallet med att undantags­regeln ska kunna tillämpas
            när det handlar om enstaka agerande. Vänsterpartiet förstår regeringens
            intention men menar att man i relation till resten av propositionen
            har hamnat fel. Det är oftast inte förrän en person har uppträtt
            bristande vid ett flertal tillfällen som åtgärder sätts in. Det
            är viktigt, menar vi, att människor ska få både en andra och en
            tredje chans att rätta till sitt agerande. Många organisationer
            har rutiner för att granska, varna eller stänga av någon från
            verksamheten eller utesluta en medlem, och organisationerna måste
            kunna använda sig av dessa processer inom det nya bidragssystemet.
            Om ett agerande upprepas under processen behöver det finnas utrymme
            för fortsatt hantering inom organisationen utan att statsbidraget
            äventyras. Civilsamhällets demokratiska processer måste respekteras
            och få ta tid.
          </p>
          <p xml:id="i-RWTF5d57Kyme28uXWpSnXB">
            Det bör göras en översyn av undantagsregeln i fråga om upprepat
            agerande både i lagen för arvsfonden och för trossamfunden. Den
            förändringen ska också gälla vid översynen av övriga förordningar.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-8FtY1tigz2qVUkSg4eecnr">
            3.5 Demokratisk uppbyggnad
          </head>
          <p xml:id="i-KZDT4ZkSgpGvEsXGFkyQ76">
            I de nuvarande demokratikriterierna finns det med krav på att
            en organisation behöver ha en demokratisk uppbyggnad. Det är ett
            relevant krav för många delar av civil­samhället men inte alla,
            såsom stiftelser. Vid bedömningen av vad som är en demokra­tisk
            uppbyggnad har dock myndigheten MUCF under de senaste åren gjort
            stora avsteg från det som gällt i svensk föreningstradition i
            över 100 år. Den struktur som t.ex. politiska partier, fackföreningsrörelsen
            och en stor mängd andra landsomfattande organisationer har med
            nationella stadgar som gäller för alla lokalföreningar stämplas
            som odemokratisk. En rad ungdomsförbund och ungdomsorganisationer
            har till följd av detta ändrat sina stadgar. Vänsterpartiet har
            under många år påtalat det orimliga i detta förfarande och har
            velat se förtydliganden kring detta villkor. Vänsterpartiet menar
            att civilsamhällets medlemsdemokrati måste värnas och att bidragen
            ska vara till för att hjälpa organisationerna, inte detaljstyra
            hur organisationernas verksamhet ska se ut och genomföras. Regeringen
            menar att det inte framkommit några problem med tillämp­ningen
            av detta kriterium, och det har därför inte ingått i utredningen,
            men man skriver att det är upp till Allmänna arvsfonden själv
            om man vill ställa sådana villkor och att det även framledes kommer
            att finnas med i de olika bidragsförordningarna. Detta tycker
            vi är problematiskt.
          </p>
          <p xml:id="i-7egtsPDdSTHYoa7iV9LJSt">
            Regeringen bör utreda kriteriet om demokratisk uppbyggnad utifrån
            den omfattande kritik som funnits mot framför allt tillämpningen
            hos MUCF och återkomma med det till riksdagen. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-SdqHHYKWyDVCR456AEaQLq">
            3.6 Utvärdering
          </head>
          <p xml:id="i-TJVSencrwhT6D76twomi7b">
            Många remissinstanser lyfter fram en oro kring själva tillämpningsprocessen
            av villkoren. Det kommer genom praxis att visa sig hur man tolkar
            vad det innebär att t.ex. motarbeta det demokratiska styrelseskicket.
            Det finns just nu en livlig debatt om civil olydnad som metod
            och här finns intressanta resonemang i propositionen som vi ser
            positivt på, men det är inte omöjligt att tidsandan kan påverka
            myndigheternas bedöm­ningar. Från Lagrådet framförs t.ex. otydligheter
            kring begreppen våld, tvång och hot i de aktuella paragraferna
            som inte nödvändigtvis är våld, tvång eller hot i straffrättslig
            mening.
          </p>
          <p xml:id="i-KP9htLbfLHEg5edfVtxpp7">
            Vi delar oron och ser att det finns vägar den nya regleringen
            kan ta som hämmar föreningsfriheten och den fria debatten. Vi
            ser också att det stora ansvar som läggs på enskilda personer
            för att inte ett kollektiv ska bestraffas är tufft. Därför är
            det viktigt att riksdagen under innevarande mandatperiod får en
            redogörelse för utfallet av det nya demokrativillkoret.
          </p>
          <p xml:id="i-WgTKTKd5qdTfchyVkXrgLF">
            Regeringen ska återkomma till riksdagen med en översyn av tillämpningen
            av de nya bestämmelserna och utfallet av desamma. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-VaSfP9GGWq2qB5vhFQFGUY" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-MuYTwPqJ8uNSbANjy6uc8P" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-ThkkuU1AWyyFJrZ8aEybbb" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-T69DuGPWM5kSdZi2SCmZii" who="i-QrNvzg6SGj92wj2YY77ZNA">
              Isabell Mixter (V)
            </item>
            <item xml:id="i-KMgBoiQJZE6MjMQcZacdPh" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-4pzYZG56ufSHti44EhsFdD" who="i-9XTMNkDLu5u66FsWiwysh1">
              Karin Rågsjö (V)
            </item>
          </list>
        </div>
      </div>
    </body>
  </text>
</TEI>
