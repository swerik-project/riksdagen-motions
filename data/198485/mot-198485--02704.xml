<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02704">
  <teiHeader>
    <fileDesc>
      <titleStmt>
        <title>Fria massmedia, m. m.</title>
        <author>Anders Björck m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fria massmedia, m. m.</title>
          <idno type="rdwebb">G8022704</idno>
          <rs type="number">2704</rs>
          <ref type="dokument_url_text">http://data.riksdagen.se/dokument/G8022704/text</ref>
          <ref type="dokument_url_html">http://data.riksdagen.se/dokument/G8022704</ref>
          <ref type="dokumentstatus_url_xml">http://data.riksdagen.se/dokumentstatus/G8022704</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GvBe798bQfFYpnaboy7YCF</idno>
            <name>ANDERS BJÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-BbWhKN8LYooYPeK77uLHBD</idno>
            <name>PER UNCKEL</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-DYxXbC2LXzL11J2rHdExZh</idno>
            <name>HANS NYHAGE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Ay6zrjzeNnZpMAPRBGZ8tC</idno>
            <name>GUNNAR HÖKMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-J66uUcstry6kTEhq3eK6EY</idno>
            <name>LARS AHLMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GPjL9m7ntX5LZNHxwm2CQf" type="signed"/>
        <correspContext corresp="i-GPjL9m7ntX5LZNHxwm2CQf">
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-BbWhKN8LYooYPeK77uLHBD"/>
          <note type="signatory" corresp="i-DYxXbC2LXzL11J2rHdExZh"/>
          <note type="signatory" corresp="i-Ay6zrjzeNnZpMAPRBGZ8tC"/>
          <note type="signatory" corresp="i-J66uUcstry6kTEhq3eK6EY"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2704/mot_198485__2704-001.pdf"/>
      <div type="motHeader" xml:id="i-QddsAe8u4AkDWoh3jf9qty">
        <div type="motTitle" xml:id="i-GmJaawNkQWx4KP9hw9zJyX"/>
        <div type="motSubmissionInfo" xml:id="i-BXanUPQ4QvHeok8FpsDZqx"/>
      </div>
      <div type="motBody" xml:id="i-SBQYdGCwVupXonTwzuoSyv">
        <div xml:id="i-AEow4xWK3DwYy9ygiwxMWz">
          <p xml:id="i-97Ea4cLzqpyifGxsQGpG32">
            Mot. 1984/85 2704-2706 Motion
          </p>
          <p xml:id="i-2gDtxrNbn31EHnTiRSDAgu">
            1984/85:2704
          </p>
          <p xml:id="i-HmgUcSxg2Reqv39pKvFr1N">
            Anders Björck m. fl. Fria massmedia, m. m.
          </p>
          <p xml:id="i-SFFfJtdSPhaErsDN3fatso">
            De närmaste åren kommer att vara av stor betydelse för massmedias
            framtid i Sverige. Det gäller i första hand radio och TV men givetvis
            också pressen. Enligt vår mening måste grunden för den framtida
            mediapolitiken vara att värna och förstärka yttrandefriheten.
            Vi kan inte acceptera att något annat mål eller någon annan princip
            ställs före principen om vars och ens rätt att utnyttja tillgängliga
            media för att framföra sitt budskap. 1986 löper avtalet mellan
            svenska staten och Sveriges Radio ut. Därige- nom aktualiseras
            frågan om Sveriges Radios framtida organisation. Samti- digt präglas
            debatten om ett nytt avtal av den utveckling på mediaområdet som
            sker vid sidan av Sveriges Radios monopol. Genombrottet för satellit-
            TV och introduktionen av kabel-TV skapar radikalt förändrade villkor,
            både för monopolet och publiken. Den ekonomiska situationen för
            Sveriges Radio-koncernen kommer inte bara att prägla debatten
            om SR-koncernens ekonomi utan också frågan om andra former för
            finansiering av TV-program. Sveriges Televisions betal- TV-förslag
            är ett sådant exempel, liksom de projekt som drivs av Nordisk
            Betal-TV och Esselte. Under de närmaste åren kommer ett tiotal
            satelliter — direktsändande och kommunikations- — att sända program
            som kan tas emot av större delen av den svenska TV-publiken. I
            de flesta av dessa satelliters TV-program kommer reklam att förekomma.
            En del av denna kommer dessutom att vara direkt riktad mot den
            svenska publiken. Därmed kommer vi i Sverige att kunna ta del
            av reklamfinansierade program, oavsett förbudet mot reklam i svensk
            TV. Tillsammans med vad som sker på videomarknaden och försöksverksam-
            heten med kabel-TV kommer satelliter att skapa ett utbud av TV-program
            som i praktiken eliminerar Sveriges Radios monopol. För publiken
            innebär utvecklingen inom mediaområdet ökad mångfald och valfrihet.
            För pro- gramskaparna innebär utvecklingen konkurrens, men också
            större möjlighe- ter än tidigare att utnyttja radio- och TV-medierna.
            Tekniken har gjort att det inte längre finns några hållbara tekniska
            argument för ett bibehållande av radio- och TV-monopolet. I dag
            kvarstår endast två skäl för monopol inom radio och TV, nämligen
            viljan att hindra människor från att sända radio- och TV-program
            och viljan att bestämma vad människor i Sverige skall titta och
            lyssna på. En politik som bygger på en sådan inställning måste
            självklart avvisas. Den är praktiskt ogenomförbar, såvida man
            inte är beredd att tillgripa ytterligt
          </p>
          <p xml:id="i-KtLQvrGZzDNZjcVSSrcEov">
            1 Riksdagen 1984/85.3 saml. Nr 2704-2706
          </p>
          <pb facs="riksdagen-motions-pdf/data/198485/mot_198485__2704/mot_198485__2704-002.pdf"/>
          <p xml:id="i-PAFZ5Rq3op59JGioSCK6Jd">
            Mot. 1984/85:2704 2
          </p>
          <p xml:id="i-Qa2Q38JAAoy7fdCxKvpR6u">
            långtgående metoder för att hindra människor från att ta del
            av andra länders radio- och TV-program. Dessutom kommer den att
            försena ett utnyttjande i Sverige av de möjligheter som den moderna
            massmediateknologin ger medborgarna, kulturlivet och samhället
            i dess helhet. Framför allt står den emellertid i strid med principen
            om yttrandefrihet.
          </p>
          <p xml:id="i-FHRoCHgw1CpEg3HbcvjW1F">
            Yttrandefriheten är grunden
          </p>
          <p xml:id="i-TbnAMQp6KNgFDBnChVpnJP">
            Yttrandefriheten är självklar inom de flesta områden i Sverige.
            Det enda reella undantaget är i dag eter- och kabelsändningar.
            Mot bakgrund av vad som händer på mediaområdet — satelliter, kabel-TV,
            videotex och en ökad tillgänglighet i databaser — finns det särskild
            anledning att slå fast att yttrandefriheten skall vara grundläggande
            för utvecklingen inom alla media. En enig yttrandefrihetsutredning
            beskrev yttrandefriheten på följande sätt:
          </p>
          <p xml:id="i-Q3JejU7fz8pZGSGMKL1iB5">
            Yttrandefriheten framstår inte som något medgivande från en mer
            eller mindre entusiastisk överhet, som med- eller motvilligt har
            upplåtit ett noga avgränsat område för dess utövande och förväntas
            justera gränserna beroende på hur medborgarna handskas med gåvan.
            Snarare upplevs den som en rättighet som medborgare tillerkänner
            varandra eller erkänner hos varandra, att utövas ute på det öppna
            fältet i ett möte mellan åsikts- och smakriktningar. Det som kräver
            motiveringar blir då inte yttrandefriheten utan ingrepp i den...
            Ingen åskådning kan göra anspråk på fridlysning. Man har aldrig
            så rätt att man har rätt att tysta andra.
          </p>
          <p xml:id="i-ErAMDmUESQwaKEGd76Y2BR">
            Det är denna syn som ligger till grund för den fria etableringsrätten
            för tidningar och tidskrifter. Tryckfriheten och pressfriheten
            ifrågasätts av få. De är en direkt konsekvens av att yttrandefrihetens
            principer präglat lagstiftningen kring det tryckta ordet. I en
            tid då alltmer av samhällets information och kulturliv söker sig
            vägen över andra media blir det ännu viktigare att de principer
            som ligger till grund för pressfriheten också tillåts prägla dessa.
            Annars kommer yttrandefriheten och betydelsen av pressfrihe- ten
            att i praktiken krympa. Om mediapolitiken lever upp till de krav
            som yttrandefriheten ställer skapas också en förutsättning för
            informationsfriheten. Yttrandefriheten innebär nämligen inte bara
            frihet för var och en att framföra sin mening utan är också en
            förutsättning för den enskilde mottagaren att själv kunna avgöra
            vilket budskap han eller hon skall ta del av. Detta har i Sverige
            av tradition ansetts vara en självklarhet när det gäller böcker
            och tidningar, utländska eller inhemska. För moderata samlingspartiet
            är det lika självklart när det gäller andra media. Kulturpolitiska
            mål får därför inte utgöra ramar eller restriktioner för mediapolitiken.
            Fria media skapar däremot en öppenhet för olika kulturyttringar
            att göra sig hörda. Det är av värde för kulturlivet i dess helhet.
          </p>
          <pb facs="riksdagen-motions-pdf/data/198485/mot_198485__2704/mot_198485__2704-003.pdf"/>
          <p xml:id="i-WcMnuUvJedWMMjBhbofRUV">
            Mot. 1984/85:2704 3
          </p>
          <p xml:id="i-RZ7Vz8JRDvYKbroe8pJXZ9">
            Fri etableringsrätt
          </p>
          <p xml:id="i-S198wuPE9BLFSZzzrT8z2c">
            En fri etableringsrätt är nödvändig för att yttrandefriheten
            skall vara reell. Massmediautredningens acceptans av etableringsfrihet
            på kabel-TV-områ- det hälsar vi därför med tillfredsställelse.
            Enligt vår mening bör etablerings- frihet tillåtas inom massmediaområdet
            fullt ut. Etableringsfriheten skall få inskränkas enbart på grund
            av teknikens begränsningar. Det är de många enskilda människornas
            efterfrågan och enskilda männi- skors idéer om hur man bäst skall
            ta till vara den nya tekniken som skall styra massmedia. Detta
            kan endast ske genom konkurrens. Det är det bästa sättet att skapa
            bra program, effektivitet och valfrihet. Den offentliga makten
            får inte snedvrida denna konkurrens. Olika massmediaföretag skall
            under likvärdiga villkor anstränga sig för att leva upp till publikens
            krav. Radio och TV skall, liksom tidningar, ansvara inför publiken,
            inte inför politikerna. Av denna anledning anser vi att presstödet
            gradvis bör avvecklas. Tidningar skall på lika villkor och på
            egna meriter konkurrera om läsare och annonser. Av samma skäl
            kan vi heller inte acceptera att radio- eller TV-bolag som getts
            ett särskilt ”public service-uppdrag” skulle vara förmer än andra
            radio-TV-bolag, eller att dessa skulle vara mera i allmänhetens
            tjänst än de bolag som måste vinna allmänhetens — och inte politikernas
            — gunst för sin överlevnad. Mångfalden genom olika program är
            bättre ägnad att uppfylla public-service-begreppets innebörd vad
            gäller krav på variation, allsidighet och respekt för olika publikkategorier
            än ett enda stort monopolbolag. Det är t. o. m. så att mångfalden
            i sig väsentligen minskar behovet av ett särskilt public-service-bolag.
            Enligt vår mening bör allmänheten bestämma vad som bäst är i allmänhe-
            tens tjänst. Etableringsfrihet och likvärdig konkurrens är bättre
            sätt att slå vakt om allmänhetens intressen. En reell etableringsfrihet
            förutsätter att radio-TV skall kunna finansieras också på andra
            sätt än genom licensavgifter. Genom reklam och betal-TV ger man
            publiken ett direkt eller indirekt inflytande över finansieringen.
            Detta är för vår del en rimligare utgångspunkt än att den offentliga
            makten skall tilldela olika programbolag en viss summa pengar,
            oavsett om detta sker genom licensavgifter eller genom skatter.
            Däremot finns det skäl att ifrågasätta om licensfinansiering skall
            kunna kombineras med reklam- eller betal-TV. Genom att marknadsmässig
            finansiering kombineras med en politiskt beslutad finansiering
            påverkas konkurrensvillkoren negativt för de bolag som inte har
            licensmedel att tillgå. Genom satelliter och kabel-TV undanröjs
            tekniska hinder för det fria ordet. Kulturlivet ges nya chanser.
            Den enskilde medborgaren får tidigare oanade möjligheter att informera
            sig och göra sig delaktig i samhällslivets olika skeenden. Den
            mångfald, som kan bli resultatet, skulle innebära en vitalisering
            av det svenska samhället och en nyttig injektion för svenskt
          </p>
          <pb facs="riksdagen-motions-pdf/data/198485/mot_198485__2704/mot_198485__2704-004.pdf"/>
          <p xml:id="i-PTsbvWq4Pudo1Lp6XU8zVn">
            Mot. 1984/85:2704 ög
          </p>
          <p xml:id="i-PydrKufZrenwdHAkDDAryg">
            näringsliv. Den nya tekniken sätter massmedia mer än någonsin
            i den enskildes tjänst. I en komplex omvärld kan massmedias utveckling
            göra den enskilde starkare. Detta förutsätter att det offentliga
            inte söker behålla makten över de media som i dag står inför en
            mycket snabb utveckling. I praktiken är det svenska radio-TV-monopolet
            förbisprunget av verklig- heten. De tekniska motiven för dess
            särställning finns inte längre. Utveck- lingen gör att publiken
            i växande utsträckning kan välja andra program än monopolets.
            Detta understryker kraven på en ny svensk mediapolitik i enlighet
            med vad vi här beskrivit.
          </p>
          <p xml:id="i-4mmokwRXhp1rvGUFrS5T1e">
            Det industriella perspektivet
          </p>
          <p xml:id="i-EvPegUUd2PC34cYRbBZKS9">
            Den tekniska utvecklingen inom mediaområdet har ökat betydelsen
            av en frihetligt inriktad lagstiftning inom massmediaområdet.
            Framväxten av text-TV, lättillgängliga databaser och videotex
            sker i nära anslutning till traditionella media och genombrottet
            för kabel och satelliter. Sveriges Radios och televerkets monopol
            på en lång rad viktiga tjänster försenar utvecklingen. Därigenom
            hämmas svenskt näringsliv, såväl vad det gäller att utveckla och
            marknadsföra tjänster och produkter på dessa områden som när det
            gäller att tillgodogöra sig de fördelar som informations- och
            datateknologin medför. Det är nödvändigt att svensk industri ges
            fullvärdiga möjligheter att konkurrera med de produkter som kommer
            att betyda alltmer för vår industris internationella styrka.
          </p>
          <p xml:id="i-MgitPNNboJNfspNgteHujS">
            Ett nytt Sveriges Radio
          </p>
          <p xml:id="i-5m4MQxU4bSR8zQzk7s6KnJ">
            För sextio år sedan gavs föregångaren till det nuvarande Sveriges
            Radio, AB Radiotjänst, monopol på etersändningar i Sverige. Även
            om detta monopol luckrats upp under senare år på grund av den
            tekniska utvecklingen dominerar Sveriges Radio-koncernen fortfarande
            etermediaområdet. Den nuvarande radio/TV-organisationen regleras
            av ett avtal mellan Sveriges Radio och staten. Avtalet löper ut
            den 30 juni 1986. Det normala förfarandet inför nya avtal har
            tidigare varit att en parlamentarisk utredning berett frågorna
            och föreslagit lösningar för den kommande avtalsperioden. Detta
            har sedan remitterats till olika intressenter, inkl. Sveriges
            Radio. Företaget har normalt också på olika sätt beretts tillfälle
            att följa och påverka utredningsarbetet. Slutligen har ärendet
            beretts i regeringskansliet och proposition avgivits till riksdagen.
            Denna ordning har icke följts när det gäller att förbereda det
            avtal som skall börja gälla 1986. Den socialdemokratiska regeringen
            har i stället uttalat att Sveriges Radio äger en ”initiativrätt”
            på området, dvs. rätt att utreda sin egen framtid.
          </p>
          <pb facs="riksdagen-motions-pdf/data/198485/mot_198485__2704/mot_198485__2704-005.pdf"/>
          <p xml:id="i-NaqLRzkEvQPkS9H8GQyN9E">
            Mot. 1984/85:2704 5
          </p>
          <p xml:id="i-GDjRoXQdHAeDmc4EPWzPPw">
            Avsikten var från början att Sveriges Radios förslag skulle gå
            direkt till regering och riksdag och att någon parlamentarisk
            beredning icke skulle ske. Våren 1984 meddelades dock att en parlamentarisk
            beredning skulle tillsättas i början av hösten. Denna har först
            i dagarna tillsatts men ännu inte inlett sitt arbete. En så viktig
            fråga som Sveriges Radios organisation och den framtida radio-TV-verksamheten
            i stort kräver tid för att beredas tillfredsställande. Genom de
            stora förseningar som uppstått föreligger inte några förutsättning-
            ar att fatta beslut om ett nytt avtal under vårriksdagen 1985.
            Avtalet bör därför förlängas med ett år i avvaktan på definitivt
            ställningstagande. Moderata samlingspartiet vill inte medverka
            till att lösningar hastas fram med tanke på de allvarliga konsekvenser
            detta kan få för Sveriges möjlighe- ter att utnyttja den nya massmediateknologin.
            Respekten för yttrandefrihe- ten förutsätter att utredningsarbetet
            skall kunna beakta de möjligheter som kommer medborgarna till
            del genom utvecklingen. Detta gäller desto mer som det beredningsarbete
            som bedrivits inom Sveriges Radio inte fått omfatta sådana frågor,
            av stor vikt för den framtida massmediamiljön, som inte varit
            direkt anknutna till Sveriges Radios framtida organisatoriska
            utformning. Som exempel kan nämnas införandet av reklamfinansiering
            och bildandet av konkurrerande och fristående radio/TV-företag.
            Från socialdemokratiskt håll har inom SR:s styrelse under initiativrättsar-
            betet kastats fram tanken på återgång till förhållandena före
            1978, dvs. ett enda radio/TV-företag. Detta förslag har avvisats
            av bl.a. de borgerliga ledamöterna inom SR:s styrelse. Det är
            från moderata utgångspunkter helt oacceptabelt att centralisera
            verksamheten inom ett monopolmassmediaföretag på det sätt som
            krävts från socialdemokratiskt håll. Skulle ett sådant förslag
            genomdrivas i riksda- gen av socialdemokrater och kommunister
            framstår det som nödvändigt att omedelbart upphäva ett sådant
            beslut när det ges parlamentariska förutsätt- ningar för detta.
            Av en rad skäl finns det i stället anledning att välja en motsatt
            väg i organisationsfrågan. 1978 års reform innebar att fyra programbolag
            med stor självständighet skapades tillsammans med ett moderbolag
            med begränsade befogenheter. Från moderat håll uttalades redan
            från början stark tveksam- het gentemot denna konstruktion. I
            stället för en sådan koncernmodell förordade vi ett flertal självständiga
            bolag utan något moderföretag. Utvecklingen har visat att denna
            modell har starkt fog för sig. Under den kommande avtalsperioden
            bör moderbolaget avskaffas och de nuvarande programbolagen bli
            helt självständiga företag. Så länge monopolet kvarstår är en
            maktkoncentration till ett moderbolag oacceptabel. Bolagens integritet
            garanteras bäst genom självständighet. En sådan självständighet
            ger dess- utom bolagen bättre förutsättningar att leva upp till
            de krav och möjligheter som den nya mediamiljön skapar. Koncernmodellen
            har i detta avseende knappast visat sig vara särskilt lämplig.
          </p>
          <pb facs="riksdagen-motions-pdf/data/198485/mot_198485__2704/mot_198485__2704-006.pdf"/>
          <p xml:id="i-HpTZ4gbX11JmMCNvpbXpXU">
            Mot. 1984/85:2704 6
          </p>
          <p xml:id="i-2hB8LJWv5uwJKaeLMwP9u6">
            Vissa gemensamma uppgifter för programbolagen kan handläggas
            av ett eller flera av dem gemensamt ägda dotterbolag.
          </p>
          <p xml:id="i-2y8oHupsJ9SJ1EjsKeum2g">
            Ett fristående TV 3
          </p>
          <p xml:id="i-KWnZaojMaLfDiJiHppgdSS">
            Viktigare än frågan om Sveriges Radios framtida organisation
            är massme- dieutvecklingen utanför detta företag. De senaste årens
            utveckling har t. ex. inneburit ett kraftigt ökat videoinnehav,
            vilket skapar ett alternativ för TV-tittarna vad gäller vissa
            typer av program. Redan i dag kan ett flertal TV-satelliter tas
            emot i Sverige. Försöksverksamhet pågår också med kabel-TV på
            en rad orter. Vad gäller traditionell etersändning av TV och radio
            föreligger i dag inte några politiska beslut om att bredda utbudet.
            Såväl på radio- som TV-sidan måste därför enligt vår mening också
            andra än SR-koncernen ges rätt att sända. Utrymme finns i dag
            för ytterligare två TV-kanaler som sänds via det markbundna nätet.
            Det finns alltså tekniska förutsättningar för att etablera en
            tredje rikstäckande TV-kanal. Moderata samlingspartiet förordar
            att en sådan kanal inrättas så snart som möjligt. Den bör skötas
            av från Sveriges Radio-koncernen helt fristående företag. Ägarformen
            bör vara sådan, att den svenska allmänheten ges möjlighet att
            äga aktier. Kanalen skall ej vara licensfinansierad utan ha rätt
            att finansiera sin programverksamhet med reklam. Kanalen bör vidare
            vara rikstäckande. De närmare riktlinjerna och formerna för hur
            en sådan kanal skall etableras bör behandlas inom ramen för den
            parlamentariska beredningen.
          </p>
          <p xml:id="i-CfVXqLBjuMnBY7oNCNHKFP">
            En fri radio
          </p>
          <p xml:id="i-8w9CFtUCXoG73mhvVCMCmq">
            Radion är ett medium med många fördelar. Radion kan erbjuda kultur,
            nyheter, underhållningsmusik och mycket annat åt människor i olika
            situationer. Radion har genomslagsförmåga på arbetsplatsen, på
            sjukhus, i bilen liksom i hemmet och i en lång rad andra sammanhang.
            Radion kan dessutom på ett enkelt sätt rapportera och förmedla.
            Den ställer inte samma krav på resurser som TV eller tidningar.
            Snabbheten och enkelheten ger radiomediet sin särprägel. Denna
            förmåga — som är radions styrka gentemot andra media — kan utvecklas
            enbart om radion tillåts anpassa sig efter en mångskiftande typ
            av publik som dessutom lyssnar på radio under mycket varierande
            situationer. Yttrandefriheten ställer dessutom krav på en fri
            radio. De möjligheter som radion har och det den kan erbjuda publiken
            understryker detta krav. Enligt vår mening skall Sveriges Radios
            sändningsmonopol även vad gäller ljudradion brytas. Det finns
            i egentlig mening inga tekniska argument för ett
          </p>
          <p xml:id="i-K9jeNtHt59KwsFWqVb43xm">
            bibehållande av monopolet. Lokala och regionala radiostationer
            med olika typer av ägare bör, mot
          </p>
          <pb facs="riksdagen-motions-pdf/data/198485/mot_198485__2704/mot_198485__2704-007.pdf"/>
          <p xml:id="i-G1CpjZsh6nhe1mwP5r3CqF">
            Mot. 1984/85:2704 7
          </p>
          <p xml:id="i-JWEK11gh72pA9iaubECofD">
            denna bakgrund, ges rätt att sända radio. Närradion har visat
            att såväl intresset som förutsättningarna för en varierad och
            värdefull radio finns. Rätten att sända lokal radio bör i princip
            vara fri. De enda krav som bör uppställas är att sändande företag
            uppfyller gällande lagar och regler och kan uppfylla de tekniska
            krav som fördelningen av frekvenser förutsätter. Enligt vår mening
            bör också en eller flera nationella kanaler, fristående från Sveriges
            Radio, kunna etableras. Formerna för en sådan programverk- samhet
            bör behandlas inom ramen för den parlamentariska beredning som
            skall förbereda nästa avtal med Sveriges Radio. Vi finner det,
            med den här skisserade utvecklingen av lokal och nationell radio
            som bakgrund, omotiverat att etablera en fjärde radiokanal inom
            Sveriges Radio. En sådan kanal skulle ytterligare befästa Sveriges
            Radios monopolställning. De kanalkollisioner mellan riksradion
            och lokalradion som anförts som motiv för en ytterligare radiokanal
            skulle minska väsentligt med de förändrade uppdrag riks- och lokalradion
            rimligtvis måste få inom ramen för en friare etableringsrätt och
            om lokalradion ges sändningsföreträ- de i en av de nuvarande kanalerna.
            F.n. råder förbud att sända radioprogram på svenska, riktade mot
            Sverige, från fartyg på internationellt vatten. (Den s.k. Radio
            Nord-lagen.) Vi föreslår att denna lagstiftning omedelbart upphävs.
          </p>
          <p xml:id="i-65CgPgwHa1QtEimFkHQpJN">
            Tillåt reklam
          </p>
          <p xml:id="i-KbRPF67Q3JNc3Nys5uaCRA">
            Under de senaste åren har såväl debatten om reklam i TV som olika
            former av betal-TV tagit fart. Från vår sida finns det anledning
            att slå fast att ett ytterligare utbud inom radio och TV skall
            finansieras på annat sätt än genom licensavgifter. Vidare skall
            ett sådant utbud ske utanför den nuvarande Sveriges Radio-koncernen.
            Vi menar därför att ett fristående, reklamfinan- sierat TV 3 snarast
            bör etableras. Reklamen skapar resurser som kommer publiken till
            del. Olika undersök- ningar visar att det inte skulle bli dagspressen
            som fick betala genom bortfall av tidningsreklam. Snarare skulle
            TV-reklamen finansieras genom en överföring av de pengar som i
            dag - i frånvaron av radio-TV-reklam — satsas på direktreklam.
            Vidare innebär reklam i radio och TV att programskaparna måste
            tävla om publiken och vara lyhörda för dess önskemål. Motståndare
            till reklam i radio och TV brukar hävda, att detta är ett argument
            mot reklam. Om man har grundsynen att programmen är till för publiken
            kan detta motargument knappast accepteras. Erfarenheter från andra
            länder styrker inte att programutbudet genom reklam blir utslätat
            och enahanda. Snarare ger ett system med olika program —- i verklig
            konkurrens med varandra — en stimulans åt programmakarna att söka
            nå olika publikgrupper. Det finns heller inte skäl att påstå att
            reklamen i sig skulle vara skadlig för
          </p>
          <pb facs="riksdagen-motions-pdf/data/198485/mot_198485__2704/mot_198485__2704-008.pdf"/>
          <p xml:id="i-KWwPSbVYYo8xWzRxcJJfwr">
            Mot. 1984/85:2704 8
          </p>
          <p xml:id="i-Lt4z7LcTsekAVVDzTkC3U">
            konsumenten. Reklam i TV passar vissa typer av produkter men
            inte andra. För konsumenten är det givetvis av intresse att företagen
            på bästa sätt kan presentera nya och gamla produkter. Ekonomiskt
            är det till allas fördel att det medium som är effektivast utnyttjas.
            Inom andra mediaområden brukar man vanligtvis inte hävda att reklam
            är till skada, vare sig för integriteten hos t. ex. en tidningsledning,
            för läsarens integritet eller för hans eller hennes köpvanor.
            Detta utesluter inte att det måste finnas regler för i vilka former
            reklam skall sändas. Som vi tidigare påpekat har förbudet mot
            reklam i TV i praktiken hävts av den tekniska utvecklingen. Rådande
            situation missgynnar enbart svenska företag till förmån för internationella
            konkurrenter. Ett annat argument ligger i förlängningen av ovanstående
            resonemang. Reklam i radio och TV skulle kunna innebära en vitalisering
            av svenskt näringsliv. Påståendet att reklam i TV ensidigt gynnar
            stora företag kan vi inte instämma i. Det finns ytterligare ett
            argument som vi menar är det viktigaste för att tillåta reklam
            i radio och TV. Yttrandefriheten är knappast förenlig med förbud
            mot att budskap, även i form av reklam, helt och hållet utestängs
            från våra viktigaste medier. Reklamförbudet i Sverige kan dessutom
            komma att stå i konflikt med 10 $i Europakonventionen om de mänskliga
            rättigheterna. Enligt en tolkning utesluter denna paragraf möjligheten
            att totalförbjuda reklam i TV eller radio. Reklamen bör sändas
            i block. En tänkbar modell är att reklamen i TV sänds i block
            om fem minuter kring fasta tidpunkter, t. ex. 17.00, 18.00, 19.30
            och 21.00. Motsvarande regler som gäller annan reklam bör gälla
            även för radio- och TV-reklam. Viss reklam bör kunna undantas
            eller ges särskilda regler. Den parlamen- tariska beredning som
            skall behandla radio-TV-frågor bör utreda detta närmare. Med reklam
            i radio och TV skapas resurser för ökad programproduktion. Reklamen
            ger därigenom både förutsättningar och resurser för fristående
            kanaler. Enligt vår mening skall reklamen finnas i sådana kanaler,
            ej i licensfinansierade. En kombination av licensavgifter och
            reklam skulle skapa ojämna konkurrensvillkor.
          </p>
          <p xml:id="i-4z4D4mhM6Dww9DBRrypgSX">
            Betal-TV
          </p>
          <p xml:id="i-FGJxPXe2UGovjKCSz2tobw">
            Ytterligare en möjlighet att etablera och finansiera fristående
            TV-kanaler är betal-TV. Såväl Sveriges Television som Nordisk
            Betal-TV och Esselte planerar i dag för olika betal-TV-projekt.
            Fördelen med betal-TV är att konsumenten själv avgör om han eller
            hon skall betala. Därigenom styrs TV-utbudet och publikens önskemål
            samtidigt som den enskilde tittaren själv avgör hur mycket han
            eller hon skall betala för att kunna se olika typer av TV-utbud.
          </p>
          <p xml:id="i-GyrkQPB8fwLDErNySKoSqg">
            SN
          </p>
          <pb facs="riksdagen-motions-pdf/data/198485/mot_198485__2704/mot_198485__2704-009.pdf"/>
          <p xml:id="i-RrP4ai1zVFjppA345JdM3b">
            Mot. 1984/85:2704 9
          </p>
          <p xml:id="i-HMEv27AYAiTbYeLM9qDzt4">
            Det finns anledning att välkomna denna konkurrens. Den medför
            att en lång rad olika intressen kan ta ansvar för och medverka
            i programproduk- tion. Det är viktigt att införandet av etersänd
            betal-TV inte försvårar inrättan- det av ett fristånde TV 3. Vi
            vill bl. a. understryka vikten av att en fristående TV-kanal ges
            möjlighet att använda sig av det frekvensutrymme som är geografiskt
            mest heltäckande.
          </p>
          <p xml:id="i-Dp4de5aaTLU3NHnXMYNJLb">
            Satellit- och kabel-TV
          </p>
          <p xml:id="i-sCvH9r1iqHawSgJuFHSam">
            Utvecklingen på satellit-TV-området har gått snabbt. I dag kan
            ett flertal satellitsända TV-program tas emot i Sverige. Ännu
            är dock mottagningsut- rustningen förhållandevis dyr för de enskilda
            hushållen. Detta beror på att de aktuella satelliterna är kommunikationssatelliter
            som sänder med låg effekt. För att nedbringa kostnaderna för distributionen
            används därför kabel från en gemensam mottagningsantenn till abonnenterna.
            Genom denna metod blir kostnaderna per hushåll små. Om några år
            kommer emellertid ett par direktsändande satelliter att kunna
            tas emot i Sverige. Dessa sänder med betydligt större effekt och
            kan därför tas emot individuellt av de enskilda hushållen med
            små och billiga parabolan- tenner. Även här gäller emellertid
            att kostnaderna ytterligare kan nedbring- as genom central mottagning
            och vidaredistribution per kabel. Allt pekar på att programutbudet
            inom några år kommer att bli betydande. Valfriheten kommer att
            öka avsevärt för konsumenterna. Inga som helst möjligheter att
            upprätthålla ett svenskt radio/TV-monopol kommer då att finnas.
            Också på kabel-TV-sidan förväntas en snabb utveckling. Genom att
            sända program via kabel undviks den trängsel som existerar i etern.
            Den nya tekniken med optiska fibrer ger kabelnäten en mycket stor
            kapacitet. Den statliga massmediekommittén har behandlat frågan
            om kabel- och satellit-TV. I det betänkande som avgavs sommaren
            1984 föreslås att utläggandet av kabelnät skall bli fritt. Den
            som anlagt ett nät skall ställa en kanal till det lokala föreningslivets
            förfogande. De övriga kanalerna kan hyras ut till t. ex. tidningar
            eller andra företag på normala kommersiella villkor. Något koncessionsförfarande
            skall inte förekomma utan det handlar i stället om ett civilrättsligt
            avtalsförfarande. För vidaredistribution av satellitprogram skall
            enligt kommittén gälla att detta i princip är fritt om vissa grundläggande
            tekniska och upphovsrättsliga villkor är uppfyllda i samband med
            att dessa vidaredistribueras i kabelnät. Direktmottagning är alltid
            fri oavsett vilken typ av satellit det handlar om. Vad gäller
            finansiering av kabel-TV-nät föreslår kommitténs majoritet att
            reklamfinansiering inte skall få förekomma. Mot detta har moderata
            samlingspartiets och folkpartiets representanter reserverat sig.
            En ekono- misk förutsättning för att etablera och driva lokala
            och regionala kabel-TV-
          </p>
          <pb facs="riksdagen-motions-pdf/data/198485/mot_198485__2704/mot_198485__2704-010.pdf"/>
          <p xml:id="i-FdZmpHw8kxne2CXer4Vzcv">
            Mot. 1984/85:2704 10
          </p>
          <p xml:id="i-3dMJgt1Rz6QNErCDFDfCqn">
            nät i Sverige med egen produktion är att reklam får förekomma
            som finansieringskälla. Beslut har ännu inte fattats om massmediekommitténs
            förslag. En proposition är aviserad till den 29 mars. Det finns
            anledning att då närmare återkomma i frågan. Vi vill emellertid
            redan nu understryka vikten av att reklamfinansiering tillåts.
            I annat fall riskeras att det svenska utbudet i kabel-TV-näten
            blir begränsat och konkurreras ut av utländska satellitpro- gram.
            Förutsättningarna för lokal produktion går förlorade.
          </p>
          <p xml:id="i-DEL7yytpHQTRp6cUsLL7vt">
            Sveriges Radios finansiering
          </p>
          <p xml:id="i-U1PkTZao3wHhC4HRrHYHSg">
            Riksdagens beslut att utbildingsradion i fortsättningen skall
            licensfinan- sieras i stället för att finansieras via statsbudgeten
            innebär ett ytterligare besparingskrav på 50 milj. kr. för Sveriges
            Radio-koncernen. Detta skall läggas till det rationaliseringskrav
            på 2 90 som ålagts företaget. Vi anser det ytterst angeläget att
            alla möjligheter till rationaliseringar tillvaratas. Nu föreslås
            emellertid att licensen för nästa budgetår uppräknas med 56 kr.
            vilket utgör inflationskompensation. Vi känner stark tveksamhet
            inför nya licenshöjningar. Med tanke på den nytillkomna besparingen
            på 50 milj. kr. och det rationaliseringsprogram som just nu är
            under genomförande kan vi dock tillstyrka höjningen. Vi vill emellertid
            understryka att vi inte kan ansluta oss till en utveckling som
            innebär nära nog årliga höjningar av licenserna. Fortsatta åtgärder
            bör vidtas för att öka besparingarna inom koncernen i syfte att
            hålla licensavgif- terna nere.
          </p>
          <p xml:id="i-FXpJcw7vTK2wkv49vQ6zVV">
            Presstödet
          </p>
          <p xml:id="i-JNWErUnymChd7zYa9N8nNT">
            Det statliga presstödet har sedan sin tillkomst för drygt tio
            år sedan ökat snabbt. Det närmar sig nu en halv miljard kronor
            vad avser direkt stöd. Medräknas det indirekta stödet, t.ex. nedsatt
            annonsskatt och momsbe- frielse, blir summan betydligt högre.
            Det finns således statsfinansiella skäl att granska presstödet.
            Därutöver måste stödets utformning och nivåerna på olika stödformer
            också granskas principiellt. Presstödet har lett till en snedvridning
            av konkurrensen på många orter. Det finns en klar tendens att
            vissa tidningars utgivning anpassas till presstödsbestämmelserna.
            Journalistiska och sunda företagsekonomiska målsättningar får
            i vissa fall vika för möjligheterna att öka bidraget från presstödsnämnden.
            En ny pressutredning har aviserats till april. Vid denna tidpunkt
            skall femte pressutredningen ha avslutat sitt arbete. Den nya
            pressutredningen skall enligt önskemål från riksdagen bli parlamentarisk.
            Det är angeläget att en sådan utredning ges frihet att förutsättningslöst
          </p>
          <pb facs="riksdagen-motions-pdf/data/198485/mot_198485__2704/mot_198485__2704-011.pdf"/>
          <p xml:id="i-XdftixS1hdvLdxmv6p2foc">
            Mot. 1984/85:2704 11
          </p>
          <p xml:id="i-VP7Z8E4CssghPxkoAur5jb">
            utreda presstödets framtid både vad gäller utformning och ekonomiska
            nivåer. Särskilt viktigt är det att stödet utformas så att rationaliseringar
            stimuleras och sund konkurrens uppmuntras. Regler bör utformas
            så att tidningens redaktionella utformning i så ringa grad som
            möjligt påverkas. Vissa tidningar erhåller i dag mycket stora
            belopp, både räknat totalt och per exemplar. Vad beträffar det
            förstnämnda finns det i dag tak för hur mycket en tidning kan
            erhålla. Så är inte fallet beträffande det sistnämnda vilket lett
            till att några tidningar erhåller mer stöd per exemplar än som
            motsvarar lösnummerpriset. Moderata samlingspartiet har redan
            från början ställt sig negativt till presstödet. Partiet har i
            olika sammanhang krävt nedskärningar med sikte på att det i framtiden
            helt kan slopas. Besparingar är både nödvändiga och möjliga på
            det nu utgående presstödet. I årets budgetproposition föreslås
            att produktionsbidragen höjs med 10 26. Detta motsvarar en ökning
            av kostnaderna för dessa bidrag med 36,9 milj. kr. för budgetåret
            1985/86. Det finns anledning att erinra om att höjningar av produktionsbidragen
            skedde så sent som föregående budgetår. Vi avvisar den nu föreslagna
            höjningen. Vi avvisar också det förslag till höjning av annonsskatten
            som föreslås för att finansiera höjningen av produktionsbidragen.
            Genom den konstruktion som valts ökas ytterligare orättvisorna
            på presstödsområdet. Förutom de 36,9 milj. kr. som här berörs
            bör en 20-procentig besparing ske på utgående produktionsbidrag.
            Härigenom sparas 73,8 milj. kr. Vad gäller utvecklingsbidragen
            har dessa i vissa fall använts så att de blivit direkt konkurrenssnedvridande.
            Deras nya karaktär av katastrofbidrag har ofta lett till att nödvändiga
            rationaliseringar inte vidtagits. Det är tveksamt om utvecklingsbidragen
            skall bibehållas. I avvaktan på att den nya pressutredningen tar
            ställning till detta bör utgående anslag halveras. Detsamma gäller
            samverkansbidragen. I båda fallen gäller att endast mindre belopp
            verkligen har använts under föregående budgetår. Den sammanlagda
            besparingen genom de föreslagna åtgärderna blir 8,5 milj. kr.
            Anslagsposten Lån till dagspressen föreslås uppgå till oförändrat
            25 milj. kr. Under föregående budgetår användes endast 3,9 milj.
            kr. En reservation finns på 25,9 milj. kr. Mot denna bakgrund
            bör anslaget för budgetåret 1985/86 minskas. Vi föreslår att det
            sätts till 10 milj. kr. De sammanlagda besparingar som vi föreslår
            vad gäller anslagen G 6 och G7 uppgår till 134,2 milj. kr.
          </p>
          <pb facs="riksdagen-motions-pdf/data/198485/mot_198485__2704/mot_198485__2704-012.pdf"/>
          <p xml:id="i-7rDWcyTjjU9G4LNyuJGtGi">
            Mot. 1984/85:2704 12
          </p>
          <p xml:id="i-AtiBwUuosnm4JuiPai2xC5">
            Hemställan
          </p>
          <p xml:id="i-R99iaj3wKHa2cpYDRyAFfU">
            Med hänvisning till vad som anförts hemställs” 1. att riksdagen
            som sin mening ger regeringen till känna vad som i motionen anförts
            om en förlängning med ett år av avtalen med Sveriges Radio-koncernens
            bolag, 2. att riksdagen som sin mening ger regeringen till känna
            vad som i motionen anförts om riktlinjer för Sveriges Radios framtida
            organisation, 3. att riksdagen som sin mening ger regeringen till
            känna vad som i motionen anförts om reklam som finansieringskälla.
          </p>
          <p xml:id="i-7EoNrD5VVKd6wmiPJYMQWW">
            Stockholm den 25 januari 1985
          </p>
          <p xml:id="i-MufqaA1qohBmtjaTCF2jiU">
            ANDERS BJÖRCK (m) PER UNCKEL (m) GUNNAR HÖKMARK (m) HANS NYHAGE
            (m) LARS AHLMARK (m)
          </p>
          <p xml:id="i-SgXX82nmUV5DzJbwrucxyb">
            + Se även motionerna 1984/85:2705-2706.
          </p>
        </div>
      </div>
    </body>
  </text>
</TEI>
