<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__321/mot_1945__fk__321-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Första kammaren, nr 321.
          </p>
          <p>
            Nr 321.
          </p>
          <p>
            Av herr Wahlund m. fl., i anledning av Kungl. Maj:ts proposition
            angående anslag för budgetåret 1945/46 till fria som- marresor
            för barn mm. in.
          </p>
          <p>
            I proposition nr 210 till årets riksdag har chefen för socialdeparte-
            mentet föreslagit vissa ändringar i gällande grunder beträffande
            rätten att erhålla fria sommarresor. Socialministern föreslår
            sålunda, att den härvid tidigare tillämpade rabattgränsen skall
            ersättas med en inkomst- och förmögenhetsgräns så, att rätten
            till fria resor för barn med vårdare inträder, då familjens beskattningsbara
            belopp och skattepliktiga för- mögenhet icke överstiger 1500 resp.
            10 000 kr. Rätten till fria sommar- resor begränsas i princip
            till de grupper av barn och vårdare, vilka äro bosatta i städer
            och samhällen med mer än 8 000 invånare. Socialstyrel- sen har
            emellertid möjlighet att medgiva dispens för orter med stads-
            liknande karaktär och större industrisamhällen med mindre invånarantal
            än 8000. Denna dispensmöjlighet föreslås utvidgad att omfatta
            även landskommuner, där behovet av fria resor för barn och vårdare
            prövas vara särskilt stort. Slutligen finnes möjlighet till fria
            resor för vissa barn på landsbygden och i de mindre tätorterna,
            vilka äro klena eller av annat skäl i trängande behov av miljöombyte.
            Under dessa omständigheter anser sig departementschefen för den
            stundande sommaren böra räkna med sammanlagt 80 000 resor. Motionärerna
            hälsa med tillfredsställelse, att den betydelsefulla sociala förmån,
            som dessa fria resor för barn och vårdare otvivelaktigt utgöra,
            nu för första gången föreslås komma även landsbygden till godo.
            Det är av stor betydelse, att möjlighet medges dispensvägen för
            fria resor från vissa landskommuner, särskilt Norrland, vilka
            bedömas vara i behov därav. Likaledes framstår det som betydelsefullt,
            att förmånen utsträckes till att omfatta även klena och andra
            barn, som behöva ombyte av miljö, i mindre samhällen och landsbygd
            i allmänhet, även om vi ställa oss tveksamma till hur den föreslagna
            individuella prövningen inom social- styrelsen kommer att utfalla
            i praktiken. Vi finna emellertid, att man numera borde taga steget
            fullt ut och i fråga om de fria resorna likställa landsbygdsbarnen
            och småorternas barn med de större stadsorternas. De argument
            för att de fria resorna skulle förbehållas de större stadsorternas
            barn — utrymningsskäl och farhågor för näringsbrist — ha ej längre
            någon avgörande betydelse. Talet om att
          </p>
          <pb facs="riksdagen-motions-pdf/data/1945/mot_1945__fk__321/mot_1945__fk__321-002.pdf"/>
          <p>
            Motioner i Första kammaren, nr 321. 7
          </p>
          <p>
            landsbygdsmiljön för barn skulle vara så mycket bättre än stadsmiljön
            motsäges av det förhållandet, att barnadödligheten numera, i motsats
            till tidigare, är avsevärt högre på landsbygden än i stadsbygden.
            Möjligen kan man anse ett miljöombyte på sommaren vara av större
            betydelse för stadsbarnen än för landsbarnen. Å andra sidan kan
            man för landsbygds- barnens del åberopa lanthusmödrarnas stora
            arbetsbörda. Det kan i detta sammanhang erinras om att enligt
            en offentlig utred- ning (S.O.U. 1939:6) den genomsnittliga arbetstiden
            för en lantbrukar- hustru vid ett jordbruk om i genomsnitt 15
            har åker uppgår till i medeltal 13 timmar. Härtill komma 2 timmar
            till måltider, personlig hygien o. d., varför 9 timmar i genomsnitt
            återstå till sömn och småpauser i arbetet. Motionärerna anse det
            vara en synnerligen behjärtansvärd sak, att ar- betstyngda landsbygdsmödrar
            i låga inkomstskikt skola kunna förhjäl- pas att någon tid på
            året kunna komma ifrån åtminstone arbetet med omvårdnaden om barnen.
            Det bör framhållas, att riksdagen redan år 1943 uttalade, att
            statens bidragsverksamhet för barnens sommarvistelse borde komma
            även lands- bygdens barn tillgodo. Fjolårets riksdag fann anledning
            erinra om detta uttalande. Det kan vidare påpekas, att såväl Svenska
            landsbygdens kvin- noförbund som Sveriges socialdemokratiska kvinnoförbund
            i början på detta år hemställt, att de fria sommarresorna gjordes
            i lika mån tillgäng- liga för de mindre tätorternas och den egentliga
            landsbygdens befolk- ning. Departementschefen har emellertid icke
            ansett sig kunna föreslå en utsträckning av rätten till fria sommarresor
            att gälla landet i dess helhet. Som skäl härför anföres, att järnvägarna
            den kommande sommaren icke skulle kunna bära den ytterligare trafikbelastning,
            som en utökning av de fria sommarresorna skulle innebära. Det
            förklaras, att mer än 80 000 resor icke kunna medgivas. Det förefaller
            emellertid ingalunda orimligt förmoda, att en minskning av antalet
            utställningsresor, kongressresor, bad- ortsresor o. d. skulle
            kunna inom ramen för järnvägarnas trafikkapacitet lämna plats
            för ett avsevärt utökat antal fria sommarresor för barn och vårdare.
            Någon mera preciserad utredning härom har ej presenterats. Om
            man antar, att för landsbygdens vidkommande ungefär samma resandefrekvens
            skulle gälla som för städernas del, skulle detta, om man i övrigt
            följer departementschefens förslag, innebära drygt 100 000 resor
            för barn och inemot 60 000 resor för vårdare. Det är emellertid
            tydligt, att framför allt med hänsyn till landsbygdens arbetskraftsproblem
            och arbetsbördan för dess husmödrar det på landsbygden möter stora
            svå- righeter att utnyttja denna sociala förmån. Det framstår
            därför som mera rimligt att antaga, att resandefrekvensen blir
            endast hälften av städernas vid ett utsträckande av principen
            om fria sommarresor att gälla lands-
          </p>
          <pb facs="riksdagen-motions-pdf/data/1945/mot_1945__fk__321/mot_1945__fk__321-003.pdf"/>
          <p>
            8 Motioner i Första kammaren, nr 321.
          </p>
          <p>
            bygden utan inskränkningar. Man skulle således, om inkomstgränsen
            sattes vid 1500 kr., komma upp i ett sammanlagt antal resor av
            ungefär 145 000. Motionärerna anse sålunda skäl föreligga för
            en höjning av inkomst- gränsen till 1500 kr., men kunna godtaga
            denna förändring endast under förutsättning, att rätten till fria
            sommarresor samtidigt utsträckes att generellt omfatta också landsbygdens
            och de mindre samhällenas barn. Skulle trafiksituationen bedömas
            sådan, att en utökning av antalet fria resor ej kan ske utöver
            det av departementschefen föreslagna antalet, 80 000, synes det
            oss vara orimligt, att man ökar möjligheterna att erhålla fria
            resor för de större städernas och samhällenas barn, men icke går
            med på att, så långt ske kan, utvidga denna rätt till de mindre
            samhällenas och landsbygdens barn. Det kan erinras om att man
            för städernas del räknar med 56 000 resor sommaren 1945 mot 45
            500 resor sommaren 1944 eller en ökning med 10500. Om den nuvarande
            inkomstgränsen av 1000 kr. bibehålles, kan antalet resor för städernas
            barn uppskattas till drygt 40 000. Därigenom skulle ett betydligt
            utökat antal resor stå till de mindre samhällenas och landsbygdens
            förfogande inom ramen för de 80 000 planerade resorna. Ur rättvisesynpunkt
            synes det utan tvivel vara riktigast att flytta över de resor,
            som skulle komma på de familjer i städerna, vilkas inkomster ligga
            mellan 1000 och 1500 kr., till landsbygdens mera be- hövande familjer.
            Med anledning av vad vi sålunda anfört få vi hemställa,
          </p>
          <p>
            att riksdagen vid behandlingen av Kungl. Maj:ts propo- sition
            nr 210 måtte tillse, att fria sommarresor för barn och vårdare
            göras i möjligaste mån lika tillgängliga för landsbygdens och
            de mindre samhällenas befolkning som för de större städernas.
          </p>
          <p>
            Stockholm den 20 mars 1945.
          </p>
          <p>
            S. G. W. Wahlund.
          </p>
          <p>
            Ivar Persson. Gustav Hallagård. Bernhard Näsgård. Gärda Svenson.
            K. A. Westman. John Gustavson i Guntorp. Joh. Friggeråker. L.
            Tjällgren. Gust. E. Andersson.
          </p>
          <p>
            J. A. Andersson. Arvid De Geer. B. A. Nilsson.
          </p>
        </div>
      </div>
    </body>
  </text>
</TEI>
