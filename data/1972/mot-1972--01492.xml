<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01492">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr 5 med förslag till skadeståndslag
m. m.</title>
        <author>av herr Nilsson i Kalmar m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr 5 med förslag till skadeståndslag
m. m.</title>
          <idno type="rdwebb">FV021492</idno>
          <rs type="number">1492</rs>
          <ref type="dokument_url_text">http://data.riksdagen.se/dokument/FV021492/text</ref>
          <ref type="dokument_url_html">http://data.riksdagen.se/dokument/FV021492</ref>
          <ref type="dokumentstatus_url_xml">http://data.riksdagen.se/dokumentstatus/FV021492</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GCf8kESfedjXiLRYMrsNgK" type="signed"/>
        <correspContext corresp="i-GCf8kESfedjXiLRYMrsNgK">
          <note type="signatory" corresp="i-4uJEFdvmwfbMmozZhv5XDY"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1492/mot_1972__1492-001.pdf"/>
      <fw xml:id="i-3q7rxjkg98wctHQVE9d1Lr">
        Mot. 1972:1492 3
      </fw>
      <div xml:id="i-U26NFwd19ucUrX5voaWoQW" type="motHeader">
        <div xml:id="i-DL3zcyRG92ZJj6wg4tZntt" type="motTitle"/>
        <div xml:id="i-WKtUK2cR5stQDkLM5jSCpC" type="motSubmissionInfo"/>
      </div>
      <div xml:id="i-3Rxfp1vbMb3ceB9UxGALGf" type="motBody">
        <div xml:id="i-DJVyatBfQynSt94BWwRgRH">
          <p xml:id="i-VZBZ8XM5fewTxsdR2WQqSC">
            Nr 1492
          </p>
          <p xml:id="i-Qr4DvWZfX1uZndUxbH2myY">
            av herr Ullsten i anledning av Kungl. Maj:ts proposition nr 5
            med förslag till skadestånds- lag m. m.
          </p>
          <p xml:id="i-A2ksQPWj2r6rixQSq4BQo9">
            Enligt den skadeståndslag som riksdagen i proposition 1972:5
            föreslås anta skall det allmänna ersätta skada som uppkommit i
            dess verksamhet, om skadan vållats genom fel eller försummelse
            i verksamheten samt om de krav som i förhållande till den skadelidande
            skäligen kan ställas på verksamhetens utövning blivit åsidosatta.
            Ersättning för skada blir således även i fortsättningen beroende
            av om det kan konstateras att fel eller försummelse från yrkesutövarens
            sida vållat skadan. Detta är enligt min uppfattning inte tillfredsställande.
            Särskilt i fråga om personskador inom vårdområdet talar starka
            skäl för införande av strikt skadeståndsansvar. Sådana ansvarsregler
            har bland annat den fördelen att en skadelidande kan tillerkännas
            skadestånd så snart det påvisats att en skada faktiskt uppstått.
            Man behöver inte, som nu är fallet, först styrka vem som är vållande.
            När denna fråga var aktuell i riksdagen år 1966 påtalade jag de
            allvarliga nackdelar som är förenade med de nuvarande ansvarsreglerna.
            I tandvårdsfallen kan den korta preskriptionstiden vara ett problem.
            Symtomen på att en skada inträtt kommer ofta ganska sent efter
            den utförda behandlingen. Undersökningen av vad som inträffat
            tar tid. Och när disciplinnämnden i sinom tid skall pröva ärendet
            har kanske tvåårsfristen gått ut. En annan oformlighet från rättssynpunkt
            är att det är den skade- lidande som har bevisbördan. Detta gäller
            såväl inom tandvården som inom den allmänna sjukvården. Det är
            klart att patienten enligt denna princip kommer i underläge. Han
            eller hon måste först och främst — ofta i ett psykiskt mycket
            nedgånget tillstånd — ha kraft att göra en anmälan. Denna anmälan
            måste göras i god tid före preskriptionstidens utgång. Och det
            är patienten som skall bevisa att det är läkaren eller tandläkaren
            som gjort sig skyldig till fel eller försummelse. Den tredje och
            kanske viktigaste svagheten är att det är nödvändigt att konstatera
            att fel eller försummelse begåtts av läkare eller tandläkare för
            att ersättning skall kunna utgå. Den som kan visa att en läkare
            eller en tandläkare gjort sig skyldig till fel får ersättning,
            den som inte kan det blir utan. Om patienten de facto drabbas
            av en kanske obotlig skada, om han eller hon — som i det tandvårdsfall
            jag refererade — mist all sin arbetsförmåga, ja, även om ett ingrepp
            lett till döden, så spelar det ingen roll. Har operationen, som
            det heter i lagtexten, utförts lege artis och kan inte medicinalstyrelsens
            disciplinnämnd beslå läkaren med fel, kan skadan vara hur klart
            påvisbar och hur allvarlig som helst från medicinsk
          </p>
          <pb facs="riksdagen-motions-pdf/data/1972/mot_1972__1492/mot_1972__1492-002.pdf"/>
          <fw xml:id="i-CmagoVfGE75nX6RxVLziz1">
            Mot. 1972:1492 4
          </fw>
          <p xml:id="i-9PTVNC5zfVJgyKzFR73EnD">
            synpunkt, men från juridisk synpunkt existerar den över huvud
            taget inte. Detta kan knappast vara ett rimligt förhållande i
            ett rättssamhälle, där lagstiftningen i övrigt går ut på att skydda
            den svagare parten. Dessa invändningar gäller i allt väsentligt
            också det nu framlagda förslaget till skadeståndslag. För patienten
            kan ersättningsfrågan vara av stor betydelse, särskilt om ifrågavarande
            skada helt eller delvis nedsatt försörjningsförmågan. Det är då
            inte rimligt att ersättningsfrågan beror av förhållanden som från
            patientens synpunkt är helt slumpmässiga. Den enskildes trygghet
            bör inte i en situation då han genomgår medicinsk eller annan
            behandling få vara beroende av om han vid en faktiskt inträffad
            skada kan bevisa att denna vållats genom någons fel eller försummelse.
            Den grundprincip för ersättning som föreslås gälla även fortsättnings-
            vis har också andra svagheter. Den begränsade möjligheten till
            ersättning leder av naturliga skäl till att många skadelidande
            inte alls aktualiserar sina ersättningskrav, Prövning av ersättningsfrågan
            förutsätter vidare utförliga tids- och kostnadskrävande utredningar
            av den medicinska ansvarsfrågan. Bland annat måste man söka bedöma
            huruvida en befattningshavares handlande kan hänföras till det
            s. k. normala riskom- rådet eller inte. Slutligen framskapas med
            nödvändighet ofta besvärliga konfliktsituationer genom att den
            skadelidande tvingas vända sig mot t.ex. en läkare och anklaga
            denne för fel eller försumlighet. Denna konfliktsituation bryter
            självfallet det förtroende som är nödvändigt för ett gott vårdresultat.
            Det är mot denna bakgrund beklagligt att departementschefen valt
            att hålla fast vid otillfredsställande principer också på vårdområdet
            i förslaget till skadeståndslag — ett förslag som föregåtts av
            mångårigt utredningsarbete. I propositionen förklarar departementschefen
            uttryck- ligen (s. 100): ”Reformer som genomförs nu bör inte syfta
            längre än till att anpassa de grundläggande skadeståndsreglerna
            till den samhällsutveck- ling som redan har ägt rum.” Vidare sägs:
            ”Har man den syn på skadeersättningsfrågornas lösning i stort
            som jag har gett uttryck åt, måste man vara mycket återhållsam
            när det gäller reformer som innebär att det skadeståndsrättsliga
            systemet byggs ut och förstärks. Det bör t. ex. inte komma i fråga
            att införa nya regler om objektivt skadestånds- ansvar för person-
            eller sakskada, såvida inte behovet av förbättrat skydd på ett
            visst område är så trängande, att man inte kan avvakta den successiva
            utbyggnaden av andra ersättningsanordningar.” Den föreslagna lagstiftningen
            har, som framgår av dessa citat, ett mycket begränsat syfte trots
            det omfattande och långvariga utrednings- arbete som ligger bakom
            förslaget. Jag skall inte här ta upp den grundläggande frågan
            huruvida en utbyggnad av skadeståndsrätten eller av försäkringssystemet
            är att föredra. En allmän patientförsäkring med vettig uppbyggnad
            skulle mycket väl kunna fylla behovet av ett bättre patientskydd.
            Detta hindrar dock inte att det är angeläget att nu införa strikt
            skadeståndsansvar på vårdområdet. För det första tar det tid att
            utreda och genomföra en fungerande patientförsäkring, medan skade-
            ståndslagen träder i kraft redan den 1 juli 1972. För det andra
            bygger
          </p>
          <pb facs="riksdagen-motions-pdf/data/1972/mot_1972__1492/mot_1972__1492-003.pdf"/>
          <fw xml:id="i-R64wWp4M9itkteVD8BFSMq">
            Mot. 1972: 1492 5
          </fw>
          <p xml:id="i-A1FdQZzyYEiUpYxvTRqDTM">
            skadestånd på principen om full kostnadsersättning, vilket inte
            är fallet med ett socialförsäkringssystem. För det tredje ger
            skadeståndslagen ett grundskydd för det fall andra former av skydd
            saknas. Inget hindrar således att man nu ger patienterna detta
            grundskydd, samtidigt som man går vidare och utreder möjligheten
            att införa en allmän patientförsäkring. Det är angeläget att införande
            av strikt skadeståndsansvar på den privata sidan förenas med en
            utbyggnad av ansvarsförsäkringar så att ansvaret kan täckas utan
            orimliga ekonomiska konsekvenser för de privatpraktise- rande
            läkarna och tandläkarna. Under hänvisning till vad som anförts
            hemställer jag 1. att riksdagen vid behandlingen av proposition
            1972:5 med förslag till skadeståndslag m. m. beslutar om införande
            av strikt skadeståndsansvar avseende personskador för det allmännas
            verksamhet liksom för den verksamhet som bedrivs av fria yrkesutövare
            inom vårdområdet, 2. att riksdagen hos Kungl. Maj:t anhåller om
            förslag till erforderlig lagtext och motivskrivning.
          </p>
          <p xml:id="i-7kvjxsMYDtX1QRfnQgMQTH">
            Stockholm den 7 mars 1972 OLA ULLSTEN (fp)
          </p>
        </div>
      </div>
    </body>
  </text>
</TEI>
