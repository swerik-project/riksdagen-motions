<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0327/mot_200304_MJ_0327-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ327 pnr: fp588
          </p>
          <p>
            Motion till riksdagen 2003/04:MJ327
          </p>
          <p>
            av Lars Tysklind och Erling Bager (fp)
          </p>
          <p>
            Trålgränser
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om utflyttade trålgränser på västkusten.
          </p>
          <p>
            Motivering
          </p>
          <p>
            Fiskeriverket har den 13 augusti i år fattat beslut om utflyttning
            av trålgränserna. För västkusten innebär detta en utflyttning
            till 4 nautiska mil i Skagerack och 3 nautiska mil i Kattegatt.
            Innanför trålningsgränsen begränsas bl.a. trålning efter havskräfta
            genom att stora områden tas bort som tillåtna fiskevatten. Beslutet
            kommer att få stora negativa konsekvenser för yrkesfisket, framförallt
            det småskaliga kustnära fisket som det finns starka skäl att slå
            vakt om. Konsekvenserna på västkusten blir dels att stora delar
            av det kustnära trålfisket efter havskräfta försvinner, dels att
            det införs långtgående restriktioner för det kustnära flyttråls-
            och snörpvadsfisket inom nuvarande inflyttningsområden. Detta
            fiske efter sill och skarpsill med mycket små bifångster av andra
            arter, utgör ett viktigt underlag för den svenska beredningsindustrin.
            Vi anser också att själva beslutsprocessen hade gett ett annat
            resultat om en ingående dialog med yrkesfisket hade genomförts.
            Detta visar med all tydlighet den överenskommelse om trålfisket
            i Koster-Väderöfjorden, som kom till stånd efter en grundlig dialog.
            Inte minst viktigt var här kunskapsutbytet mellan fiskare, länsstyrelse
            och berörda kommuner. Överenskommelsen gav som resultat regler
            för ett långsiktigt hållbart trålfiske med stor acceptans hos
            berörda. Det hade naturligtvis varit av stort värde om en liknande
            dialog och miljöprövningsarbete genomförts för övriga delar av
            kusten, vilket man också önskar från fiskets sida.
          </p>
          <pb facs="riksdagen-motions-pdf/data/200304/mot_200304_MJ_0327/mot_200304_MJ_0327-0002.pdf"/>
          <p>
            2003/04:MJ327
          </p>
          <p>
            En effektivt artselekterande kräfttrål med fyrkantsmaskor och
            rist som släpper igenom nästan all fisk och ca sjuttio procent
            av den havskräfta som inte håller det föreskrivna minimimåttet
            är ett högst realistiskt alternativ till att förbjuda trålning
            inom stora delar av dagens fiskeområden. En annan del av problematiken
            är just att det kustnära fisket är småskaligt, vilket i sig är
            positivt. Fisket bedrivs med små båtar med besättning på en eller
            två man. Dessa båtar slås ut med de nya bestämmelserna då de inte
            är anpassade för alternativa fiskeplatser längre från kusten.
            Följden blir inte bara att ett antal fiskare förlorar sina försörjningsmöjligheter
            utan det påverkar också annan verksamhet som är kopplade till
            fisket, som t.ex. små varv, fiskauktioner, trålverkstäder och
            inte minst turismen. Vi säger med hänvisning till ovanstående
            nej till utflyttning av trålgränser på västkusten och anser att
            beslutet bör omprövas, med inriktning att med andra medel, som
            effektivt artselekterande redskap, via en bred överenskommelse
            skapa förutsättningar för ett långsiktigt hållbart fiske.
          </p>
          <p>
            Stockholm den 5 oktober 2003 Lars Tysklind (fp) Erling Bager
            (fp)
          </p>
        </div>
      </div>
    </body>
  </text>
</TEI>
