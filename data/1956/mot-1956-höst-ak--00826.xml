<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956-höst-ak--00826">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956_höst_ak__826/mot_1956_höst_ak__826-001.pdf"/>
      <fw xml:id="i-Qvb4qtewRzMDYHA6rrbGrt">
        Motioner i Andra kammaren, nr 826 år 1956 15
      </fw>
      <div xml:id="i-VkDp3EqaLXiaXiRdf9z6A8" type="motHeader">
        <div xml:id="i-TFa7dG5Jv7HrG52fdL5aY" type="motTitle"/>
        <div xml:id="i-MqVyTSnz5NY4doH8UYuMBQ" type="motSubmissionInfo"/>
      </div>
      <div xml:id="i-9aYC6L4nEz6Hi16BQ9o1nJ" type="motBody">
        <div xml:id="i-ARv6Lj8K56b76PSP7JdAmS">
          <p xml:id="i-P4p2GzUsRTTRuyS5UZ7cSw">
            Nr 826
          </p>
          <p xml:id="i-3GsJ4DYNoor3QBAf51vA61">
            Av herrar Boija och Carlsson i Tibro, i anledning av Kungl. Maj:ts
            proposition, nr 189, med förslag angående visst lotteri- förfarande
            i samband med återbetalning av överskjutan- de preliminär skatt.
          </p>
          <p xml:id="i-9PN9HfN7rVvGNFQwoTt3K2">
            I Kungl. Maj:ts proposition nr 189 föreslår statsrådet och chefen
            för finansdepartementet att riksdagen skall besluta utge skattepremieobliga-
            tioner, som endast får köpas av de medborgare som har återbäring
            på den inbetalda preliminära skatten. Endast en dragning skall
            äga rum, i april 1957, varefter kapitalbeloppet utbetalas med
            början den 10 maj. Syftet med denna operation är att åstadkomma
            en utjämning i fråga om fördelningen över kalenderåret av statens
            inkomster och utgifter. Visserligen är en sådan utjämning önskvärd,
            men den lär endast provi- soriskt och i mycket blygsam omfattning
            kunna ernås med det föreslagna skattepremielånet. Den konstruktiva
            lösningen måste bestå i en politik, som gynnar uppkomsten och
            fortbeståndet av en fri och obunden kapital- marknad med uppmuntran
            till ett ökat sparande på längre sikt. Därmed skulle staten också
            kunna ernå den likvida ställning som nu saknas. Den nu föreslagna
            anordningen torde endast i ringa utsträckning komma att leda till
            ett verkligt nysparande, och det sparande som eventuellt kan vinnas
            blir bundet under en mycket kort tid. Dessutom må erinras om att
            staten i andra sammanhang söker uppmuntra till ett premiesparande,
            med vilket skattepremielånet skulle komma att direkt konkurrera.
            Denna syn- punkt har förbigåtts i propositionen. Mest ägnat att
            inge betänkligheter i det framlagda förslaget är emeller- tid
            den återverkan dess genomförande kan få på marknaden för premie-
            obligationer. Då riksgäldsfullmäktige efter en interpellation
            i riksdagen i år vidtagit särskilda åtgärder för att stärka kursläget
            för premieobliga- tionerna skulle det vara egendomligt, om riksdagen
            nu skulle beordra ut- givning av obligationer till ett premielån
            med endast ett halvt års löptid och med så förmånliga vinstmöjligheter,
            att den omedelbara effekten kan befaras bli ett försvagande av
            hela den övriga premielånsmarknaden, vil- ken genom ovan nämnda
            åtgärder var på väg att saneras. Det må särskilt framhållas, att
            premielånen i den utformning de hittills haft synes ha ut- gjort
            en mycket lämplig form för uppsugning av köpkraftsöverskott hos
            den breda allmänheten och därtill bundit sparmedel på lång sikt.
            Även om den nu vidtagna åtgärden endast i ringa mån skulle minska
            allmän-
          </p>
          <pb facs="riksdagen-motions-pdf/data/1956/mot_1956_höst_ak__826/mot_1956_höst_ak__826-002.pdf"/>
          <fw xml:id="i-7hHf4XPDEwV8kBRJzzLk7q">
            16 Motioner i Andra kammaren, nr 826 år 1956
          </fw>
          <p xml:id="i-EVuPDhrmyv3vRptGqjLayd">
            hetens intresse och förtroende för de hävdvunna formerna av premielån
            så vore den eventuella vinsten av skattepremieobligationerna ändå
            för dyr- köpt. Från rent allmän synpunkt kan det knappast anses
            vara staten värdigt eller ägnat att stärka allmänhetens förtroende
            för vår ekonomiska politik att tillgripa improvisationer av detta
            slag i fråga om återbetalning av de pengar som erlagts i skatt
            utöver vad som enligt gällande skatteförfatt- ningar rätteligen
            bort utgå. Saken har även en konstitutionell sida. Normalt skall
            riksgäldsfullmäk- tige med stöd av sina allmänna av riksdagen
            givna fullmakter sköta sta- tens upplåning. I detta fall föreslår
            finansministern riksdagen att, utan att riksgäldsfullmäktiges
            mening om saken inhämtats, direkt besluta om ett nytt premielån
            som endast en viss kategori medborgare får köpa. Ge- nom att principfrågan
            kopplats samman med en begäran om anslag har propositionen remitterats
            till statsutskottet. Riksdagens kamrar skall allt- så besluta
            i ett låneärende utan att vare sig bankoutskottets eller riksgälds-
            fullmäktiges mening inhämtats. Under åberopande av det anförda
            får vi därför hemställa, att riksdagen måtte avslå Kungl. Maj:ts
            förevarande proposition nr 189.
          </p>
          <p xml:id="i-DP11aeVe6Cg2SpReC8Qr3V" type="date">
            Stockholm den 7 november 1956
          </p>
          <p xml:id="i-FmM5vmNi46zDELKuedzpBN" type="signatureBlock">
            Gustav Boija Harry Carlsson
          </p>
          <p xml:id="i-8926bg54HdQ9TAx8V4i611">
            Alfa Boktr., Stockholm 1956
          </p>
        </div>
      </div>
    </body>
  </text>
</TEI>
