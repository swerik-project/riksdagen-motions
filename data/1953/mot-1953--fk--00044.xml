<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__44/mot_1953__fk__44-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 44. 3
          </p>
          <p>
            Nr 44.
          </p>
          <p>
            Av herr Norling m. fl., angående försörjningen av oför- vållat
            arbetslösa.
          </p>
          <p>
            Under en följd av år har på grund av efterkrigstidens varubrist
            och den därpå följande av atlantpaktsstaterna igångsatta upprustningen
            rått en högkonjunktur och sysselsättning, som i Sverige borttagit
            så gott som all arbetslöshet. Samtidigt har industriföretagen
            inhöstat rekordhöga vinster, som möjliggjort för dem att lägga
            upp stora fonder, med motivering att dessa skulle vara en tillgång
            för att trygga sysselsättningen vid en ned- gående konjunktur.
            Vad värde denna försäkran haft, kan man avläsa genom de avskedanden,
            permitteringar och införande av korttidsarbete, som en del industriföretagare
            vidtog vid årsskiftet. Därigenom har frågan om hjälp vid arbetslöshet
            på nytt fått ökad aktualitet. Den frivilliga arbetslöshetsförsäkringen
            kan inte vare sig i nuvarande form eller med de förslag till ändringar,
            som 1951 års utredning om arbets- löshetsförsäkringen framlagt,
            på ett tillfredsställande sätt fylla de behov, som uppstår för
            arbetarna vid arbetslöshet. Därför måste denna fråga lösas på
            annat sätt. I det av 1951 års utredning framlagda betänkandet
            utgår man ifrån att endast 50 Z av nettoinkomstbortfallet skall
            kompenseras. Det betyder att en arbetslös får denna kompensation
            under förutsättning att hans normala nettoinkomst per år inte
            uppgår till högre belopp än 6 000 kronor. Om man utgår ifrån att
            det obestridligen är statens skyldighet att svara för försörjningen
            av den oförvållat arbetslöse, kan denna linje ej vara försvarlig.
            Av försäkringskassornas samtliga inkomster under verksam- hetsåren
            1935—1951 har staten bidragit med endast 24,1 4. I fråga om finansieringen
            av arbetslöshetsförsäkringen avvisar utredningen tanken på särskilda
            arbetsgivarbidrag och föreslår i stället höjda avgifter av de
            försäkrade. Härvid bör påpekas att den frivilliga försäkringen
            genom de fackliga organisationernas stadgar ålägger medlemmarna
            anslutning till försäkringen. Utredningen föreslår en höjning
            av avgifterna med 50 4 för att en genomsnittlig höjning av daghjälpen
            skall kunna bli 12 kronor. Vid en ökning av daghjälpen från 8
            kronor — nuvarande — till 15 kronor, skulle det statliga grundbidraget
            uppgå till kronor 4:50 och de försäk- rade själva få bidraga med
            3:25 av höjningen. Härtill får den försäkrade ytterligare en förhöjning
            av avgifterna på grund av ökade krav på fond- bildning, som skall
            svara mot den ökade daghjälpen, mot det försämrade penningvärdet
            och för att möta försämrade konjunkturer.
          </p>
          <pb facs="riksdagen-motions-pdf/data/1953/mot_1953__fk__44/mot_1953__fk__44-002.pdf"/>
          <p>
            4 Motioner i Första kammaren, nr 44.
          </p>
          <p>
            Särskilt måste man vända sig mot att utredningen helt befriat
            arbets- givaren från att bidraga till försäkringen. Staten och
            arbetsgivaren borde i stället tillsammans bekosta hela finansieringen
            av arbetslöshetsförsäk- ringen och försäkringstagaren vara helt
            befriad från direkta avgifter. Om utredningens förslag genomföres
            betyder detta att de försäkrade själva får betala 68 4 av kassornas
            inkomster, staten bidrager med 32 4. Mot detta förslag har de
            fackligt organiserade arbetarna ställt ett för- slag som innefattas
            i ett socialt program, som antagits av murar- och grov- arbetarfackföreningarna
            i Stockholm. Vi kan helt ansluta oss till riktlin- jerna i detta
            program, vilka innebär att staten skall garantera de ofrivilligt
            arbetslösa en inkomst, som möjliggör godtagbar livsföring. Arbetslöshets-
            ersättning skall utgå från och med den dag arbetslöshet inträtt
            till den dag den upphör. Arbetslös får inte avstängas från ersättning,
            om han vägrar mottaga arbete, som inte motsvarar hans kvalifikationer.
            Ungdom, som uppnått arbetsför ålder men ej erhållit arbete, skall
            ha rätt till ersätt- ning. Ersättning bör utgå i form av minimidagpenning
            och bostadsersättning. Minimidagpenningens belopp fastställes
            så, att den under normala för- hållanden täcker utgifterna för
            mat, kläder, kulturella behov och andra löpande omkostnader. Minimidagpenningen
            bör utgå lika till alla arbetslösa med 12 kronor per dag, förutom
            de av utredningen föreslagna make- och barntilläggen å respektive
            kronor 2:-— och 1:50. Samtliga belopp bör göras skattefria. Ett
            fastställande av barntilläggen till endast kronor 1:50 per dag
            kan dock bliva godtagbart endast under förutsättning att de allmänna
            barn- bidragen höjes till 500 kronor. Bostadsersättningens storlek
            bör vara lika med kostnaderna för innehavd bostad (hyra, årsavgift
            eller amorterings- och räntekostnader för egna hem samt bränslekostnader).
            Dessa krav kan inte grunda sig på ett svar på frågan om vad som
            skall vara att anse som ett godtagbart existensminimum, ty på
            den frågan har statsmakterna hittills vägrat att ge ett auktoritativt
            svar. Men ett genom- förande av förslaget skulle dock betyda ett
            steg fram emot ett förverk- ligande av denna tanke. Den lägst
            betalda yrkesgruppen i vårt land är fortfarande jordbruks- arbetarna.
            Nettodagsförtjänsten för en ogift jordbruksarbetare, alltså lönen
            med avdrag för skatten, uppgår enligt 1951 års utredning om arbets-
            löshetsförsäkringen till 16 kronor eller med 300 arbetsdagar lika
            med 4 800 kronor i nettoårsinkomst. Förslaget om 12 kronor i dagsersättning
            skulle för en ensamstående komma att motsvara 3 600 kronor i nettoårs-
            inkomst plus bostadskostnaderna. För en s. k. normalfamilj, man,
            hustru och två barn, skulle hjälpen vid arbetslöshet, om hustrun
            inte har förvärvs- arbete, komma att motsvara en nettoinkomst
            av 5 100 kronor plus bostads-
          </p>
          <pb facs="riksdagen-motions-pdf/data/1953/mot_1953__fk__44/mot_1953__fk__44-003.pdf"/>
          <p>
            Motioner i Första kammaren, nr 44. 5
          </p>
          <p>
            kostnaderna. Vill någon påstå att en sådan inkomst i nuvarande
            tider skulle överstiga vad som är erforderligt för ernåendet av
            ett godtagbart existens- minimum eller att man med detta belopp
            skulle riskera att nå vad man brukar kalla »gränsen för överförsäkring»?
            Staten bör ekonomisera ersättningen och därmed sammanhängande
            verk- samhet med medel, som uttages genom direkt beskattning,
            varvid de för arbetslösheten främst ansvariga, nämligen bolag
            och storföretagare, ålägges särskild skatt för att ge arbetslösa
            nödvändig inkomst. En lösning av frågan om de arbetslösas försörjning
            enligt dessa linjer förutsätter icke i första hand någon reformering
            av arbetslöshetsförsäk- ringen. Denna, som i huvudsak ekonomiseras
            genom avgifter från arbetarna, bör avskaffas eller också bibehållas
            enbart till tjänst för dem, som verk- ligen frivilligt med hjälp
            av egna medel vill skaffa sig förmåner utöver den arbetslöshetshjälp,
            som bör utgå med samma belopp till alla. Vad som i första hand
            bör reformeras är alltså de nuvarande bestäm- melserna om kontantunderstöd
            till icke försäkrade eller till &gt;utförsäkrade»&gt; arbetslösa. De
            som nu med hjälp främst av egna medel försäkrats mot ar- betslöshet
            bör befrias från de utgifter detta medför för såväl dem själva
            som deras fackliga organisationer och ändå tillförsäkras bättre
            förmåner än vad försäkringarna för närvarande ger. I anslutning
            till vad ovan sagts hemställer vi, att riksdagen beslutar att
            i skrivelse till Kungl. Maj:t an- hålla om förslag till sådan
            ändring av förordningen angående vissa statliga och statsunderstödda
            åtgärder vid arbetslöshet, som vi i motionen framfört.
          </p>
          <p>
            Stockholm i januari 1953.
          </p>
          <p>
            Anton Norling. Ola Persson. Gunnar Öhman.
          </p>
        </div>
      </div>
    </body>
  </text>
</TEI>
