<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-00890">
  <teiHeader>
    <fileDesc>
      <titleStmt>
        <title>Stärkande av kunskapen om religionens betydelse i internationella relationer</title>
        <author corresp="i-4BTx6VbUNJDqLqfkYqjnsE">av Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:890 av Tuve Skånberg (KD)</title>
          <idno type="rdwebb">H202890</idno>
          <rs type="number">890</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H202890/text</ref>
          <ref type="dokument_url_html">http://data.riksdagen.se/dokument/H202890</ref>
          <ref type="dokumentstatus_url_xml">http://data.riksdagen.se/dokumentstatus/H202890</ref>
          <ref type="docx">http://data.riksdagen.se/fil/C6709D75-0815-4924-A6CB-1CED8105D486</ref>
          <ref type="pdf">http://data.riksdagen.se/fil/6654A7CA-8D60-474F-95C5-3AC1E72EA781</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JWSNCqCYBXZ2jSzALkYHap" type="signed"/>
        <correspContext corresp="i-JWSNCqCYBXZ2jSzALkYHap">
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-Kgo4Wnssj61KinBd5JzAHd" type="submitted">
          <date when="2014-11-06"/>
          <time when="15:21:09"/>
        </correspAction>
        <correspAction xml:id="i-UZcYDCFftXEfyV5xjFW6sk" type="reviewed">
          <date when="2014-11-07"/>
          <time when="11:05:03"/>
        </correspAction>
        <correspAction xml:id="i-AN6pTDATyxNZwTihE7bsqm" type="referred">
          <date when="2014-11-12"/>
        </correspAction>
        <correspAction xml:id="i-LQYPY7SAudchbRpGXdsom7" type="assigned">
          <date when="2016-10-04"/>
          <time when="22:42:58"/>
        </correspAction>
        <correspContext corresp="i-LQYPY7SAudchbRpGXdsom7">
          <ref type="assignedTo">Utrikesutskottet</ref>
        </correspContext>
        <correspAction xml:id="i-8KhXfCWnvp57dudM6epS5s" type="behandlas_i"/>
        <correspContext corresp="i-8KhXfCWnvp57dudM6epS5s">
          <ref type="uppgift">2014/15:UU15</ref>
          <ref type="ref_dok_id">H201UU15</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2wvz2RUyKMvY3iGT87ASeW" type="motHeader">
        <div xml:id="i-S3NBgs4KJdwWPFgoBESg6i" type="motTitle">
          Motion till riksdagen 2014/15:890 av Tuve Skånberg (KD) Stärkande
          av kunskapen om religionens betydelse i internationella relationer
        </div>
      </div>
      <div xml:id="i-9DrDziv4gvvvBAHEhyHGt4" type="motBody">
        <div xml:id="i-PitznD76fsapEHVwYp4MWy" type="motProposal" subtype="förslag">
          <head xml:id="i-HdD7PWdCrXEh1zNxQW1Bkv">
            Förslag till riksdagsbeslut
          </head>
          <list xml:id="i-34KP5WNAhtjaUAprMM1wyq" style="ol">
            <item xml:id="i-dT5L4FJAyV36GwwsTxJjV">
              Riksdagen tillkännager för regeringen som sin mening vad som
              anförs i motionen om religioners betydelse för internationell
              kommunikation och dialog över religions- och kulturgränser.
            </item>
            <item xml:id="i-RxC91aFJ3omC1cVx2gMo9Q">
              Riksdagen tillkännager för regeringen som sin mening vad som
              anförs i motionen om vikten av utbildning för diplomater med inriktning
              på att bättre förstå religioners betydelse i internationella relationer.
            </item>
          </list>
        </div>
        <div xml:id="i-FfQ7W31pJERevBRszUYtJC" type="motContent">
          <head xml:id="i-BuN33f1yFhWpC4ifnCge5" type="h1">
            Motivering
          </head>
          <p xml:id="i-9pxU8e1xmANW5g4hdZY8zH">
            Religionsfriheten är en viktig del av de mänskliga rättigheterna,
            bl.a. kommer den till uttryck i FN:s och Europarådets rättighetsförklaringar.
            Europakonventionen ingår sedan 1995 i svensk lagstiftning genom
            medlemskapet i EU. Rättighetsförklaringarna står som garanter
            för att mänskliga fri- och rättigheter inte ska inskränkas.
          </p>
          <p xml:id="i-H4wpfFyKUGCL9qAn7cqn1x">
            Till religionsfriheten knyter FN:s allmänna förklaring om de
            mänskliga rättigheterna även grundläggande friheter som tanke-
            och samvetsfrihet. Artikel 18 i FN-deklarationen lyder: ”Envar
            har rätt till tankefrihet, samvetsfrihet och religionsfrihet.
            Denna rätt innefattar frihet att byta religion eller tro och att
            ensam eller i gemenskap med andra offentligt eller enskilt utöva
            sin religion eller tro genom undervisning, andaktsövningar, gudstjänst
            och iakttagande av religiösa sedvänjor.”
          </p>
          <p xml:id="i-L5yHqF43GYZ2WKXAKi9cUo">
            Som politiskt sekulärt land har Sverige och de nordiska länderna
            fått allt svårare att förstå religioners betydelse i internationella
            relationer. Sverige fick en lagstiftad religionsfrihet så sent
            som 1951. Fram till 1858 gällde konventikelplakatet i Sverige,
            som förbjöd andra religiösa möten än husandakten och svenska statskyrkans
            gudstjänst. Sverige bedöms i dag vara ett av världens mest sekulariserade
            länder. Religiösa människor och grupper riskerar därför, i högre
            grad än någon annan grupp, att mötas av oförståelse och diskriminering
            i vårt land. Kunskap om och förståelse för religiösa grupper riskerar
            att bli en blind fläck såväl hos allmänheten som i offentlig maktutövning.
            Religiösa människor och grupper måste ha rätt att bli respekterade
            för sin tros- och samvetsövertygelse även i Sverige.
          </p>
          <p xml:id="i-YYhvGtkaoPLWHoiCCaMzXv">
            Yttrandefriheten är en grund för demokratin. Yttrandefrihet är
            en förutsättning för ett demokratiskt statsskick. I Europakonventionen
            om mänskliga rättigheter står det skrivet om yttrandefriheten
            att ”denna rätt innefattar åsiktsfrihet samt frihet att ta emot
            och sprida uppgifter och tankar utan offentlig myndighets inblandning
            och oberoende av territoriella gränser”.
          </p>
          <p xml:id="i-DmBtcZ7YeCs7PjU1pp6Dmp">
            Med ökad kunskap om och förståelse för religioners inneboende
            dynamik och kraft kan man bättre hantera den fundamentala rätten
            till yttrandefrihet. Av hänsyn till andra människors tro och övertygelse
            och genom att visa ansvaret att avstå från hets mot vad medmänniskor
            upplever som heligt och därmed undvika kränkningar av deras tro
            och övertygelse, trots att man har en yttrandefrihet att yttra
            sig. Istället kan man nå en förtroendefull dialog över religions-
            och nationsgränser.
          </p>
          <p xml:id="i-NWXyhDZysQU1Uiw6nnPD8w">
            På samma sätt som det finns en negativ koppling mellan överträdelser
            av de mänskliga rättigheterna och hoten mot fred och säkerhet,
            finns det en positiv koppling mellan religionsfrihet och respekten
            för övriga mänskliga rättigheter. Sveriges utrikespolitik omfattar
            inte bara kampen för internationell rätt och mänskliga rättigheter
            utan också utvecklingsarbete och handel etc. En viktig del i arbetet
            är spridandet av demokrati och demokratiska värden. Även dessa
            områden berörs av bristen på religionsfrihet. I en studie av 59
            länder som presenterats vid Harvard University har forskarna kunnat
            belägga ett tydligt samband mellan förekomsten av religionsfrihet
            och ekonomisk utveckling. Vi behöver inte gå längre än till vårt
            eget land för att se vilken betydelse fri religionsutövning har
            haft för framväxten av demokratiska värden och det demokratiska
            samhället. Internationella undersökningar visar att för mellan
            85 och 95 procent av världens befolkning är religionen en del
            av livet.
          </p>
          <p xml:id="i-YWRdtAd2QKvKB9A2yS4E51">
            Tanke-, samvets- och religionsfrihet måste få vara i själva centrum
            av den mänskliga erfarenheten. Sveriges uppgift bör vara att utveckla
            dialogen mellan religioner och kulturskillnader.
          </p>
          <p xml:id="i-QeMLYYFFrNWPnEu37xxriY">
            Framtiden, globaliseringen, beroendet av omvärlden och kontakterna
            över nationsgränser fordrar seriösa och djuplodande dialoger baserade
            på ömsesidig respekt, öppenhet och tolerans. Religion som fenomen
            är viktigt för människor. I ett sekulariserat land som Sverige
            kan vi ha svårt att förstå den centrala roll som religionen intar
            i samhällen utanför vårt land. Därför är det av stor vikt att
            religionskunskap ges tillräckligt utrymme i svenska grundskolor
            och gymnasium. Religionsfriheten är en viktig mänsklig rättighet.
            Religionen och livsåskådningen berör det innersta i en människa
            och är ett uttryck för människans andliga behov. Därför slår ofta
            kränkningar av religionsfriheten hårt. I den mer sekulariserade
            västvärlden har begreppet kommit att mer och mer betyda friheten
            från religion, medan friheten till en religion inte anses vara
            lika viktig. Det religiösa uttryckets plats i det offentliga rummet
            eller den offentliga debatten betraktas med skepsis och inte sällan
            med förakt. Detta är problematiskt därför att ett sådant synsätt
            leder till dels att människors rätt kränks, dels att misstänksamhet
            odlas. Dessutom underlättar inte denna inställning pluralism och
            integration mellan människor med olika kulturer och religiös övertygelse.
            I andra delar av världen är friheten från religion ofta den springande
            punkten. Religionen används inte sällan som ett förtryckarinstrument
            och som ett sätt att härska över människor – inte minst kvinnor.
          </p>
          <p xml:id="i-WoKbGKiA1xVuYSD8tyMXgB">
            En kontinuerlig dialog mellan företrädare för olika religioner
            är ett måste för att undvika motsättningar. Det är viktigt att
            stärka kunskapen om och förståelsen för religioners betydelse
            i internationella relationer. Synnerligen angelägen är kunskapen
            och insikten hos internationella svenska aktörer som politiker
            och diplomater. Därför är det viktigt att riksdagen tillkännager
            för regeringen som sin mening vad som anförs i motionen om religionsutbildningens
            betydelse för internationell kommunikation och dialog över religions-
            och kulturgränser. Regeringen måste i regleringsbrev till Sida
            tydligare betona religionsdialogens betydelse.
          </p>
        </div>
        <div xml:id="i-J8dyCBWvK4cYyJJ3Dhih5Y" type="signatureBlock">
          <list xml:id="i-Ks668SrACeRWhBUP6pvNn5">
            <item xml:id="i-HEBRShZaHraJTJCwWB2ubR" who="i-4BTx6VbUNJDqLqfkYqjnsE" type="signature">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
