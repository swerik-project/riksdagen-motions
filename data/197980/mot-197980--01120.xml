<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01120">
  <teiHeader>
    <fileDesc>
      <titleStmt>
        <title>om åtgärder mot den ekonomiska brottsligheten</title>
        <author>av Olof Palme m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder mot den ekonomiska brottsligheten</title>
          <idno type="rdwebb">G3021120</idno>
          <rs type="number">1120</rs>
          <ref type="dokument_url_text">http://data.riksdagen.se/dokument/G3021120/text</ref>
          <ref type="dokument_url_html">http://data.riksdagen.se/dokument/G3021120</ref>
          <ref type="dokumentstatus_url_xml">http://data.riksdagen.se/dokumentstatus/G3021120</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>on (s)</name>
            <state type="partyAffiliation">
              <desc/>
            </state>
          </person>
          <person gender="man">
            <idno>i-DKX1MP4aaNtFZSpMKXCwY</idno>
            <name>OLOF PALME</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-WYkrZExE7jfwHjmfH1DPwg</idno>
            <name>INGVAR CARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-NLBMxEvbLF63U4eqdbsfQX</idno>
            <name>BENGT GUSTAVSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>HANS GUSTAFSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-VN8XwZzCEwCzeU3auzzX7t</idno>
            <name>LILLY HANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-SySN6qMqpcrxHXHJgwvJdT</idno>
            <name>LENA HJELM-WALLÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7iPA93ucfpYLfEjkeT9MSK</idno>
            <name>PAUL JANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7ugPcnmZ6J6FiS44UnXL54</idno>
            <name>GÖRAN KARLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PQWJzhaevKGbSNtPqoUeSA</idno>
            <name>VALTER KRISTENSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-KpoF1wWb4vZchJUXXg8UDL</idno>
            <name>LISA MATTSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-8rjVavTFp7UjLy1RbrHnia</idno>
            <name>THAGE PETERSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Y3UHBFKZGSVLwKDxeacG7e</idno>
            <name>ANNA-GRETA SKANTZ</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-SMtXkX9rqc6Nj3SiUsn8gT</idno>
            <name>INGVAR SVANBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-BDUhpvcffbkaomdPDBeK8T</idno>
            <name>LARS ULANDER</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-9C6mLQs4QzU7geZ2uSMUpe</idno>
            <name>ESSEN LINDAHL</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-HGfALYBg5SLYb8z1er3XK1</idno>
            <name>CURT BOSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-9CjDazXFvzcWCxA6Zkewr1</idno>
            <name>MAJ-LIS LANDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LQSbGXdxKnxXsPmHA2zMUi" type="signed"/>
        <correspContext corresp="i-LQSbGXdxKnxXsPmHA2zMUi">
          <note type="signatory" corresp="r-0"/>
          <note type="signatory" corresp="i-DKX1MP4aaNtFZSpMKXCwY"/>
          <note type="signatory" corresp="i-WYkrZExE7jfwHjmfH1DPwg"/>
          <note type="signatory" corresp="i-NLBMxEvbLF63U4eqdbsfQX"/>
          <note type="signatory" corresp="r-0"/>
          <note type="signatory" corresp="i-VN8XwZzCEwCzeU3auzzX7t"/>
          <note type="signatory" corresp="i-SySN6qMqpcrxHXHJgwvJdT"/>
          <note type="signatory" corresp="i-7iPA93ucfpYLfEjkeT9MSK"/>
          <note type="signatory" corresp="i-7ugPcnmZ6J6FiS44UnXL54"/>
          <note type="signatory" corresp="i-PQWJzhaevKGbSNtPqoUeSA"/>
          <note type="signatory" corresp="r-0"/>
          <note type="signatory" corresp="i-KpoF1wWb4vZchJUXXg8UDL"/>
          <note type="signatory" corresp="i-8rjVavTFp7UjLy1RbrHnia"/>
          <note type="signatory" corresp="i-Y3UHBFKZGSVLwKDxeacG7e"/>
          <note type="signatory" corresp="i-SMtXkX9rqc6Nj3SiUsn8gT"/>
          <note type="signatory" corresp="i-BDUhpvcffbkaomdPDBeK8T"/>
          <note type="signatory" corresp="i-9C6mLQs4QzU7geZ2uSMUpe"/>
          <note type="signatory" corresp="i-HGfALYBg5SLYb8z1er3XK1"/>
          <note type="signatory" corresp="i-9CjDazXFvzcWCxA6Zkewr1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1120/mot_197980__1120-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1979/80:1120
          </p>
          <p>
            av Olof Palme m. fl. om åtgärder mot den ekonomiska brottsligheten
          </p>
          <p>
            Den ekonomiska brottsligheten vållar samhället allvarliga skador.
            Många enskilda drabbas av ekonomiska och sociala skadeverkningar.
            Det allmänna —- och därmed ytterst medborgarna — lider stora ekonomiska
            förluster, inte minst genom skattebrotten. Lika allvarliga är
            de indirekta skador som den ekonomiska brottsligheten för med
            sig genom att bryta ned solidariteten i samhället. Samhällsanda
            och laglydnad undermineras. Därför måste den ekonomiska brottsligheten
            i alla dess former angripas med kraft. Genom undersökningar som
            på senare tid gjorts på olika håll har vi nu en ganska god bild
            av olika typer av ekonomisk brottslighet. Till stor del utgörs
            dessa av grova bedrägerier, grova skattebedrägerier och annan
            grov brottslighet, som till sin art inte skiljer sig från grova
            egendomsbrott i allmänhet. Det generellt kännetecknande för ekonomisk
            brottslighet — förutom att den till stor del riktar sig mot allmänna
            intressen — är att den är så komplicerad och svårutredd. Därför
            är också omfattningen av den ekono- miska brottsligheten fortfarande
            i stort sett okänd. De flesta bedömare är dock ense om att den
            ekonomiska brottsligheten, främst i form av skattebrott, årligen
            rör värden om åtskilliga miljarder kronor, och somliga vill snarare
            räkna i tiotals miljarder kronor. Vi har tidigare i motioner från
            socialdemokratiskt håll beskrivit den ekonomiska brottsligheten
            och gett exempel på en del av de förfaranden som tillämpas (se
            exempelvis motionen 1978/79:850). Vi har också pekat på sambandet
            mellan ekonomisk brottslighet och organiserad brottslighet. Kännetecknande
            för den ekonomiska brottsligheten är som förut antytts framför
            allt att den är svårupptäckt och svårutredd. I regel kommer brottsutredning
            inte till stånd förrän stora skador redan har inträffat. Det är
            därför nödvändigt att kraftfulla insatser görs inte bara för att
            uppdaga utan i första hand för att förebygga ekonomisk brottslighet.
            Enligt vår uppfattning måste ekonomisk verksamhet organiseras
            och kontrolleras så, att förutsätt- ningarna för och möjligheterna
            att bereda sig vinning genom ohederliga och skadliga metoder försvåras.
            För att uppnå detta krävs åtgärder på bred front från statsmakternas
            sida. En stor del av den ekonomiska brottsligheten riktar sig
            mot det allmänna. Det är naturligt att riskerna för ekonomisk
            brottslighet är störst i fråga om skatter och allmänna avgifter,
            eftersom det allmänna — i motsats till vad som är typiskt vid
            affärer mellan enskilda personer och mellan företag — inte kan
            kontrollera varje enskild transaktion. Det är framför allt inom
            skattesektorn
          </p>
          <pb facs="riksdagen-motions-pdf/data/197980/mot_197980__1120/mot_197980__1120-002.pdf"/>
          <p>
            Mot. 1979/80:1120 4
          </p>
          <p>
            som åtgärder mot ekonomisk brottslighet bör sättas in för att
            förebygga att brott kommer till stånd eller åtminstone på ett
            tidigt stadium avslöja pågående brott. Det utvecklas ständigt
            nya metoder att kringgå skattelagstiftningen. I samma takt som
            riksdagen genom punktlagstiftning fyller igen luckor i skattelagarna
            dyker det upp nya metoder att fly undan skatt. Det är därför naturligt
            att man sedan länge efterlyst ens. k. generalklausul mot skatteflykt.
            Sådana klausuler förekommer sedan lång tid tillbaka i flera västeuropeiska
            länder. Det förslag till lag mot skatteflykt som regeringen försommaren
            1979 överlämnade till lagrådet för granskning har inte getts en
            sådan utformning att lagstiftningen blir något effektivt instrument
            mot skatteflykt. Vi kräver därför att regeringen snarast lägger
            fram förslag till en effektiv generalklau- sul mot skatteflykt.
            Denna fråga behandlas närmare i en särskild motion. Även med en
            effektiv generalklausul finns det behov av punktlagstiftning mot
            skatteflykt. Vidare krävs en fortlöpande granskning av civillagstiftning-
            en från skatterättsliga synpunkter. För att anpassa lagstiftningen
            till utvecklingen och tidigt möta missbruk med punktlagstiftning
            behövs en noggrann bevakning av den skatteplanering som ständigt
            pågår inom näringslivet och på andra håll. De gransknings- och
            bevakningsuppgifter som här antytts bör ankomma på en särskild
            myndighet, en skatteflyktskommis- sion. Förslag härom tas upp
            i vår allmänna skattemotion. Erfarenheterna visar att ekonomisk
            brottslighet ofta har avslöjats genom taxeringsrevision och annan
            skattekontroll. Det är nödvändigt att skatte- myndigheterna utvecklar
            alltmer förfinade metoder för att finna indikationer som ger anledning
            till misstanke om skattebrott och motiverar kontrollin- satser.
            Det är också nödvändigt att skattemyndigheterna ges ökade resurser
            för uppdagande av skattebrott. Verksamheten bör i första hand
            riktas mot områden, där stora möjligheter till skattefusk finns.
            Också denna fråga behandlas närmare i den allmänna skattemotionen.
            En metod för att på ett tidigt stadium avslöja skattebrott kan
            vara ökad användning av ADB för att sammanställa olika slags uppgifter.
            Självfallet begränsar hänsynen till personlig integritet denna
            möjlighet, men såvitt angår näringsverksamhet väger detta intresse
            mindre tungt. Vidare döljs under talet om personlig integritet
            ibland ett intresse att försvaga samhällets möjligheter att genomföra
            den beskattning som riksdagen lagstiftat om. Det är nödvändigt
            att godta samarbete och informationsutbyte mellan olika myndigheter
            som ett medel för att förebygga och avslöja skattebrott. Vi vill
            i det sammanhanget hänvisa till motionen 1979/80:95 av Hilding
            Johansson (s) m. fl. med anledning av propositionen 1979/80:2
            med förslag till sekretesslag m.m. Valutakontrollen är otillfredställande.
            Möjligheterna är för stora både att genom löpande betalningar
            föra valuta ur landet för icke godtagna ändamål och att via utländska
            bolag låta tillgångar som rätteligen hade bort tas hem stanna
            i utlandet. I beskattningssammanhang har liknande frågor tagits
            upp
          </p>
          <pb facs="riksdagen-motions-pdf/data/197980/mot_197980__1120/mot_197980__1120-003.pdf"/>
          <p>
            Mot. 1979/80:1120 5
          </p>
          <p>
            till behandling både i riksskatteverkets utlandsgrupp och inom
            brottsföre- byggande rådet. De har också behandlats av skatteutskottet
            (SKU 1978/ 79:2), som i anledning av en socialdemokratisk motion
            i ämnet understrukit att samhället måste med kraft ingripa mot
            skatteundandragande i alla former. Kontrollåtgärder måste emellertid
            sättas in också av de valutavår- dande myndigheterna. Riksbanken
            måste i likhet med riksskatteverket kartlägga utlandstransaktioner,
            som syftar till att uppnå icke avsedda förmåner, och utveckla
            lämpliga kontrollmetoder. Riksbanksfullmäktige måste se till att
            erforderliga resurser ställs till förfogande för genomförande
            av behövliga kontrollåtgärder. Det bör ankomma på den utredning
            som ser över valutaregleringen att föreslå de ändringar som kan
            behövas i valutalag- stiftningen för att möjliggöra en mer effektiv
            bekämpning av den ekono- miska brottsligheten. Utredningens direktiv
            är i detta hänseende otillräck- liga. Näringslivet har under de
            senaste åren i allt högre grad tagit i anspråk lån och bidrag
            från staten. Det är självfallet angeläget att dessa medel kommer
            till användning på bästa sätt och inte missbrukas. För att kontrollera
            detta bör staten kunna uppställa som villkor för lån eller bidrag
            att den får all erforderlig insyn i det understödda företagets
            verksamhet, om statens insatser är av den storleksordning att
            en sådan kontroll är motiverad. I vissa fall bör staten utse styrelseledamot
            och/eller revisor-för företaget. Det bör övervägas om inte aktiebolagslagstiftningen
            bör ändras för att sådan styrelseledamot eller revisor skall kunna
            tillsättas utan att bolagsstämma behöver hållas. I ett vidare
            perspektiv bör utredas om inte företagsrevisorer generellt bör
            utses av opartiska organ och inrikta sig på en mera allmän bedömning
            av företagets verksamhet i form av utvidgad förvaltningsrevision.
            I det sammanhanget bör också övervägas möjligheten att kräva obligatorisk
            redovisning av revisorerna om hur företaget fullgör sina förpliktelser
            mot det allmänna. En sanktion mot ekonomisk brottslighet som äger
            rum under täckmantel av juridiska personer är att den brottslige
            åläggs personligt skadeståndsan- svar. Uppdagas brottsligt förfarande,
            inträder sådant skadeståndsansvar enligt allmänna rättsgrundsatser.
            För att förebygga risker för skador bör emellertid rörelse över
            huvud taget inte få bedrivas utan personligt ansvar, om inte den
            juridiska personen har ett tillräckligt eget kapital. Det är mot
            bakgrund härav ytterst allvarligt att den borgerliga riksdagsmajoriteten
            har fördröjt avskaffandet av femtusenkronorsbolagen. Erfarenheterna
            visar att ekonomisk brottslighet ofta kommer till stånd med hjälp
            av s. k. vilande bolag som aktiveras. Uppenbarligen är en förutsättning
            för att bolag skall kunna hållas vilande för sådana syften att
            inte ett större kapital behöver bindas i dem. I vissa situationer
            framstår den begränsning av ansvaret för skuld som följer med
            användandet av juridiska personer som illa motiverad. Som regel
          </p>
          <pb facs="riksdagen-motions-pdf/data/197980/mot_197980__1120/mot_197980__1120-004.pdf"/>
          <p>
            Mot. 1979/80:1120 6
          </p>
          <p>
            betalar seriösa företag sina dotterbolags skulder, om det behövs.
            Så sker emellertid inte alltid. I mindre seriösa sammanhang används
            den juridiska personens form just som ett instrument för att samla
            upp skulder och låta dem gå i graven med företaget. Det förtjänar
            övervägas om inte lagstiftning- en om juridiska personer bör ändras
            så att i vissa särpräglade undantagssi- tuationer fysisk eller
            juridisk person, som har ett bestämmande inflytande i en annan
            juridisk person, åläggs ett direkt ansvar för dennas skulder.
            Frågan bör utredas. Åtskillig ekonomisk brottslighet försiggår
            inom ramen för aktiebolag, som efter avslutad användning försätts
            i konkurs. Har konkursen skett i form av fattigkonkurs, dvs. när
            tillgångarna inte täcker konkurskostnaderna, är förutsättningarna
            stora att undgå upptäckt, eftersom i sådan konkurs skyldighet
            hittills inte har förelegat att anmäla gäldenärsbrott. Sådan anmälningsskyldighet
            föreslogs av den socialdemokratiska regeringen i propositionen
            1975/76:210. Denna proposition avslogs emellertid av den borgerliga
            riksdagsmajoriteten på hösten 1976. Nu har denna fråga sent omsider
            bringats till en lösning genom de reformer av konkurslagstiftningen
            som trätt i kraft vid årsskiftet. Det återstår att se, om de organisatoriska
            lösningar som de borgerliga partierna genomdrev i fråga om förvaltningen
            av de små konkurserna blir tillräckligt effektiva. I budgetpropositionen
            aviseras en proposition med förslag om konkurska- rantän, vilket
            innebär att en näringsidkare som har gått i konkurs, under vissa
            förutsättningar, skall kunna förbjudas att bedriva näringsverksamhet
            efter konkursen. Till denna fråga får vi återkomma när propositionen
            förelig- ger. De fackliga organisationerna har möjlighet att genom
            sin vetorätt enligt medbestämmandelagen hindra företag från att
            använda entreprenörer, när sådan användning kan antas medföra
            åsidosättande av lag. Denna möjlighet bör utnyttjas för att hindra
            att entreprenörer anlitas som åsidosätter sina skyldigheter att
            betala källskatt och sociala avgifter för de anställda eller vilkas
            verksamhet huvudsakligen består i olaga arbetsförmedling. De företag
            som anlitar entreprenörer och som tjänar pengar på att svart arbetskraft
            används bör göras i sista hand ansvariga för att skatt och sociala
            avgifter betalas för entreprenörernas anställda. Förslag med bl.
            a. denna innebörd redovisades i en departementspromemoria redan
            1976 (Ds Fi 1976:4). Förslag på grundval av promemorian bör snarast
            föreläggas riksdagen. Konsumentverket har i ett förslag om konsumentskydd
            vid bilreparationer föreslagit införande av näringsförbud som
            sanktion mot uppenbara missför- hållanden. Näringsförbudet skulle
            i det fallet innebära att verkstadsägare och andra i ledande ställning
            sysselsatta personer kunde meddelas förbud, t. v. eller för viss
            tid, att driva fordonsverkstad eller att i ledande befattning
            vara verksamma i sådan rörelse. Det förtjänar enligt vår mening
            att övervägas om inte en sanktion av denna typ också skulle vara
            lämplig vid vissa former av ekonomisk brottslighet. Inom branscher
            eller näringsgrenar där missbruk
          </p>
          <pb facs="riksdagen-motions-pdf/data/197980/mot_197980__1120/mot_197980__1120-005.pdf"/>
          <p>
            Mot. 1979/80:1120 7
          </p>
          <p>
            regelmässigt förekommer i mera påtaglig omfattning bör — om andra
            åtgärder bedöms otillräckliga — krav på tillstånd för verksamhetens
            bedrivande uppställas, dvs. införande av etableringskontroll.
            När ekonomisk kriminalitet riktas inte mot det allmänna utan mot
            enskilda personer sker detta ofta inom ramen för en svart lånemarknad,
            där olika låne- och affärstransaktioner avlöser varandra i en
            karusell som det efter hand blir omöjligt för offren att överblicka.
            Här får det allmänna i stor utsträckning inrikta sig på att försöka
            utreda brotten och bestraffa de skyldiga. I en del fall torde
            dock bankerna genom att offren även har normala krediter kunna
            få en inblick i affärer av detta slag och genom polisanmäl- ningar
            eller på annat sätt kunna bidra till att stoppa lånekarusellen
            på ett tidigt stadium. Det finns också anledning anta att banker
            ibland har medverkat till spekulationsaffärer med fastigheter.
            En bättre samhällelig kontroll över kreditströmmarna bör vara
            ägnad att motverka ekonomisk brottslighet. Samhällets inflytande
            i bankerna bör därför ökas. Det behövs också straffskärpningar
            i fråga om vissa typer av ekonomisk brottslighet. Främst gäller
            detta om förfaranden som hittills lämnats utan mera kännbara påföljder,
            trots att de är farliga för anställda eller kringboende samtidigt
            som de kan vara mycket lönsamma. Detta gäller exempelvis brott
            mot arbetarskydds- och miljöskyddslagstiftning. Dessa brott bör
            i straffvärde jämställas med andra brott som äventyrar människors
            liv och hälsa. Vid brott av den art som miljöbrotten representerar
            bör också företaget som sådant kunna åläggas ekonomiska sanktioner
            i form av företagsböter, beräknade med hänsyn tagen bl. a. till
            den vinst företaget berett sig genom det brottsliga förfarandet.
            I budgetpropositionen anför justitieministern att ett nyligen
            remissbehandlat förslag om företagsböter inte utan ytterligare
            överarbetning kan läggas till grund för några åtgärder samt att
            frågan f. n. övervägs inom justitiedepartementet. Riksdagen bör
            enligt vår mening uttala sig för att en sådan överarbetning görs
            och att den bedrivs skyndsamt. Även om det är viktigast att förebygga
            ekonomisk brottslighet, måste självfallet stora ansträngningar
            göras för att utreda och bestraffa sådan brottslighet, när den
            är ett faktum. Som förut antytts är detta ofta den enda möjliga
            insatsen från samhällets sida, när det gäller ekonomisk brottslighet
            riktad mot enskilda personer. Att utreda ekonomisk brottslighet
            är emellertid som förut anförts förenat med stora svårigheter.
            Brottsligheten har ofta hunnit pågå under lång tid och består
            till skillnad från annan kriminalitet inte av enskilda handlingar
            utan av ett ofta finmaskigt nät av olika affärstransaktioner som
            måste sättas i samband med varandra för att den brottsliga bilden
            skall framträda. Utredningen och lagföringen av sådan brottslighet
            måste därför anförtros välutbildade specialister. Ofta är det
            nödvändigt att anlita även utomstående expertis, framför allt
            i form av ekonomisk sakkunskap. De enskilda utredningarna binder
            ofta för lång tid åklagare och utredningsmän, varför ett förhållandevis
            stort antal tjänstemän
          </p>
          <pb facs="riksdagen-motions-pdf/data/197980/mot_197980__1120/mot_197980__1120-006.pdf"/>
          <p>
            Mot. 1979/80:1120 8
          </p>
          <p>
            som är inriktade på denna typ av brottslighet måste finnas till
            hands. Organisationen måste således successivt byggas ut. Det
            är också angeläget med ett förbättrat samarbete mellan berörda
            myndigheter, dvs. i första hand polis-, åklagar-, skatte- och
            kronofogdemyn- digheter, tullverket och riksbanken. Som ett första
            steg är det angeläget att regeringen skyndsamt vidtar åtgärder
            i enlighet med förslagen i promemo- rian Samordnad verksamhet
            mot den ekonomiska och den organiserade brottsligheten (PM 1979-05-23
            av RÅ, RPS, generaltullstyrelsen, RSV och riksbanken). På grund
            av det samband som ofta finns mellan ekonomisk och organiserad
            brottslighet och inte minst på grund av att utredningssvårigheterna
            ofta är av likartad karaktär, bör poliser och åklagare, som har
            till särskild uppgift att utreda den ekonomiska brottsligheten,
            också kunna sättas in mot organise- rad brottslighet av mera traditionellt
            slag. Om t. ex. häleriverksamhet bekämpas, leder detta till att
            det blir svårare för dem som stjäl kapitalvaror — ofta i syfte
            att finansiera sitt narkotikamissbruk — att få avsättning för
            det tillgripna. Bekämpande av den organiserade brottsligheten
            är därför av strategisk betydelse när det gäller att hålla efter
            brottsligheten i stort. Dessa förhållanden bör beaktas vid utformningen
            av polisens organisation för insatser mot den ekonomiska och organiserade
            brottsligheten. Som vi inledningsvis framhållit medför den ekonomiska
            brottsligheten en allvarlig fara för att samhällssolidariteten
            undergrävs. Ju längre den får utvecklas ohämmat, desto allvarligare
            blir riskerna för samhällsmoralen. Ett rättssamhälle kräver att
            lagarna efterlevs och att de gäller lika för alla. Åtgärder av
            den art som skisserats i denna motion för att bekämpa den ekonomiska
            brottsligheten bör normalt komma till stånd genom initiativ från
            regeringens sida. Med hänsyn till den passivitet som de tidigare
            borgerliga regeringarna visat när det gäller att reformera lagstiftningen
            och vidta andra åtgärder mot den ekonomiska brottsligheten bör
            dock riksdagen nu begära att regeringen snabbt vidtar åtgärder
            på dessa områden. Sammanfattningsvis bör enligt vår mening regeringen
            vidta följande åtgärder som ett led i bekämpandet av den ekonomiska
            brottsligheten: 1. Förslag till lagstiftning och organisatoriska
            insatser på skatteområdet i enlighet med våra förslag i särskilda
            motioner. 2. Omedelbara förbättringar av valutakontrollen. 3.
            Ändrade direktiv till kommittén (E 1977:03) med uppdrag att utreda
            med valutaregleringen sammanhängande spörsmål i syfte att få en
            effektiv valutakontroll. 4. Organisatoriska insatser och förslag
            till lagstiftning som innebär en bättre samhällelig insyn och
            kontroll i företag som får lån eller bidrag från staten. 5. Utredning
            om företagsrevisorernas ställning och uppgifter. 6. Utredning
            av frågan om att i vissa fall ålägga fysisk eller juridisk person
            som har ett bestämmande inflytande i annan juridisk person ett
            direkt ansvar
          </p>
          <pb facs="riksdagen-motions-pdf/data/197980/mot_197980__1120/mot_197980__1120-007.pdf"/>
          <p>
            Mot. 1979/80:1120 9
          </p>
          <p>
            för dennas skulder. 7. Förslag till lagstiftning på grundval
            av departementspromemorian (Ds Fi 1976:4) Ansvar för skatt vid
            entreprenad m. m. som ett led i samhällets åtgärder för att komma
            till rätta med s. k. grå arbetskraft. 8. Utredning av frågan om
            att införa näringsförbud som sanktion mot ekonomisk brottslighet
            även i andra fall än vid konkursmissbruk. 9. Undersökning av förutsättningarna
            för att införa etableringskontroll i branscher eller näringsgrenar,
            där skattebrottslighet och annan ekonomisk brottslighet har särskilt
            stor utbredning. 10. Införa bättre samhällelig kontroll över kreditströmmarna
            och förstär- ka samhällets inflytande i bankerna. 11. Förslag
            till straffskärpningar för bl. a. brott mot arbetarskydds- och
            miljöskyddslagstiftning. 12. Förslag till lagstiftning om företagsböter
            som påföljd vid ekonomisk brottslighet.
          </p>
          <p>
            13. Organisatoriska insatser och förslag till lagstiftning i
            syfte att intensifiera samarbetet mellan polis-, åklagar-, skatte-
            och kronofogdemyn- digheter, tullverket och riksbanken. 14. Organisatoriska
            åtgärder för att förstärka polisens insatser mot den ekonomiska
            och organiserade brottsligheten. Med hänvisning till vad som anförts
            hemställer vi att riksdagen som sin mening ger regeringen till
            känna vad som i motionen anförs om åtgärder mot den ekonomiska
            brottslighe- ten.
          </p>
          <p>
            Stockholm den 25 januari 1980
          </p>
          <p>
            OLOF PALME (s)
          </p>
          <p>
            INGVAR CARLSSON (s) BENGT GUSTAVSSON (s) HANS GUSTAFSSON (s)
            LILLY HANSSON (s) LENA HJELM-WALLÉN (s) PAUL JANSSON (s) GÖRAN
            KARLSSON (s) VALTER KRISTENSON (s)
          </p>
          <p>
            OLLE WESTBERG (s) i Hofors
          </p>
          <p>
            LISA MATTSON (s) THAGE PETERSON (s) ANNA-GRETA SKANTZ (s) INGVAR
            SVANBERG (s) LARS ULANDER (s) ESSEN LINDAHL (s) CURT BOSTRÖM (s)
            MAJ-LIS LANDBERG (s)
          </p>
        </div>
      </div>
    </body>
  </text>
</TEI>
