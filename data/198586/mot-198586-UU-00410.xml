<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-UU-00410">
  <teiHeader>
    <fileDesc>
      <titleStmt>
        <title>Vapenexporten</title>
        <author corresp="i-QD529ywv2NxNf9n1Uh7cuj">Pär Granstedt (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vapenexporten</title>
          <idno type="rdwebb">G902U410</idno>
          <rs type="number">U410</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/G902U410/text</ref>
          <ref type="dokument_url_html">http://data.riksdagen.se/dokument/G902U410</ref>
          <ref type="dokumentstatus_url_xml">http://data.riksdagen.se/dokumentstatus/G902U410</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QD529ywv2NxNf9n1Uh7cuj</idno>
            <name>Pär Granstedt</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ExBDEg8buwKLpLpK25FVJf" type="signed"/>
        <correspContext corresp="i-ExBDEg8buwKLpLpK25FVJf">
          <note type="signatory" corresp="i-QD529ywv2NxNf9n1Uh7cuj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_u_410/mot_198586_u_410-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:U410
          </p>
          <p>
            Pär Granstedt (c)
          </p>
          <p>
            Vapenexporten
          </p>
          <p>
            Den svenska vapenexporten har under senare år ökat kraftigt.
            Denna ut- veckling kan från många synpunkter upplevas som problematisk
            med hän- syn till Sveriges strävanden i andra sammanhang för fred
            och nedrustning. Samtidigt har formerna för vapenexporten, inte
            minst under det senaste året, varit föremål för en betydande debatt.
            Uppmärksammade exempel på hur svenska vapen vidareexporteras från
            de officiella mottagarländerna till stater som borde vara otänkbara
            som mottagare av svenska vapen har satt reglerna för den svenska
            vapenexporten i fokus för intresset. Vapenexport från Sverige
            är i princip förbjuden. Förbudet är dock för- enat med möjligheter
            till dispens efter prövning i varje enskilt fall. Grund- förutsättningen
            för att export av vapen skall kunna tillåtas är att det sker till
            länder som inte befinner sig i konflikt eller hotas av konflikt
            liksom att vapnet inte kan förväntas användas för förtryck av
            landets invånare. Tunga skäl kan anföras för att Sverige skall
            tillåta export av vapen i vissa fall. Dels är de längre produktionsserier
            som vapenexporten möjliggör en förutsättning för att begränsa
            utvecklingskostnaderna för vår inhemska va- penproduktion. Detta
            i sin tur spelar en betydande roll för våra möjligheter att tillgodose
            en någorlunda stor del av vårt eget vapenbehov med inhemsk produktion.
            Detta i sin tur är av betydelse för trovärdigheten av vår neutra-
            litetspolitik. Till detta kan läggas det rent principiella argumentet
            att andra länder som upprätthåller ett försvar i samma fredliga
            syfte som vi själva också bör ha samma rätt som vi gör anspråk
            på, nämligen att kunna köpa vapen på världsmarknaden. Att inte
            under några omständigheter tillåta vapenexport men själv uppträda
            som köpare av vapen kan med fog uppfat- tas som hyckleri. Förutsättningen
            för att en svensk vapenexport skall vara möjlig och tro- värdig
            med hänsyn till våra utrikespolitiska ambitioner i övrigt är dock
            att tillräckliga garantier skapas för att mottagarländer endast
            kan bli sådana som för en lika utpräglad yttre och inre fredspolitik
            som vårt eget land. Exempel på motsatsen undergräver utan tvivel
            tilltron till vår utrikespoli- tik, oavsett om vapnen når mottagarländer
            som är inblandade i inre eller yttre konflikter genom smuggling
            eller genom en alltför vid tolkning av exportreglerna. Att händelser
            som den vidareexport som förekommer från bl. a. Jugoslavien och
            Singapore inte får upprepas borde vara helt uppen- bart. Även
            många länder som på helt öppna vägar får vapen från Sverige kan
            dock ifrågasättas. Påtagligt är detta i fråga om Indonesien där
            det finns uppenbar risk att svenska vapen kommer till användning
            i utrotningskriget
          </p>
          <p>
            16
          </p>
          <pb facs="riksdagen-motions-pdf/data/198586/mot_198586_u_410/mot_198586_u_410-002.pdf"/>
          <p>
            på Östra Timor. Det kan också ifrågasättas om t. ex. Indien med
            sin latenta konflikt med bl. a. Pakistan är en lämplig mottagare
            av svenska vapen. Lika tveksam måste exporten vara till stormakter
            som med jämna mellanrum är inblandade i konflikter runt om i världen.
            Reglerna för svensk vapenexport har varit förmål för översyn och
            skärp- ning vid flera tillfällen. Trots detta så visar systemet
            fortfarande på bety- dande svagheter. Det vore därför motiverat
            att göra en ny samlad översyn av principerna för svensk vapenexport.
            En sådan översyn borde ta som utgångspunkt att vapenexport ej
            kan få förekomma till länder som är in- blandade i någon form
            av yttre eller inre konflikt eller som löper en påtaglig risk
            att bli inblandade i en sådan inom en inte alltför avlägsen framtid.
            Kraven på garantier mot vidareexport till sådana länder måste
            också skär- pas. En självklar regel borde vara att all export
            till länder varifrån det förekommer vidareexport i strid mot slutförbrukarintyget
            omedelbart stop- pas.
          </p>
          <p>
            Hemställan
          </p>
          <p>
            Med hänvisning till vad som anförts föreslår jag att riksdagen
            beslutar att hos regeringen hemställa om en översyn av reglerna
            för svensk vapenexport i syfte att skapa säkrare garantier mot
            att svenska vapen kommer till användning i konflikter mellan eller
            inom stater.
          </p>
          <p>
            Stockholm den 24 januari 1986
          </p>
          <p>
            Pär Granstedt (c)
          </p>
          <p>
            Mot. 1985/86 U410
          </p>
        </div>
      </div>
    </body>
  </text>
</TEI>
