<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-JuU-00030">
  <teiHeader>
    <fileDesc>
      <titleStmt>
        <title>med anledning av prop. 1997/98:55 Kvinnofrid</title>
        <author corresp="i-T576BDaw5pvVYLHtf4Pt4X i-T576BDaw5pvVYLHtf4Pt4X">av Lennart Rohdin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1997/98:55 Kvinnofrid</title>
          <idno type="rdwebb">GL02Ju30</idno>
          <rs type="number">Ju30</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GL02Ju30/text</ref>
          <ref type="dokument_url_html">http://data.riksdagen.se/dokument/GL02Ju30</ref>
          <ref type="dokumentstatus_url_xml">http://data.riksdagen.se/dokumentstatus/GL02Ju30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-T576BDaw5pvVYLHtf4Pt4X</idno>
            <name>Lennart Rohdin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-T576BDaw5pvVYLHtf4Pt4X</idno>
            <name>Lennart Rohdin</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5p3ursm5exfT6HJq74sxg8" type="basedOn"/>
        <correspContext corresp="i-5p3ursm5exfT6HJq74sxg8">
          <ref>Proposition 1997/98:55</ref>
        </correspContext>
        <correspAction xml:id="i-R8T5dKgVVUo6SPCpWbFEz5" type="signed"/>
        <correspContext corresp="i-R8T5dKgVVUo6SPCpWbFEz5">
          <note type="signatory" corresp="i-T576BDaw5pvVYLHtf4Pt4X"/>
          <note type="signatory" corresp="i-T576BDaw5pvVYLHtf4Pt4X"/>
        </correspContext>
        <correspAction xml:id="i-3cH1SKTayxNkt9q2ZatbuX" type="referral">
          <date when="1998-03-06"/>
        </correspAction>
        <correspAction xml:id="i-RKC4nASaGZJurEPV77rMN7" type="dismissal">
          <date when="1998-03-05"/>
        </correspAction>
        <correspAction xml:id="i-D58K14MPodnj5wTMd4AX4x" type="submission">
          <date when="1998-03-04"/>
        </correspAction>
        <correspAction xml:id="i-MJSFHEoWbqUqEyFmd1UB47" type="referral">
          <date when="1998-03-06"/>
        </correspAction>
        <correspAction xml:id="i-LoUY1ND4xNLe8qgVcqpKJF" type="dismissal">
          <date when="1998-03-05"/>
        </correspAction>
        <correspAction xml:id="i-7et99kyAem46w9f5UaBCb1" type="submission">
          <date when="1998-03-04"/>
        </correspAction>
        <correspAction xml:id="i-JegRhYgYc2QHshkKPN7jRe" type="assigned"/>
        <correspContext corresp="i-JegRhYgYc2QHshkKPN7jRe">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_JU_0030/mot_199798_JU_0030-0001.pdf"/>
      <div xml:id="i-WXLeS1QTRP45kj8N4hEYQF" type="motHeader">
        <div xml:id="i-2gp4tawoj1VpNBy2okJAae" type="motTitle"/>
        <div xml:id="i-S77uNuzrdqh1Q35hJTHnWX" type="motSubmissionInfo"/>
      </div>
      <div xml:id="i-EMSzRGcCBRNLtGfisRNKyw" type="motBody">
        <div xml:id="i-4Vcp3uvWHFvUPTZMHU9s5w">
          <p xml:id="i-HZ626EyHh5kuFjLn4ssUP8">
            1997/98 Ju30 Ju23—32
          </p>
          <p xml:id="i-YY4Ccdf9Rdmwpk5e55uJTp">
            Motion till riksdagen
          </p>
          <p xml:id="i-QGz4LW4Jtrcai69DWr7C3k">
            1997/98:Ju30
          </p>
          <p xml:id="i-SBCNjVYHkZmRV4WwsYoLKe">
            av Lennart Rohdin (fp) med anledning av prop. 1997/98:55 Kvinnofrid
          </p>
          <p xml:id="i-SNRV2f2LEqm1bh1nuUVQyS">
            Varje dag drabbas enskilda kvinnor av fysiskt våld — i många,
            kanske de flesta fall, utövat av den partner de lever eller levt
            tillsammans med. Fysiskt våld som också leder till kvinnans död.
            Det rör sig ofta om upprepad och över lång tid pågående misshandel.
            Det kan ske just därför att det rör sig inom ett slutet förhållande
            mellan två människor. Ett förhållande som ingåtts för att ge människor
            samhörighet men som i dessa fall utvecklas till en tortyrkammare.
            Eftersom det rör sig om ett slutet förhållande mellan två människor
            blir såväl offer som gärningsman utlämnade i sin ensamhet mycket
            längre, då omgivningen drar sig för eller har svårare att ingripa.
            När människor utsätts för fysiskt våld av en annan människa sker
            det inte alldeles för ofta — det sker alltid för ofta. Det är
            en av samhällets grundläggande uppgifter att skydda enskilda människor
            mot våld. När det gäller misshandlade kvinnor vet vi idag att
            det rör sig om ett stort misslyckande. Det ökande antalet anmälningar
            om fysiskt och sexuellt våld mot kvinnor är inte nödvändigtvis
            ett uttryck för att våldet ökar, utan kanske mer för att det tidigare
            rört sig om större mörkertal än vad vi idag kan acceptera. Det
            är därför synnerligen välkommet att regeringen nu äntligen lägger
            fram sin proposition om nya tag mot fysiskt och sexuellt våld
            mot kvinnor. Det kan inte beklagas nog att det dröjt så länge
            innan den av förre socialministern Bengt Westerberg våren 1995
            initierade Kvinnovåldskommissionen lade fram sitt slutbetänkande.
            Propositionens innehåll ger inte uttryck för att den socialdemokratiska
            regeringen tillfört frågan något väsentligt nytt — bara för senfärdighet
            och beslutsångest. Till de välkomna förslag som förs fram hör
            frågorna om grov kvinno- fridskränkning, utvidgningen av våldtäktsbrottet,
            könsstympning och stödet till frivilligorganisationers arbete.
            Det är vidare angeläget att de frågor som regeringen nu föreslår
            skall utredas ytterligare får en skyndsammare hantering än vad
            Kvinnovåldskommissionens förslag fått. Det jämställdhetsarbete,
            som drog igång på allvar under det radikala 60- talet, har på
            väldigt många sätt förändrat vår tillvaro. Förutsättningarna för
            ett mer jämställt liv, såväl i arbetsliv och politik som i hemmet,
            har förbättrats väsentligt för såväl kvinnor som män. Fortfarande
            tvingas emellertid väldigt många kvinnor kämpa mot fördomar och
            diskriminerande attityder, för att kunna hävda sin rätt till lika
            rättigheter och lika lön. Där är det fortfarande långt, långt
            kvar.
          </p>
          <pb facs="riksdagen-motions-pdf/data/199798/mot_199798_JU_0030/mot_199798_JU_0030-0002.pdf"/>
          <p xml:id="i-SRgFM4nErHPrMVFkh3Ac4L">
            Till det mest oacceptabla i många kvinnors vardag är emellertid
            som anförts fortfarande hotet om våld, misshandel och sexuella
            övergrepp. Kvinnofrid är ett i många sammanhang okänt begrepp.
            Det är skrämmande och helt oacceptabelt, att så många kvinnor
            ständigt skall behöva gå och vara på sin vakt gentemot kända och
            okända män. Det är en skam att kvinnojourer skall behöva finnas
            — men en räddning för många att de finns. De kvinnor som där gör
            en insats för sina medsystrar är värda mycket respekt och tacksamhet.
          </p>
          <p xml:id="i-EispkVdGgB2nkQbuUkZazy">
            Män och våld
          </p>
          <p xml:id="i-FNUJWv34s6ZhCYEETZ4X4L">
            Att kvinnor misshandlas kan aldrig ursäktas. Varje civiliserat
            samhälle måste dra en absolut gräns och göra allt för att beivra
            brott. Men våld mot kvinnor är inte uttryck för vare sig mäns
            natur eller könsroll. De flesta män slår varken kvinnor eller
            barn. De väldigt många män som inte slår är för den skull varken
            icke-män eller hämmade i sin manliga natur eller könsroll. De
            betydligt färre kvinnor som slår är för den skull vare sig män
            eller manliga. Bankrånare, valutaspekulanter, fortkörare, urkundsförfalskare
            m fl är också oftast män men ger inte uttryck för manlig natur
            eller manligt beteende. Alla medborgare har en moralisk skyldighet
            att ta avstånd från våld i samhället — också män. Men män som
            grupp har inte större moraliskt ansvar för att det våld som äger
            rum huvudsakligen begås av män — men av ett relativt fåtal. Icke-organiserat
            fysiskt våld som riktas mot män, kvinnor och barn är tvärtom mycket
            ofta uttryck för den enskilde förövarens vanmakt, oavsett om förövaren
            är man eller kvinna. Kanske är det ofta så i en mellanmänsklig
            konflikt, särskilt inom hemmets väggar, att en del män är underlägsna
            kvinnan på det verbala och emotionella planet och i relationen
            till gemen- samma barn. Överlägsenheten i fysisk styrka blir då
            i vissa fall vanmaktens uttryck. Och även då lika förkastligt.
            Fysiskt våld kan givetvis aldrig accepteras, ursäktas eller förringas
            av samhället, oavsett vilken förklaringen till detta är. Men för
            att problematisera något, så ingår alldeles för ofta också emotionellt
            eller psykiskt våld/misshandel i den mellanmänskliga konflikt
            som tar sig uttryck i fysiskt våld och misshandel. Inte heller
            där är det enbart en manlig företeelse; kanske är kvinnor representerade
            i något högre grad där, än när det gäller fysiskt våld. Känslokyla,
            ord och tystnad kan skada en människa lika djupt som slag. Ofta
            är det både män och kvinnor som drabbas när tillvaron inte håller
            för påfrestningarna. Detta slags psykiska eller emotionella våld
            är knappast möjligt för samhället att beivra — kanske inte heller
            lämpligt att överväga ens om det vore möjligt. Även om mycket
            skett när det gäller att förändra vårt samhälle i riktning mot
            ökad jämställdhet mellan män och kvinnor är Sverige fortfarande
            i stor utsträckning ett manssamhälle. Jämställdhet handlar ytterst
            om den enskilde individens rätt att själv kunna forma sin tillvaro
            utan tvingande traditioner eller fördomar. Inte att män och kvinnor
            skall vara så lika som möjligt. Det är de inte även om det självfallet
            finns stora variationer bland män och bland kvinnor. I ett jämställt
            samhälle görs inte allting till hälften av män och till hälften
            av kvinnor utan av människor oavsett om de är man eller kvinna.
          </p>
          <p xml:id="i-Snsovh8VRV6nu1my396NsJ">
            Mot. 1997/98Ju30
          </p>
          <p xml:id="i-LgfKSFyJqsQ2W4LCsJbc5N">
            54
          </p>
          <pb facs="riksdagen-motions-pdf/data/199798/mot_199798_JU_0030/mot_199798_JU_0030-0003.pdf"/>
          <p xml:id="i-FrDgDuQso6RfLPBvvE8tXY">
            Mot.
          </p>
          <p xml:id="i-Fidv3516GFZjEL5MvRn8AU">
            55
          </p>
          <p xml:id="i-AvAbQbBx13xubgwKAWQAnD">
            1997/98Ju30
          </p>
          <p xml:id="i-MHamC3xsk3FUJAZ9ciE2F6">
            Bristen på jämställdhet slår olika hårt mot enskilda män och
            kvinnor. Lika riktigt och nödvändigt som det är att lägga ett
            genusperspektiv på samhälls- analysen, lika klart är det att det
            för den enskilda kvinnan eller mannen inte ger det personliga
            svaret. Jämställdhetsarbetet har hittills i mycket handlat om
            hur kvinnor varit undantryckta och diskriminerade — och fortfarande
            är. Men i det moderna samhället utestängs också män från viktiga
            områden. I hem och i sociala relationer dominerar kvinnliga värderingar
            och förhållningssätt, som ofta utestänger män från att få delta
            utifrån sina förutsättningar, vilket gör att män kommer i underläge.
            Kvinnor känner ofta vanmankt inför oförstående män, som förnekar
            att kvinnor är utsatta för subtila utestängningsmekanismer i både
            arbetsliv, sam- hälle och politik, eftersom dessa präglas av manliga
            synsätt och värderingar, som blivit normbildande. Kvinnor kan
            med all rätt hävda att kvinnliga synsätt och värderingar har mycket
            att tillföra där. På samma sätt kan män känna vanmakt, när de
            i sin tur hör kvinnor säga, att om bara män tog sitt ansvar för
            hem och familj så skulle allt bli bra. Samtidigt som de upplever
            kvinnors oförståelse inför att hem och barn kan skötas på annat
            än kvinnors vis. Jämställdhet förutsätter att den som har makt
            och ansvar delar med sig både i hemmet, i arbetslivet och i politiken.
            Men det är inte alltid en fråga, som löses med politiska beslut.
            Det är därför djupt beklagligt att regeringen i propositionens
            ”Allmänna utgångspunkter” och i sitt fortsatta ordval i så hög
            grad förfaller till försåtliga resonemang kring våld mot kvinnor
            som uttryck för manssamhällets maktrelationer. Även om t ex 1096
            av männen i Sverige skulle vara benägna att ta till fysiskt våld
            mot en kvinna kan det aldrig ses som en förlängning av en ”obalans
            i maktförhållandet mellan könen”. Gör man det så implicerar detta
            att i princip alla män skulle vara benägna att använda våld mot
            kvinnor, vilket vore ett klart sexistiskt synsätt. Problemet är
            inte mäns förhållande till kvinnor i allmänhet utan de mäns förhållande
            till kvinnor som använder sig eller kan komma att använda sig
            av våld mot kvinnor. Att använda sig av försåtliga argument som
            att ”vanliga män” i alla samhällsställningar utövar våld mot kvinnor
            är inget argument för att det skulle vara ett i grunden manligt
            förhållningssätt. Män som misshandlar kvinnor, som utövar sexuellt
            våld, som missbrukar alkohol etc har störningar eller problem
            som är relaterade till individen och inte till vederbörandes samhällsställning
            och som därför förekommer i alla samhällsställningar. Också bland
            kvinnor, om än i mindre omfattning. Att dessutom bortse från de
            samband som alltför ofta finns mellan drogmissbruk, arbetslöshet
            och andra sociala problem och våld och övergrepp till förmån för
            ett närmast perverterat radikal-feministiskt synsätt är att dogmatiskt
            likt strutsen sticka huvudet i sanden. Regeringens argumentation
            blir extra allvarlig när man försöker ge den ett vetenskapligt
            sken. Utan att på något annat sätt dokumentera sitt påstående
            skriver regeringen: ”Det är numera väl dokumenterat, både i forskning
            och
          </p>
          <pb facs="riksdagen-motions-pdf/data/199798/mot_199798_JU_0030/mot_199798_JU_0030-0004.pdf"/>
          <p xml:id="i-5mTWAoWmZWiQGkFBVyXP2i">
            annan litteratur, att det våld som män riktar mot kvinnor ofta
            har sitt ursprung i och finner näring ur fördomar och föreställningar
            om mäns överordning och kvinnors underordning.” Maktrelationerna
            i samhället är i hög grad avgörande för att förstå bristerna i
            jämställdhet — därav nödvändigheten av att anlägga också ett genusperspektiv
            på analysen — men är ingen generell förklaring till varför enskilda
            män utövar fysiskt eller sexuellt våld mot kvinnor. Att hävda
            detta vore att generellt hävda att det hör till den manliga naturen
            eller kulturen att utöva fysiskt våld mot kvinnor. Det ligger
            väldigt nära det synsätt som präglade den av regeringen understödda
            ROKS-kampanjen ”Den man älskar aktar man.” Det vill inte ens regeringen
            göra så uttalat, även om man i svepande ordalag ändå hänvisar
            till ”den manliga kulturens kopplingar till våld mot kvinnor.”
            I dagens jämställdhetsdebatt är många män tysta. De tycker debatten
            domineras av mer eller mindre militanta feminister, åtminstone
            den debatt som hörs — den män hör — och här hör och uppfattar
            vi många gånger väldigt olika. Män tycker sig inte längre ses
            som part i kampen för jämställdhet — utan att de framställs som
            problemet. Då blir det mer könskrig än jämställd- hetsarbete.
            Men jämställdhet är inte någon kvinnofråga; den har män lika stor
            rätt till. I detta avseende innebär regeringens allmänna skrivningar
            ett allvarligt bakslag i arbetet för den nödvändiga jämställdheten.
          </p>
          <p xml:id="i-FEDwEhxt6o4s1mMEuH5KoC">
            Stöd till mansjourer
          </p>
          <p xml:id="i-BxbgtsgYbN4nedheQJP69e">
            När regeringen i mitten av 80-talet började jobba också med den
            moderna mansrollen insåg man att utsatta män också behöver stöd.
            Att vara utsatt har inget att göra med vem som bär hela eller
            del av ansvaret för krisen. Män i kris är dock ofta mer utsatta
            och mer ensamma än kvinnor, som alls inte alltid men ändå betydligt
            oftare har lättare att prata och lättare att vända sig till sina
            medsystrar. Utsatta män kan behöva tala med män i sin utsatta
            situation på samma sätt som utsatta kvinnor behöver stöd av kvinnor.
            Inom vård och omsorg är verksamheten — på grund av den könsuppdelade
            yrkesvärlden — ofta mycket kvinnodominerad. Stöd till mäns krishantering
            framhölls därför som en viktig insats. Fortfarande kämpar de fåtaliga
            ideella mansjourerna och de än färre professionella krishanteringscentra
            för män ofta i motvind. Visst kämpar också kvinnojourer då och
            då mot snäva resurser lokalt, men få ifrågasätter det självklara
            i deras existens. Det är därför glädjande med de ytterligare satsningar
            som nu föreslås i stödet till olika frivilligorganisationer. Stödet
            till kvinnojourernas arbete är viktigt. Det är av samma skäl viktigt
            att stöd också kan utgå till att utveckla mansjourernas verksamhet
            såväl lokalt som centralt. Stödet till mansjourer får emellertid
            inte enbart ses som en del av arbetet att motarbeta våld mot kvinnor,
            utan på samma sätt som för kvinnojourerna som ett stöd till arbetet
            att stötta utsatta män i kris. Det borde vara naturligt att Sveriges
            Mansjourers Riksorganisation fick samma roll i det allmännas stöd
            till arbetet med utsatta kvinnor och män som kvinnojourernas organisationer
            fått i regeringens jämställdhetsarbete. Män är inte bara
          </p>
          <p xml:id="i-LU4NoWwotaRfg58oNokGRB">
            Mot. 1997/98Ju30
          </p>
          <p xml:id="i-9y3xYRvcgBFEpJn1iRQXuf">
            56
          </p>
          <pb facs="riksdagen-motions-pdf/data/199798/mot_199798_JU_0030/mot_199798_JU_0030-0005.pdf"/>
          <p xml:id="i-W83FyZJAZf1gn8n1aS6nn2">
            Mot.
          </p>
          <p xml:id="i-GAQuUDJBJ9LWcwVQKpHfhG">
            57
          </p>
          <p xml:id="i-H3ab3Me9qfy4wq2QJkqiRb">
            1997/98Ju30
          </p>
          <p xml:id="i-3ZpYtV8iNfqQCyh2CPvv6Y">
            gärningsmän utan också offer i problem och kriser som drabbar
            människors relationer. Detta bör riksdagen ge regeringen till
            känna.
          </p>
          <p xml:id="i-aRD2xc3WZGy1fiFByHJtP">
            Utred kommunarrest!
          </p>
          <p xml:id="i-MVs2ZSsi17PsHsY3uKu6uE">
            Till det mest stötande i fråga om våld mot kvinnor hör de fall
            där män som belagts med besöksförbud ändå lyckas överträda detta
            och utsätta kvinnan för fortsatt ångest, våld och i en del fall
            med dödlig utgång. Detta är oacceptabelt. I dessa fall rör det
            sig om en våldshandling som beivrats av rättssystemet. Det är
            i sig synnerligen stötande att de åtgärder som krävs för att i
            fortsättningen skydda den utsatta kvinnan i många fall innebär
            ingrepp i hennes — offrets — integritet och rörelsefrihet. Detta
            bör i det längsta motverkas, men kan p g a omständigheterna tyvärr
            ändå inte helt uteslutas — av hänsyn just till hennes säkerhet.
            Mot denna bakgrund är det angeläget att den prövning regeringen
            inlett för att se i vilken utsträckning elektronisk fotboja kan
            användas får en skyndsam hantering. Erfarenhet från andra länder
            kan här påskynda regeringens egen prövning. Nyligen har också
            frågan om ”kommunarrest” för den som överträtt ålagt besöksförbud
            rests i debatten. Det vore självfallet ett mycket gravt ingrepp
            i grundläggande rättigheter för den enskilde, som samhället också
            slagit vakt om. Mot bakgrund av flera mycket allvarliga fall där
            besöksförbudet överträtts med för kvinnan förödande utgång, kan
            det ändå ifrågasättas om inte ett sådant ingrepp i vissa enskilda
            fall ändå vore försvarligt med hänsyn till den enskilda kvinnans
            rätt till säkerhet. Inte heller ”xommunarrest” skulle utgöra något
            fullständigt skydd men säkerligen ytterligare försvåra överträdelse
            av besöksförbud. Frågan bör därför ingå i den fortsatta översyn
            som regeringen gör, vilket riksdagen bör ge regeringen till känna.
          </p>
          <p xml:id="i-64MdwQD7YadYCb8SUUd5GL">
            Köp av sexuella tjänster
          </p>
          <p xml:id="i-Low3UnV86UmCdFox9V4Gg9">
            Få frågor är fortfarande så tabubelagda som de som har att göra
            med människors sexuella relationer. I grunden bör ett liberalt
            samhälle avhålla sig från att lägga sig i eller värdera människors
            sexuella läggning eller vanor så länge det rör sig om vuxna människor
            och inte är uttryck för tvångsövergrepp eller utnyttjande av beroendeförhållanden.
            Samhällets ingripanden skall ske till stöd för den som är svag
            eller utsatt — inte för att främja en viss syn på sexualitet eller
            sexuella relationer eller på motiven för sexuella vanor. Såväl
            inom prostitution som inom sexindustrin — och här finns säkerligen
            betydande beröringspunkter — torde det vara mycket vanligt att
            människors utsatta situation exploateras av dem som tjänar pengar
            på andra människor. Därav synen på t ex koppleri. Många prostituerade,
            varav de flesta är kvinnor, befinner sig i en socialt och mänskligt
            utsatt ställning, som gör att deras ”frivilliga” befattning med
            verksamheten bör ifrågasättas. Uppsökande och stödjande verksamhet
            för att förhindra människor att dras in i prostitution
          </p>
          <pb facs="riksdagen-motions-pdf/data/199798/mot_199798_JU_0030/mot_199798_JU_0030-0006.pdf"/>
          <p xml:id="i-TEuo1pxXsVoigVmMvGHWxR">
            liksom för att hjälpa dem att dra sig ur denna är därför ytterst
            angelägen. Det är ett av de främsta skälen mot att kriminalisera
            de prostituerade. En vanlig vanföreställning, som saknar tillfredsställande
            underlag, är att de män som köper sexuella tjänster skulle vara
            vilka män som helst, vanliga män i alla samhällsställningar. Särskilt
            upprörande tycks det för många vara när dessa framställs som ”vanliga
            familjefäder med stabila kvinno- förhållanden”. Här gör man samma
            felaktiga slutledning som i fråga om ”vanliga män” som misshandlar,
            drogmissbrukar etc. Människor med mänskliga och sociala problem
            och som förfaller till socialt icke önskvärda beteenden är icke
            vanliga människor — inte ens vanliga män. Men de åter- finns i
            alla samhällsställningar och även familjesituationer. Ofta rör
            det sig även då om ensamma och utsatta människor, vilket givetvis
            aldrig ursäktar deras beteende. Det finns därför ingen anledning
            att betrakta män som köper sexuella tjänster av prostituerade
            på annat sätt än de prostituerade, d v s människor som också behöver
            stöd och hjälp. Det torde i lika liten utsträckning underlättas
            genom en kriminalisering. Kriminalisering av ”torskarna” riskerar
            i stor utsträckning enbart att bli en moralisk förkastelsedom
            över något som många känner obehag eller rädsla inför — inte ett
            konstruktivt sätt att hjälpa människor i en utsatt livssituation.
            Förstärkta insatser på områden som sex- och &lt;samlevnadsupplysning,
            « föräldrautbildning, fortsatt jämställdhetsarbete och psykosociala
            insatser för dem som är i behov av detta bör göras. Regeringens
            förslag att kriminalisera köp av sexuella tjänster bör däremot
            avslås.
          </p>
          <p xml:id="i-RDUnGeaTSUHosbmAX6XgnQ">
            Hemställan
          </p>
          <p xml:id="i-U1YXBjrPBgZfbNjZYFzpYE">
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om män och våld, 2. att riksdagen som sin mening ger regeringen
            till känna vad i motionen anförts om stöd till mansjourer, 3.
            — att riksdagen som sin mening ger regeringen till känna vad i
            motionen anförts om kommunarrest för dem som överträder utdömt
            besöksförbud, 4. att riksdagen avslår förslag till lag om förbud
            mot köp av sexuella tjänster.
          </p>
          <p xml:id="i-CEwVfwb9EzMG6JS5dc1aUN" type="date">
            Stockholm den 4 mars 1998
          </p>
          <p xml:id="i-HJTh2BubeY99PpxrT858AM">
            Lennart Rohdin (fp)
          </p>
          <p xml:id="i-8JPdNxdsSgQdjJ4Wj5YLi3">
            Mot. 1997/98Ju30
          </p>
          <p xml:id="i-2Mv214hMybqSkgBkyo9VHF">
            Ze
          </p>
        </div>
      </div>
    </body>
  </text>
</TEI>
