<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00339">
  <teiHeader>
    <fileDesc>
      <titleStmt>
        <title>Hållbar sjöfart</title>
        <author corresp="i-5CH7vHLGXLfDB5Tn7xx95V">av Siv Holma m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hållbar sjöfart</title>
          <idno type="rdwebb">H102T339</idno>
          <rs type="number">T339</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T339/text</ref>
          <ref type="dokument_url_html">http://data.riksdagen.se/dokument/H102T339</ref>
          <ref type="dokumentstatus_url_xml">http://data.riksdagen.se/dokumentstatus/H102T339</ref>
          <ref type="doc">http://data.riksdagen.se/fil/A851C84B-1B49-4AC6-B569-42E8E8D67B8C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EfjoXe9q35pMAQCAoHeN9u" type="signed"/>
        <correspContext corresp="i-EfjoXe9q35pMAQCAoHeN9u">
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="numbering" xml:id="i-WLahPDXvRPwAZkqNqpdFNZ">
          <date when="2013-10-07"/>
        </correspAction>
        <correspAction type="submission" xml:id="i-MqbzwGYwP9vfk3tFfiU5XT">
          <date when="2013-10-03"/>
        </correspAction>
        <correspAction type="transfer" xml:id="i-5MFZ86Ee6ij13qLkJdNBiU">
          <date when="2013-10-03"/>
        </correspAction>
        <correspAction type="assigned" xml:id="i-T5abGH5kJkqJYvQZdLMYT1"/>
        <correspContext corresp="i-T5abGH5kJkqJYvQZdLMYT1">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-8WCPvvVRXanVPJ7VxyYYJv">
          <head xml:id="i-HbpF68NrDCHij3HrN5moUa">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 3
            </item>
            <item>
              4 Förutsättningar för svensk sjöfart 3
            </item>
            <item>
              5 Tonnageskatt 4
            </item>
            <item>
              6 Inför krav på kväverening i Östersjön 4
            </item>
            <item>
              7 Minska utsläppen och öka andelen förnybart inom sjöfarten 5
            </item>
            <item>
              8 Förenkla regelverket och minska kostnaderna för svensk flagg
              6
            </item>
            <item>
              9 Likställ konkurrensvillkoren i EU – för hållbar sjöfart 6
            </item>
            <item>
              10 Stärk arbetet för en efterlevnad av sjöarbetskonventionen
              7
            </item>
            <item>
              11 Stärk statliga investeringar i sjöinfrastruktur 7
            </item>
            <item>
              12 Förändra farledsavgifterna 8
            </item>
            <item>
              13 Förarbevis för vattenskoter 8
            </item>
          </list>
        </div>
        <div type="motProposal" subtype="förslag">
          <head xml:id="i-HKHmjRQfJJgx7hFaX3rXVL">
            2 Förslag till riksdagsbeslut
          </head>
          <list style="ol">
            <item xml:id="i-FYYTzHnqeEwazkEmZXXJix">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om tonnageskatt. 1
            </item>
            <item xml:id="i-EMahnkRM1wgAmCQpKyhNh2">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör återkomma med
              förslag på finansiering av en miljöfond för forskning och utveckling
              i miljöåtgärder för sjöfarten.
            </item>
            <item xml:id="i-5URCdciBkddqfuckDSJ6fm">
              Riksdagen tillkännager för regeringen som sin mening vad som
              anförs i motionen om att Sverige bör agera för att det inom PSSA-klassade
              områden blir möjligt att införa bindande regler för att förhindra
              sjöfart utan kväverening att trafikera området.
            </item>
            <item xml:id="i-6aRidkvVvFEF5ujyQvFy8w">
              Riksdagen tillkännager för regeringen som sin mening vad som
              anförs i motionen om att regeringen ska stimulera en omställning
              till förnybara drivmedel genom forskning, regleringar och nationella
              målsättningar.
            </item>
            <item xml:id="i-3DMWqo2Z7BS71Bc93TqX6Y">
              Riksdagen tillkännager för regeringen som sin mening vad som
              anförs i motionen om att regeringen bör uppdra åt Transportstyrelsen
              att återkomma med förslag på åtgärder för ett enklare regelverk
              och en högre kostnadseffektivitet för svensk flagg.
            </item>
            <item xml:id="i-MDPqe8mWsHBuQ3mTdJNp8G">
              Riksdagen tillkännager för regeringen som sin mening vad som
              anförs i motionen om att Sverige ska verka för att EU inför ett
              gemensamt fartygsregister med fastställda bemanningsregler.
            </item>
            <item xml:id="i-Bw2cjtvsFeAuRPTcwQuuUk">
              Riksdagen tillkännager för regeringen som sin mening vad som
              anförs i motionen om att tillämpningen av sjöarbetskonventionen
              tydligt och uttalat bör ingå i arbetet med Sveriges sjöfartsstrategi
              för framtiden.
            </item>
            <item xml:id="i-6RyMdvDbpE5JmopYrS3J7b">
              Riksdagen tillkännager för regeringen som sin mening vad som
              anförs i motionen om att ställa krav i statliga upphandlingar
              och exportsatsningar på att mänskliga rättigheter respekteras
              i såväl produktionsledet som transportledet.
            </item>
            <item xml:id="i-GRXSXYQ26UvszedwECmDfz">
              Riksdagen tillkännager för regeringen som sin mening vad som
              anförs i motionen om att regeringen bör utreda villkoren för att
              överföra finansieringen av Sjöfartsverkets verksamhet till statsbudgeten.
            </item>
            <item xml:id="i-NeFn2ib9nNqS17YZnXcsfN">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på system för farledsavgifter som främjar sjöfarten och ökar miljödifferentieringen
              av avgifterna.
            </item>
            <item xml:id="i-3Jwi8TxGxNuFYgXKPuYEe1">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på behörighet och åldersgräns för vattenskoteråkning.
            </item>
          </list>
          <p xml:id="i-6MXdj8jsrtJcYMZcQTCG5u">
            1 Yrkande 1 hänvisat till SkU.
          </p>
        </div>
        <div type="motContent">
          <head type="h1" xml:id="i-Euyu2o7rYJnKbNSiCRhseB">
            3 Bakgrund
          </head>
          <p xml:id="i-9Z4TUK9p4FMXNy7brUWzmB">
            Sjöfarten transporterar 90 procent av allt gods som importeras
            och exporteras i Sverige. Vår handel är därmed beroende av sjöfarten.
            Det är det mest energieffektiva transportslaget och förutom muddring
            och isbrytning är vattenvägar i princip underhållsfria och investeringskostnaderna
            därmed låga. Dessutom är trafiksäkerheten hög. Sverige har mycket
            långa kuststräckor och goda djupförhållanden till farleder i många
            hamnar.
          </p>
          <p xml:id="i-F2mfDRhC8e9UMsCcWswNGC">
            Att rena sjöfartens utsläpp och genomföra en konsekvent satsning
            på att lasta om gods från väg och järnväg till sjöfart är en nödvändig
            åtgärd i omställningen till ett hållbart transportsystem.
          </p>
          <head type="h1" xml:id="i-NjMuBYrDj4MjiQ2bjhkD2J">
            4 Förutsättningar för svensk sjöfart
          </head>
          <p xml:id="i-9YnDmkmv1QbEuSGhAExGhw">
            Vänsterpartiet vill ha en ekologiskt hållbar handelsflotta med
            stor andel svenskflaggade handelsfartyg där goda arbetsvillkor
            råder och där det dessutom ges större utrymme till att öka volymen
            på inrikes sjöfart.
          </p>
          <p xml:id="i-TxDtamsjdtrDV94QMQ6tqS">
            En väl fungerande sjöfart till och från svenska hamnar är en
            avgörande förutsättning för svensk industris möjligheter att frakta
            sina varor hållbart till världsmarknaden. Det finns även starka
            skäl att ha en stark inhemsk sjöfartsnäring för att kunna utforma
            de transporter som landets industri efterfrågar. Den säkrar den
            inhemska tillgången på sjöfartskompetens inklusive en stark miljö-
            och säkerhetsmedvetenhet och skapar sysselsättning inom sjöfartsnäringen
            men även inom industrin i övrigt. Den svenska kusten trafikeras
            fortfarande av bekvämlighetsflaggade fartyg som bedriver otillbörlig
            konkurrens mot svensk sjöfart. Detta resulterar ofta i undermåligt
            tonnage, hög olycksfallsstatistik och lågkostnadsbesättningar
            med dåliga anställningsförhållanden. Samtidigt krymper den svenska
            fartygsflottan. År 2009 fanns det ungefär 240 fartyg med svensk
            flagg. I dag har antalet nästan halverats och endast 125 stycken
            är svenskflaggade. Vänsterpartiet anser att svensk sjöfart inte
            ska konkurrera genom social dumpning eller undermåligt tonnage.
            Istället ska Sverige satsa på kvalitet med moderna, miljöanpassade
            och effektiva fartyg samt välutbildade besättningar.
          </p>
          <p xml:id="i-VE9swpWkk3TKEAwohDgMmv">
            Ett omfattande utredningsarbete har genomförts under de senaste
            åren i syfte att stärka sjöfartens konkurrenskraft. Vänsterpartiet
            förväntar sig att regeringen kommer med förslag till riksdagen
            som innehåller mer av konkreta lagförslag snarare än bara allmänna
            skrivningar i en välformulerad sjöfartsstrategi. Det krävs en
            handlingskraftig nationell politik för en stark sjöfartsnäring
            i Sverige.
          </p>
          <head type="h1" xml:id="i-WkcefL3YRzup62qtc2J9mc">
            5 Tonnageskatt
          </head>
          <p xml:id="i-YF4WuXDjXtS4cwSwZ6m4R2">
            En avgörande förutsättning för den svenska sjöfartens framtid
            är att kunna konkurrera på likvärdiga villkor med länder i Europa.
            Tonnagebeskattning finns i så gott som alla andra europeiska sjöfartsnationer,
            men inte i Sverige. Tonnagebeskattning ger förutsättningar för
            rederierna att långsiktigt planera sin ekonomi.
          </p>
          <p xml:id="i-GFbig1PZ2kHKqAxMXmF3uS">
            Tonnagebeskattning har utretts ett flertal gånger i Sverige och
            ett enigt skatteutskott har vid två tillfällen uttalat att det
            är angeläget att arbetet med att införa tonnageskatt påskyndas.
            Finansminister Anders Borg har vid interpellationsdebatter poängterat
            gång på gång att tonnageskatten måste analyseras i ett bredare
            perspektiv där även övriga stöd för sjöfarten beaktas. Regeringen
            har tillsatt ytterligare en utredning som ska återkomma med förslag
            senast 15 november i år. Vänsterpartiet menar att tonnagebeskattning
            redan utretts i tillräcklig omfattning och att det riskerar att
            skjuta upp ett införande av beskattning till 2015–2016.
          </p>
          <p xml:id="i-EQ4F7jnPpssascDyRwsisW">
            De sjöfarande industriländerna har infört tonnageskatt i syfte
            att försöka behålla en betydande rederinäring. Tonnageskatt behövs
            för att förhindra utflaggning och för att behålla en svenskflaggad
            handelsflotta. Regeringen bör återkomma med förslag på tonnageskatt.
            Detta bör riksdagen som sin mening ge regeringen till känna.
          </p>
          <p xml:id="i-CKWL4Vpny6ck3NmRXip6HV">
            Problem med den s.k. latenta skatteskulden inom rederinäringen
            måste bli föremål för nödvändiga förhandlingar med rederinäringen
            för att tonnageskatt ska kunna införas i Sverige. SEKO föreslår
            i Hållbar sjöfart – Handlingsplan för en konkurrenskraftig sjöfartsnäring
            (2013) införande av en övergångsmodell där delar av den latenta
            skatteskulden skulle kunna placeras i fond för utveckling av miljöåtgärder
            inom sjöfarten. Fonden skulle till exempel genom innovationer
            bidra till att underlätta branschens omställning till IMO:s (International
            Maritime Organization) skärpta svavelkrav. Vänsterpartiet anser
            att förslaget kan vara tillämpbart för att lösa ett problem som
            länge bromsat utvecklingen och som kan bidra till ökad hållbarhet
            för sjöfartsnäringen i Sverige.
          </p>
          <p xml:id="i-LiAUQVmBJCEc94a1mSmQKB">
            Regeringen bör skyndsamt återkomma med förslag om hur en del
            av den latenta skatteskulden hos rederierna under en övergångsperiod
            kan placeras i en miljöfond för forskning om och utveckling av
            miljöåtgärder för sjöfarten. Detta bör riksdagen som sin mening
            ge regeringen till känna.
          </p>
          <head type="h1" xml:id="i-HaJSa1ctjfs4xMCjWo6tm5">
            6 Inför krav på kväverening i Östersjön
          </head>
          <p xml:id="i-T7kRfurSjdZPBD8EbyXTbT">
            De internationella konventioner som reglerar sjöfarten förutom
            EU är främst de globala FN-konventionerna, havsrättskonventionen
            (Unclos) och IMO. Så kallade PSSA-områden (särskilt känsligt havsområde
            – Particularly Sensitive Sea Area) har skyddsåtgärder som begränsas
            av det man kommer överens om inom IMO och de måste ligga i linje
            med FN:s havsrättskonvention. Sådana områden är ekologiskt, socioekonomiskt,
            kulturellt eller vetenskapligt betydelsefulla. Östersjön är klassat
            som PSSA-område.
          </p>
          <p xml:id="i-AVXzinht9tnVmoxivM8DFi">
            Det finns anledning att inom konventionerna utveckla vad som
            är möjligt att reglera inom PSSA-områden. Idag finns det få regler
            som reglerar kväveutsläppen från fartyg. Resultatet av detta är
            att sjöfartens utsläpp av kväve har ökat dramatiskt när man jämför
            med t.ex. kväveutsläppen från vägtrafiken. I framtiden kommer
            sjöfartens utsläpp av kväve att överstiga samtliga landbaserade
            källors utsläpp om inte denna negativa utveckling kan brytas.
            Endast frivilliga initiativ från vissa färjerederier har resulterat
            i att en del färjor har kväverening. Hittills svaga miljökrav
            för sjöfarten har gjort att den är betydligt sämre miljöanpassad
            än vad den borde vara.
          </p>
          <p xml:id="i-WFKc9o1ymfNmrQXjCDcAwN">
            Det finns t.ex. inget krav på katalysator för att minska kväveutsläppen.
            EU har även beräknat att de stora fartygen är på väg att bli den
            största utsläppskällan av svaveloxid (försurning och hälsoproblem)
            och kväveoxider (övergödning och hälsoproblem) i EU. Redan år
            2020 förväntas sjöfarten svara för mer än 50 procent av svavel-
            och kväveutsläppen i Europa. Det finns väl beprövad katalysatorteknik
            som tar bort 90 procent av kväveutsläppen och följaktligen inga
            tekniska hinder för kväverening av fartyg. Sverige bör agera för
            att det inom PSSA-klassade områden blir möjligt att införa bindande
            regler för att förhindra sjöfart utan kväverening att trafikera
            området. Detta bör riksdagen som sin mening ge regeringen till
            känna.
          </p>
          <head type="h1" xml:id="i-AijRfTQFe5rE7SQNrmh8V3">
            7 Minska utsläppen och öka andelen förnybart inom sjöfarten
          </head>
          <p xml:id="i-QikHkbVN7HFWBn8iAnyAHW">
            För att sjöfartens goda miljöpotential fullt ut ska utnyttjas
            måste utsläppen bli renare. En långsiktigt hållbar sjöfart måste
            på sikt byta ut bunkeroljan mot förnybara drivmedel som till exempel
            biogas. I dag är dock utvecklingen sådan att utsläppen på land
            minskar medan utsläppen från fartyg ökar. Detta är ett resultat
            av att miljökraven varit allt för låga på sjöfarten under lång
            tid. Av tradition har olika typer av oljor använts som bränsle
            och inga rimliga alternativ har funnits tillgängliga. För att
            vända utvecklingen krävs ökade satsningar på forskning, regleringar
            samt investeringar.
          </p>
          <p xml:id="i-U6pAvm6HRtpp9H4v4Q1zKY">
            Norge använder sedan ett antal år LNG (flytande naturgas) i den
            kustnära sjöfarten. LNG ger lägre utsläpp av till exempel koldioxid,
            svavel och kväve och är därmed skonsammare för både natur och
            klimat. Vänsterpartiet anser därför att LNG bör användas under
            en övergångsperiod till helt förnybara bränslen inom begränsad
            del av transportsektorn, som till exempel passagerartrafiken till
            sjöss. För LNG-drift krävs dock omfattande investeringar och ett
            långsiktigt nationellt regelverk bör därför utarbetas.
          </p>
          <p xml:id="i-D2jqyYxi8NbiVQQqws2eh8">
            Norge har även infört skatt på kväveoxidutsläpp och skapat en
            kväveoxidfond. Om fartyg och rederier går med i fonden och vidtar
            åtgärder för att minska utsläppen av kväveoxider får de skattelättnader.
            Fonden delfinansierar olika åtgärder för att minska utsläppen
            och har lett till påtaglig reduktion av kväveutsläppen. Modellen
            borde vara möjlig även för Sverige att tillämpa.
          </p>
          <p xml:id="i-2g9Fd5xjSHW6NesScSByUZ">
            I en artikel i Ny Teknik (den 27 augusti 2013) bedömer den svenska
            gasbranschen att Sveriges sjö- och skärgårdstrafik har stora möjligheter
            att helt gå på förnybar gas till 2050. En förutsättning för en
            sådan utveckling, menar branschen, är att politiken bidrar med
            mål och nya styrmedel. Bland möjliga styrmedel föreslår de ett
            klimatcertifikatsystem för transportsektorn liknande det som finns
            för el samt en miljöfond för ny teknik och rena bränslen inom
            sjöfarten.
          </p>
          <p xml:id="i-KZympn28RDFdohkHK4j2qQ">
            För att uppnå vad som ovan anförts ska regeringen stimulera omställningen
            till förnybara drivmedel med forskning, regleringar och nationella
            målsättningar. Detta bör riksdagen som sin mening ge regeringen
            till känna.
          </p>
          <head type="h1" xml:id="i-C9r6EBGKAfN5sTFgYo35G6">
            8 Förenkla regelverket och minska kostnaderna för svensk flagg
          </head>
          <p xml:id="i-Y4TSTfMhtS6eAtWaDLjseh">
            Kostnaden för att flagga in till svensk flagg är betydligt högre
            än att flagga till likvärdiga sjöfartsnationer i Europa. Att tillämpa
            regelverket är i många fall även krångligare. Ett svenskflaggat
            fartyg som befinner sig långt från Sverige och behöver förnya
            sitt certifikat får genomgå en betydligt långsammare process än
            vad fallet är för exempelvis en norsk redare. För att göra svensk
            flagg mer attraktiv för både svenska och globala aktörer bör åtgärder
            som styr i sådan riktning tas fram. Regeringen bör uppdra åt Transportstyrelsen
            att återkomma med förslag på åtgärder för enklare regelverk och
            högre kostnadseffektivitet för svensk flagg. Detta bör riksdagen
            som sin mening ge regeringen till känna.
          </p>
          <head type="h1" xml:id="i-7fLLPDhsCvjDecb16ovAC4">
            9 Likställ konkurrensvillkoren i EU – för hållbar sjöfart
          </head>
          <p xml:id="i-XgcSaVCcAiM5dFFTr8kdMU">
            Sjöfartsnationerna inom EU konkurrerar internt genom olika typer
            av internationella register. Detta gör att fartyg kan ha en flagga
            utan att följa det landets regler när det gäller sjösäkerhet,
            arbetsrätt, skatter och socialförsäkringar. Sverige är ett av
            få länder som istället för register tillämpar TAP (tillfälligt
            anställd personal). Vänsterpartiet anser inte att TAP är en hållbar
            lösning då det innebär att sjömän utanför EU inte får samma lön
            och avlösningssystem som tillsvidareanställd personal.
          </p>
          <p xml:id="i-H6GhPtBAW3CN8pjLdwq9Ua">
            Vi delar SEKO:s bedömning att det krävs ett mer enhetligt system
            inom EU och att konkurrensen inom unionen genom olika typer av
            internationella register på sikt försvagar sjöfarten i Europa.
            Likställda konkurrensvillkor bör istället eftersträvas för att
            ge förutsättningar för en långsiktigt hållbar sjöfart.
          </p>
          <p xml:id="i-9FpgTH2wajBeUdGYt12mon">
            Sverige ska verka för att EU inför ett gemensamt fartygsregister
            med fastställda bemanningsregler. Detta bör riksdagen som sin
            mening ge regeringen till känna.
          </p>
          <head type="h1" xml:id="i-5XwEgM7nRo2dZZ7RCPkD2u">
            10 Stärk arbetet för en efterlevnad av sjöarbetskonventionen
          </head>
          <p xml:id="i-TDJd6S7nozzHzZ5EfyDszv">
            År 2012 beslutade riksdagen att Sverige skulle ansluta sig till
            ILO:s ( International Labour Organization ) sjöarbetskonvention
            och i augusti 2013 trädde den i kraft hos det trettiotal länder
            som ratificerat den. Konventionen tydliggör regler om arbetsförhållanden
            och mänskliga rättigheter ombord på fartyg och alla länder har
            ett ansvar för att de verkligen följs.
          </p>
          <p xml:id="i-KaNodhdYygt4xDsS2Cyy4p">
            Vänsterpartiet anser att sjöarbetskonventionen är ett viktigt
            verktyg för att fler sjömän ska få en trygg och säker arbetsmiljö.
            För att konventionen verkligen ska efterlevas krävs att Transportstyrelsen
            har resurser för nödvändigt tillsynsarbete och utarbetande av
            föreskrifter och rutiner. En intern och extern uppföljning av
            arbetet för efterlevnad av sjöarbetskonventionen bör enligt vår
            bedömning därför genomföras inom de närmaste åren.
          </p>
          <p xml:id="i-833BvQuf8TLTnrELpKgRXL">
            Tillämpningen av sjöarbetskonventionen bör tydligt och uttalat
            ingå i arbetet med Sveriges sjöfartsstrategi för framtiden. Detta
            bör riksdagen som sin mening ge regeringen till känna.
          </p>
          <p xml:id="i-MX2RnwCnSDFJNtHxQfh3HG">
            Staten kan även i övrigt stärka tillämpningen av sjöarbetskonventionen.
            I statliga upphandlingar och exportsatsningar ska krav ställas
            på att mänskliga rättigheter respekteras i såväl produktionsledet
            som transportledet. Detta bör riksdagen som sin mening ge regeringen
            till känna.
          </p>
          <head type="h1" xml:id="i-EBdsD5oD1ZEkZMgwMEBeSz">
            11 Stärk statliga investeringar i sjöinfrastruktur
          </head>
          <p xml:id="i-P3L26jQqQZosRbDrxF8uta">
            För en utveckling av svensk sjöfart behövs förbättrad sjöinfrastruktur.
            Sjöfartsverket finansieras inte som Trafikverket via anslag utan
            i huvudsak genom avgifter som verket tar ut för farledstrafikering
            etc. Dessutom är Sjöfartsverket av staten ålagt vissa avkastningskrav.
            Finansieringsmodellen leder till ojämlika konkurrensvillkor mellan
            trafikslagen och försvårar styrning mot trafik- och miljöpolitiska
            mål. Regeringen bör utreda villkoren för att överföra finansieringen
            av Sjöfartsverkets verksamhet till statsbudgeten. Detta bör riksdagen
            som sin mening ge regeringen till känna.
          </p>
          <head type="h1" xml:id="i-V1w7PNbqPE9L5cuCuTBDmE">
            12 Förändra farledsavgifterna
          </head>
          <p xml:id="i-L69L1K69jHDfdfY13qnzSp">
            Nuvarande farledsavgifter utgör en konkurrensnackdel för handelssjöfarten.
            Farledsavgifterna används för att täcka infrastrukturkostnader
            för fiskerinäringen, skärgårds- och fritidsbåtstrafiken samt kostnader
            för åtaganden hos Sjöfartsverket. Detta innebär att sjöfarten
            får en stor kostnadsbörda jämfört med andra trafikslag.
          </p>
          <p xml:id="i-4Uj1QB8gnPyqDN3kbhpbiG">
            Regeringen tillför tillfälligt extra medel till Sjöfartsverket
            de närmaste åren för att möjliggöra sänkta farledsavgifter. Vänsterpartiet
            stödjer detta förslag men anser att en permanent lösning måste
            tas fram för finansiering av farleder som inte missgynnar sjöfarten
            jämfört med andra trafikslag och samtidigt ökar miljödifferentieringen
            av avgiften.
          </p>
          <p xml:id="i-PM4aFwR482bHmR11L1yy43">
            Regeringen bör återkomma med förslag på system för farledsavgifter
            som främjar sjöfarten och ökar miljödifferentieringen av avgifterna.
            Detta bör riksdagen som sin mening ge regeringen till känna.
          </p>
          <head type="h1" xml:id="i-6m38bTssrsy3NqeoZRDddp">
            13 Förarbevis för vattenskoter
          </head>
          <p xml:id="i-5bgFe4SuTRioRWP7tusWjL">
            Vattenskotrar har blivit mycket populära under sommarhalvåret.
            Skoterkörning kan dock ge negativa effekter för naturlivet och
            innebära påtagliga störningar och risker för allmänheten. Inte
            minst under sommaren 2013 skedde flera allvarliga tillbud på grund
            av vårdslös körning med vattenskoter. Nuvarande reglering av vattenskoteranvändning
            har mycket stora brister till skillnad mot förhållandena för t.ex.
            motorcyklar och mopeder. I interpellationsdebatten (2012/13:507)
            begärd av Vänsterpartiet angående vattenskoteranvändning uttryckte
            infrastrukturminister Catharina Elmsäter-Svärd ett stort intresse
            för Vänsterpartiets förslag på krav på behörighet för vattenskotrar.
            Vänsterpartiet anser att en sådan reglering, samt krav på åldersgräns,
            rimligen måste ingå i det paket av restriktioner som skyndsamt
            måste tas fram av Havs- och vattenmyndigheten för att förbättra
            rådande förhållande på området.
          </p>
          <p xml:id="i-T5peGvLyLwLEGPkWqoGbUv">
            Regeringen bör återkomma med förslag på behörighet och åldersgräns
            för vattenskoterkörning. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-MKW8wmM5Phsb8JAvZwe7Gx">
              Siv Holma (V)
            </item>
            <item xml:id="i-947p3LHcPYXvuX7dN1qCQY">
              Torbjörn Björlund (V)
            </item>
            <item xml:id="i-EANNTfQYToWUaFfrETaKEp">
              Jens Holm (V)
            </item>
            <item xml:id="i-9yGwNHdiZboS2JAMz3oj54">
              Hans Linde (V)
            </item>
            <item xml:id="i-Mh45a91EevCi8RzATktyo5">
              Kent Persson (V)
            </item>
          </list>
        </div>
      </div>
    </body>
  </text>
</TEI>
