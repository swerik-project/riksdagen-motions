<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00226">
  <teiHeader>
    <fileDesc>
      <titleStmt>
        <title>Nedrustning av kärnvapen</title>
        <author corresp="i-4QSskNRajbqRG3PtACimqv">av Susanne Eberstein (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nedrustning av kärnvapen</title>
          <idno type="rdwebb">H002U226</idno>
          <rs type="number">U226</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U226/text</ref>
          <ref type="dokument_url_html">http://data.riksdagen.se/dokument/H002U226</ref>
          <ref type="dokumentstatus_url_xml">http://data.riksdagen.se/dokumentstatus/H002U226</ref>
          <ref type="doc">http://data.riksdagen.se/fil/D439EE96-98E4-4DA9-8C81-BF741B17D16D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4QSskNRajbqRG3PtACimqv</idno>
            <name>Susanne Eberstein</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QmG6o7okcKTV5qEWrUCEam" type="signed"/>
        <correspContext corresp="i-QmG6o7okcKTV5qEWrUCEam">
          <note type="signatory" corresp="i-4QSskNRajbqRG3PtACimqv"/>
        </correspContext>
        <correspAction xml:id="i-SWTrVtZUPXzShKRFJ41PBK" type="numbering">
          <date when="2012-10-04"/>
        </correspAction>
        <correspAction xml:id="i-JrEENFayMuXTMbsQGEvabj" type="submission">
          <date when="2012-10-03"/>
        </correspAction>
        <correspAction xml:id="i-26nXzb9NKrLVdfUHGkhDcr" type="transfer">
          <date when="2012-10-02"/>
        </correspAction>
        <correspAction xml:id="i-RCAQGDF41tqkuGkPybfVnW" type="assigned"/>
        <correspContext corresp="i-RCAQGDF41tqkuGkPybfVnW">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Y9xxXduuA5nm5FrErKseRr" type="motHeader"/>
      <div xml:id="i-NuqsoTe9LGwQvhENMLavTH" type="motBody">
        <div xml:id="i-RTG5e2LgGYcgFK9g2ri5vG" type="motProposal" subtype="förslag">
          <head xml:id="i-3MLA17TQ9dYqAa3uJYrEVx">
            Förslag till riksdagsbeslut
          </head>
          <list xml:id="i-LKXUWry7aN1SeoPJgsWDMP" style="ol">
            <item xml:id="i-FZEnbNYEX7i8mqkzcYxTAE">
              Riksdagen tillkännager för regeringen som sin mening vad som
              anförs i motionen om att Sverige ska verka för att de ca 200 Natobomberna
              av typ B61 flyttas från Europa och stödja de Natostater som har
              samma inställning samt verka för en ny säkerhetspolitisk ordning
              i Europa som ytterligare reducerar kärnvapnens roll.
            </item>
            <item xml:id="i-AbSLk7ku1yCQ9H9wiXrXDM">
              Riksdagen tillkännager för regeringen som sin mening vad som
              anförs i motionen om att Sverige ska verka för att arbetet med
              en konvention som totalförbjuder kärnvapen inleds.
            </item>
            <item xml:id="i-4kbmghp9kJywmspAeB3zoH">
              Riksdagen tillkännager för regeringen som sin mening vad som
              anförs i motionen om att Sverige på alla sätt, både inom EU och
              bilateralt, ska verka för att Pakistan ändrar sin position i frågan
              om förhandlingar om ett avtal som förbjuder produktion av fissilt
              material för kärnvapen samt i övrigt agera konstruktivt för att
              få till stånd förhandlingar om ett sådant avtal.
            </item>
            <item xml:id="i-QTBDtbjVAARaA4WabX39a4">
              Riksdagen tillkännager för regeringen som sin mening vad som
              anförs i motionen om att Sverige ska avsätta tillräckliga resurser,
              både finansiella och politiska, för att Sverige ska kunna ha en
              drivande roll vid översynskonferensen om NPT 2015 ett arbete som
              snarast ska inledas.
            </item>
          </list>
        </div>
        <div xml:id="i-PhjR8PnZLbuAsSN3Ut3AeE" type="motContent">
          <head xml:id="i-F7nAeMmqQSKsqa2Ua814fD" type="h1">
            Motivering
          </head>
          <p xml:id="i-J4pDpjqPNRBNLPqHTQqxWf">
            Tiden under 1990-talet kan beskrivas som en guldålder för multilateral
            nedrustningspolitik. Staterna lyckades förhandla fram en konvention
            som förbjöd kemiska vapen och införde en omfattande kontrollregim
            för att säkerställa att förbudet efterlevs, en särskild kommission
            med mandat från FN utvecklade verifikations- och kontrollmetoder
            för att nedmontera Iraks dåvarande program för massförstörelsevapen
            och en konvention som förbjöd kärnvapenprovsprängningar antogs
            1996.
          </p>
          <p xml:id="i-KXZb3uvQr3horydjPCtnnZ">
            Därefter kom en rad motgångar: provstoppsavtalet har inte trätt
            i kraft då ett tiotal nyckelstater fortfarande inte har ratificerat
            det, alla försök till förhandlingar i nedrustningskonferensen
            i Genève blockeras från 1998, begreppet verifikation av massförstörelsevapen
            diskrediterades inför invasionen av Irak 2003 och översynskonferensen
            av NPT 2005 var ett fiasko. Lägg därtill de indiska och pakistanska
            kärnvapenproven 1998, Nordkoreas återupptagande av plutoniumproduktion
            och test av kärnvapen, avslöjandet av en privat organisation under
            ledning av den pakistanske forskaren AQ Khan som sålde kärnvapenteknologi,
            Irans nukleära program i strid med FN-resolutioner, de klara beskeden
            från kärnvapenstaterna att de avsåg att modernisera sina kärnvapenarsenaler
            samt den direkt fientliga inställning som den amerikanska administrationen
            under president George W Bush hade gentemot multilaterala nedrustningsregimer.
            Det fanns således goda anledningar till både en cynism avseende
            kärnvapenstaternas ambition att leva upp till NPT Artikel VI,
            skyldigheten att inleda nedrustningsförhandlingar och en fruktan
            för att den multilaterala icke-spridningsregimen skulle falla
            samman.
          </p>
          <p xml:id="i-LJCtGtBZCozGXbnjCAaeNV">
            I dag har denna negativa trend till viss del brutits. President
            Obamas tal i Prag april 2009 där han stödde visionen om en värld
            utan kärnvapen, ett nytt Startavtal mellan USA och Ryssland om
            strategiska kärnvapenstyrkor, en ny amerikansk kärnvapendoktrin
            som till viss del minskar rollen för dessa vapen, samt en översynskonferens
            för NPT i maj 2010 som nådde vissa framgångar är alla tydliga
            exempel på en positiv utveckling. Den stora utmaningen nu är att
            dels bibehålla detta momentum och dels att säkerställa att konkreta
            framsteg görs med kärnvapennedrustning.
          </p>
          <p xml:id="i-knMhcARtqcH3yh7cXj5Vg">
            Ett åtagande från NPT-översynskonferens år 2000 som nu har återupprepats
            är staternas skyldighet att reducera rollen för kärnvapen i sina
            nationella säkerhetspolitiska doktriner. Efter en negativ utveckling
            under hela 2000-talet med gradvis ökad roll för kärnvapen verkar
            pendeln ha svängt igen i vissa länder. Den amerikanska kärnvapendoktrinen
            är något mer restriktiv än tidigare och franska och brittiska
            företrädare har försökt förtydliga tidigare uttalanden om ökad
            användbarhet till att återigen betona att deras kärnvapen enbart
            har en strategisk roll och inte en taktisk. Samtidigt spelar kärnvapen
            tyvärr en allt större roll för exmpelvis rysk säkerhetspolitisk
            doktrin, och det bör vara prioriterat att utveckla en säkerhetsstruktur
            i Europa som inkluderar Ryssland och minskar dess uppfattade behov
            av dessa vapen. Särskilt mot bakgrund av att avtalet om konventionella
            styrkor i Europa (CFE) för tillfället är vilande.
          </p>
          <p xml:id="i-EugUP6Q6WjHHN9qxS3r1pS">
            Under 20112012 fortsätter diskussioner inom Nato om vilken roll
            dess kärnvapen ska spela och där ingår även de ca 200 kärnvapen
            av typ B61 som finns lagrade på sex flygbaser i Europa. I flera
            länder, exempelvis Belgien, Tyskland och Nederländerna, finns
            det starka opinioner som stöder bortdragandet av dessa vapen,
            och även på högre politisk nivå har deras fortsatta existens ifrågasatts,
            exempelvis genom tyska utrikesministerns tydliga uttalande att
            vapnen bör tas bort från Tyskland. Ett borttagande av dessa vapen
            från Europa skulle även avsluta en rättslig anomali då man enligt
            NPT inte får ställa kärnvapen till förfogande för annan stat.
          </p>
          <head xml:id="i-ArWrVNLaQTrqTL9f2xrG14" type="h2">
            Rättsligt ramverk för en värld fri från kärnvapen behovet av
            att påbörja arbetet med en konvention som förbjuder kärnvapen
          </head>
          <p xml:id="i-TvXHY5VK15F6bk3W7QzR26">
            När nu även den amerikanske presidenten har anslutit sig till
            visionen om en värld fri från kärnvapen är det hög tid att börja
            en seriös diskussion om vilka beståndsdelar en global kärnvapenfri
            regim ska innehålla. Bland icke-statliga organisationer och experter
            har sådana diskussioner förts men världens stater har undvikit
            detta. I en sådan regim är det legala ramverket av största betydelse,
            och det är därmed dags för världens stater att börja diskussioner
            om en internationell konvention som totalförbjuder kärnvapen.
            Försök till detta har gjorts av vissa stater, bl.a. har Malaysia
            m.fl. lagt fram resolutioner i FN:s generalförsamlings första
            utskott samt på översynskonferenser om NPT, men kärnvapenstaterna
            samt EU inklusive Sverige har dock varit negativa till detta.
          </p>
          <head xml:id="i-TNAkdgddksZ2VEijYeXtS4" type="h2">
            Pakistans veto mot förhandlingar om en konvention som förbjuder
            tillverkning av fissilt material för kärnvapen (FMCT)
          </head>
          <p xml:id="i-4qJ8kHPqhqPsn9C2iRad7s">
            Sedan 1995 har det funnits en överenskommelse mellan staterna
            om att inleda förhandlingar om en konvention som ska förbjuda
            tillverkning av fissilt material för kärnvapen. Detta har dock
            blockerats, liksom alla andra förhandlingar vid FN:s nedrustningskonferens,
            beroende på främst skiljaktigheter mellan USA, Ryssland och Kina
            om behovet av förhandlingar om kapprustning i rymden som kopplats
            till arbete med FMCT. I augusti 2009 lyckades man överkomma detta
            hinder, och konferensen antog ett arbetsprogram där förhandlingar
            om FMCT skulle inledas i januari 2010. När dessa inleddes valde
            Pakistan att som enda land lägga in ett veto och då nedrustningskonferensen
            arbetar på konsensusbasis kunde inga framsteg göras. Att ett enda
            land blockerar förhandlingar om ett avtal som världens stater
            vill ha är mycket bekymmersamt och ställer dels frågan om vad
            världens stater gör för att förmå Pakistan att ändra sin position
            och dels vad som kan göras för att effektivisera nedrustningskonferensen,
            alternativt hålla förhandlingar utanför den i syfte att undkomma
            konsensusdilemmat.
          </p>
          <head xml:id="i-CGxeXPk9hE6C7NgE8io6h5" type="h2">
            Förberedelse inför översynskonferensen om NPT 2015
          </head>
          <p xml:id="i-VcKi8J8Vx8U86bnCoRgY1z">
            Icke-spridningsavtalet (NPT) har sedan avtalet trädde i kraft
            1970 haft översynskonferens vart femte år. Några av dessa har
            varit framgångsrika, t.ex. 1995 då avtalet förlängdes och 2000
            då man antog de s.k. 13 stegen mot nedrustning, och andra har
            varit misslyckade, t.ex. 2005 då man inte lyckades anta ett slutdokument
            och nedrustningsfrågorna knappt diskuterades. Översynskonferensen
            2010 placerar sig någonstans mellan framgång och misslyckande
            då man lyckades anta ett slutdokument som återtog en del positioner
            om nedrustning som försvagats 2005, men samtidigt var mindre långtgående
            avseende artikel VI och nedrustningsfrågorna än vad majoriteten
            av staterna ville se. Inför nästa översynskonferens som kommer
            att äga rum 2015 är de flesta nedrustningsfrågorna fortfarande
            mycket relevanta. Kärnvapenstaterna moderniserar sina kärnvapenarsenaler,
            vilket visar att de avser att behålla dem i överskådlig framtid
            och dessa vapen spelar fortfarande en betydande roll i deras säkerhetspolitiska
            doktriner. Den frustration som finns bland icke-kärnvapenstater
            över denna situation är fortfarande mycket stark, och risken att
            översynskonferensen 2015 blir ett misslyckande är reell. Ett sådant
            skulle givetvis skada icke-spridningsregimen.
          </p>
          <p xml:id="i-LjbXnyULEruxqipEWhgb58">
            Inför översynskonferensen 2000 tog Sverige ett initiativ tillsammans
            med en grupp viktiga icke-kärnvapenstater att bilda den s.k. New
            Agenda Coalition (NAC). NAC fungerade som huvudmotpart till kärnvapenstaterna
            under konferensen och fick ett avgörande inflytande på slutdokumentet
            med de s.k. 13 stegen. Arbetet inom NAC inför översynskonferensen
            började redan 1998, vilket innebar att man var väl förberedd.
            Sedan dess har det gått mer än 10 år och det är möjligt att den
            politiska utvecklingen, både internationellt och i respektive
            NAC-land, har inneburit att NAC inte längre är det mest effektiva
            forumet att driva dessa frågor, eller så är det mycket möjligt
            att NAC-länder som bl.a. Egypten, Brasilien och Sydafrika är just
            sådana länder som Sverige ska agera med för att driva på nedrusningen
            av kärnvapen. Alldeles oavsett visar erfarenheten att ska Sverige
            spela en roll vid nästa översynskonferens måste ett målinriktat
            arbete med tillräckliga resurser anslagna inledas redan nu.
          </p>
        </div>
        <div xml:id="i-CgH41TnYrnkqX9jK9WEcT5" type="motSignatures">
          <list xml:id="i-KR5khxAkDPU68jXGesCuPm">
            <item xml:id="i-RShsaR1HXrfGAdpAR32P43">
              Susanne Eberstein (S)
            </item>
          </list>
        </div>
      </div>
    </body>
  </text>
</TEI>
