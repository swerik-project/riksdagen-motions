<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-02349">
  <teiHeader>
    <fileDesc>
      <titleStmt>
        <title>med anledning av prop. 2022/23:74 Sveriges medlemskap i Nato</title>
        <author corresp="i-PjQgLPLrkyDV2oYQfyuWq2">av Märta Stenevi m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2349 av Märta Stenevi m.fl. (MP)</title>
          <idno type="rdwebb">HA022349</idno>
          <rs type="number">2349</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA022349/text</ref>
          <ref type="dokument_url_html">https://data.riksdagen.se/dokument/HA022349</ref>
          <ref type="dokumentstatus_url_xml">https://data.riksdagen.se/dokumentstatus/HA022349</ref>
          <ref type="pdf">https://data.riksdagen.se/fil/7C6F5008-3DEE-4E84-A8D4-D5B861B82213</ref>
          <ref type="docx">https://data.riksdagen.se/fil/E841387F-48A2-41FA-B059-A0285E7ECD45</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PjQgLPLrkyDV2oYQfyuWq2</idno>
            <name>Märta Stenevi</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PQe8EhNJDXHurGqmN1U5hD</idno>
            <name>Jacob Risberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XNt7eWTuNMW1Ce4R4bYMT</idno>
            <name>Leila Ali Elmi</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-6EELQ8G6wLhYTcTKBKGQdF</idno>
            <name>Daniel Helldén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-JDd3G3miMyra3Ja6NFaSon</idno>
            <name>Marielle Lahti</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Perad9eGoCowJz44FjB2ei</idno>
            <name>Bassem Nasr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ck8YV7XGXAaTeQVc1gNjXM" type="basedOn"/>
        <correspContext corresp="i-Ck8YV7XGXAaTeQVc1gNjXM">
          <ref>Proposition 2022/23:74</ref>
        </correspContext>
        <correspAction xml:id="i-HUQNU8tgKiJEW63RbUYmRL" type="signed"/>
        <correspContext corresp="i-HUQNU8tgKiJEW63RbUYmRL">
          <note type="signatory" corresp="i-PjQgLPLrkyDV2oYQfyuWq2"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-PQe8EhNJDXHurGqmN1U5hD"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-XNt7eWTuNMW1Ce4R4bYMT"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-6EELQ8G6wLhYTcTKBKGQdF"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-JDd3G3miMyra3Ja6NFaSon"/>
          <note type="signatory" corresp="i-48Dg2ScegN8mpc2UJq5sE2"/>
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-Perad9eGoCowJz44FjB2ei"/>
          <note type="signatory" corresp="i-FDkKvDMncsBnE8nzn8d1Re"/>
          <note type="signatory" corresp="i-9fsFw1TuALNQWZGH3AZGpj"/>
          <note type="signatory" corresp="i-DAzwuDmrMCAk4CXBrm86y5"/>
          <note type="signatory" corresp="i-XYorBBswJHmzvkzAvCFPDM"/>
        </correspContext>
        <correspAction xml:id="i-3EidcxkeHKCjqj9bGDwrTu" type="submitted">
          <date when="2023-03-13"/>
          <time when="15:17:46"/>
        </correspAction>
        <correspAction xml:id="i-XMbDhKp2GM2iVff3RoURQ2" type="reviewed">
          <date when="2023-03-13"/>
          <time when="19:31:03"/>
        </correspAction>
        <correspAction xml:id="i-F5JraprGwnr8pEYyySeg5G" type="dismissed">
          <date when="2023-03-14"/>
        </correspAction>
        <correspAction xml:id="i-GBDbDfMSFZNk5q2p6S2gK3" type="referred">
          <date when="2023-03-15"/>
        </correspAction>
        <correspAction xml:id="i-dPbeDBFJkzFARqnVfDqdL" type="assigned">
          <date when="2023-03-22"/>
          <time when="16:25:38"/>
        </correspAction>
        <correspContext corresp="i-dPbeDBFJkzFARqnVfDqdL">
          <ref type="assignedTo">Utrikesutskottet</ref>
        </correspContext>
        <correspAction xml:id="i-SPZ69qXpFr6SEQiqV3PLMi" type="behandlas_i"/>
        <correspContext corresp="i-SPZ69qXpFr6SEQiqV3PLMi">
          <ref type="uppgift">2022/23:UU16</ref>
          <ref type="ref_dok_id">HA01UU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU16</ref>
          <ref type="ref_dok_titel">Sveriges medlemskap i Nato</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2349 av Märta Stenevi m.fl. (MP)
          med anledning av prop. 2022/23:74 Sveriges medlemskap i Nato
        </div>
      </div>
      <div type="motBody">
        <div type="motSummary">
          <head xml:id="i-DmhYkLi6JTBpzh75gTAeWN">
            Sammanfattning
          </head>
          <p xml:id="i-Hzmo4HiudA9aJb4rwMDpiK">
            Miljöpartiet anser att det säkerhetspolitiska läget är mycket
            allvarligt efter Rysslands folkrättsvidriga anfallskrig mot Ukraina
            och även de följder detta har fått och fortsatt kommer att få
            på säkerhetspolitiken både i Sverige och på europeisk nivå. Vi
            har dock dragit andra slutsatser än regeringen av detta och tycker
            inte att ett svenskt medlemskap i militäralliansen Nato gagnar
            Sverige bäst. Vi tycker fortfarande att det bästa för Sverige
            är att fortsatt vara militärt alliansfritt. Vi hade hellre sett
            att Sverige fördjupade sitt arbete med att agera förebyggande
            för demokrati och fred och för att arbeta för en kärnvapenfri
            värld som en alliansfri stat. Detta arbete utesluter inte att
            även kunna ha fortsatta och fördjupade samarbeten med Nato, dock
            inte som medlem i militäralliansen.
          </p>
          <p xml:id="i-81QmYMX284mersuf5YhGGc">
            Regeringen föreslår att Sverige ska lämna en säkerhetspolitisk
            linje som har gällt i över 200 år. Det är ett stort och historiskt
            beslut. Miljöpartiet redogjorde redan under våren 2022 för hur
            anmärkningsvärt det är att denna linje frångicks på så kort tid.
            Avsaknaden av en ordentlig och nyanserad samhällsdebatt sedan
            dess är problematisk.
          </p>
          <p xml:id="i-4QnsMoM6J1zgkgw929FDQw">
            Sveriges utrikespolitiska självständighet påverkas avsevärt av
            ett Natomedlemskap. Vi tror att Sveriges förmåga att vara en självständig
            och rakryggad röst för mänskliga rättigheter, demokrati, nedrustning
            och fred är viktig, och att det därför är viktigt att Sverige
            förblir alliansfritt för att bevara vår legitimitet och styrka
            att arbeta för dessa frågor. Vi oroas över den demokratiska tillbakagång
            som vi ser i världen i dag, även i flera länder som är medlemmar
            i Nato.
          </p>
          <p xml:id="i-NydWJtu72izWLYjjwvgndh">
            Vårt ställningstagande mot ett svenskt Natomedlemskap påverkar
            inte på något sätt vår inställning att Sverige ska hjälpa Ukraina,
            både militärt, civilt och humanitärt, mot Rysslands anfallskrig.
            Vi ska försvara demokratin och den europeiska säkerhets­ordningen,
            som formulerats av OSSE, precis som vi länge gjort, i nära samarbete
            med likasinnade nationer, men alliansfria.
          </p>
          <p xml:id="i-R9cBXYKfkn4Mk2H4g5zGWq">
            Vi står fast vid att en värld med kärnvapen inte är en säker
            värld. Sveriges förmåga att arbeta för nedrustningsfrågor och
            mot kärnvapeninnehav måste fortsatt vara stark och ytterligare
            stärkas.
          </p>
          <p xml:id="i-6aC7KcU3Qcy314VtN8dxGC">
            Miljöpartiet kommer att rösta nej till ett svenskt medlemskap
            i Nato. Dock, vid ett medlemskap har Miljöpartiet ett antal förslag
            där vi tycker att regeringen måste agera för viktiga frågor, en
            del som det redan hade behövts garantier om innan vi blir medlem­mar,
            andra om arbetet i Nato. Det gäller bl.a. att bevara Sverige som
            kärnvapenfri nation, att inte ha Natotrupper på svensk mark och
            att stärka riksdagens insyn i avgörande beslut som fattas av Nato
            med inverkan på Sverige.
          </p>
        </div>
        <div type="motProposal" subtype="förslag">
          <head xml:id="i-8JXMxp1kHxYAXFRoNJ9VcS">
            Förslag till riksdagsbeslut
          </head>
          <list style="ol">
            <item xml:id="i-XDamGXURQC1AvcboLCQVRr">
              Riksdagen avslår regeringens proposition 2022/23:74 Sveriges
              medlemskap i Nato.
            </item>
            <item xml:id="i-VansmbhZBXmbavg6wJxQ11">
              Riksdagen ställer sig bakom det som anförs i motionen om att
              Sverige ska fortsätta att vara militärt alliansfritt och tillkännager
              detta för regeringen.
            </item>
            <item xml:id="i-X1qFPrekSeXXFb6dK2E8GD">
              Riksdagen ställer sig bakom det som anförs i motionen om att
              Sverige ska förbli en kärnvapenfri nation och tillkännager detta
              för regeringen.
            </item>
            <item xml:id="i-85AtJVBYLnJubneRPexs8j">
              Riksdagen ställer sig bakom det som anförs i motionen om att
              Sverige ska förbjuda införsel av kärnvapen till svenskt territorium
              i både freds- och krigstid och tillkännager detta för regeringen.
            </item>
            <item xml:id="i-NrafmYnDzYcHEn98EVKo7V">
              Riksdagen ställer sig bakom det som anförs i motionen om att
              Sverige vid ett Natomedlemskap inte ska ha permanenta Natotrupper
              på svensk mark och tillkännager detta för regeringen.
            </item>
            <item xml:id="i-4H2pgSRa7iZSH5egJbDmoA">
              Riksdagen ställer sig bakom det som anförs i motionen om att
              Sverige inte ska ställa sig bakom kärnvapenavskräckning som metod/doktrin
              och tillkännager detta för regeringen.
            </item>
            <item xml:id="i-8N9ZL5dJRi4appsA1uoR41">
              Riksdagen ställer sig bakom det som anförs i motionen om att
              Sverige vid ett Natomedlemskap inte ska ingå i Nuclear Planning
              Group och tillkännager detta för regeringen.
            </item>
            <item xml:id="i-CLe8YNkUJYDb8HgLreiE85">
              Riksdagen ställer sig bakom det som anförs i motionen om att
              Sverige vid ett Natomedlemskap ska verka för principen om ”No
              First Use” i Nato och tillkännager detta för regeringen.
            </item>
            <item xml:id="i-VUa9NoSk6ocwMZo8u3ht9F">
              Riksdagen ställer sig bakom det som anförs i motionen om att
              Sverige vid ett Natomedlemskap inte ska vara del i s.k. nuclear
              sharing och tillkännager detta för regeringen.
            </item>
            <item xml:id="i-CQAZx83VKrbgBDjMUSSAki">
              Riksdagen ställer sig bakom det som anförs i motionen om att
              Sverige vid ett Natomedlemskap bör arbeta mer med att stärka det
              civila försvaret i Nato och tillkännager detta för regeringen.
            </item>
            <item xml:id="i-72LicmNje21e5hT431BakR">
              Riksdagen ställer sig bakom det som anförs i motionen om att
              Sverige vid ett Natomedlemskap ska verka för ett ökat nordiskt
              försvars- och säkerhetspolitiskt samarbete inom Nato och tillkännager
              detta för regeringen.
            </item>
            <item xml:id="i-4nH7H6FDV4hSuHXvMj5kjw">
              Riksdagen ställer sig bakom det som anförs i motionen om att
              Sverige vid ett Natomedlemskap ska arbeta för ett demokratikrav
              på deltagande länder och tillkännager detta för regeringen.
            </item>
            <item xml:id="i-HJ795KrGhykwcAH8sw78kF">
              Riksdagen ställer sig bakom det som anförs i motionen om att
              Sverige vid ett Natomedlemskap bör verka för ökad och stärkt demokrati
              inom Nato och tillkännager detta för regeringen.
            </item>
            <item xml:id="i-Rsf5RRc9vxqE9aHJ2r7vAB">
              Riksdagen ställer sig bakom det som anförs i motionen om en översyn
              av riksdagsordningen vid ett Natomedlemskap och tillkännager detta
              för riksdagsstyrelsen.
            </item>
          </list>
        </div>
        <div type="motContent">
          <head xml:id="i-EXrqq2xqmb5DisFQP2NchN" type="h1">
            Nytt säkerhetspolitiskt läge
          </head>
          <p xml:id="i-2Y657n8XssRwYR7Qtaq6UF">
            På kort tid har det säkerhetspolitiska läget i Europa försämrats.
            Rysslands folkrätts­vidriga anfallskrig mot Ukraina den 24 februari
            2022 är ett angrepp, inte bara mot Ukraina utan också mot den
            säkerhetspolitiska situationen i Europa och mot demokra­tin. Men
            redan 2014 när Ryssland annekterade Krimhalvön i Ukraina var detta
            inled­ningen på en mer långsiktig förändring av Rysslands stormaktsdrömmar.
          </p>
          <p xml:id="i-7keLZzvw2McBGrSv6gYzGe">
            Sverige och EU reagerade snabbt på Rysslands anfallskrig och
            har sedan krigets utbrott bistått Ukraina med både militärt, civilt
            och humanitärt stöd. Detta är något som Miljöpartiet står bakom.
            Rysslands anfall mot Ukraina bryter mot både FN-stadgan och flera
            andra internationella fördrag.
          </p>
          <p xml:id="i-JqVKKyPMKnZYLB69gZ4sN2">
            Det är självklart att detta nya säkerhetspolitiska läge är något
            vi måste förhålla oss till. Vi ser dock inte att ett medlemskap
            i Nordatlantiska fördragsorganisationen (Nato), en politisk och
            militär allians som traditionellt använder sig av kärnvapenavskräckning
            som doktrin, är rätt väg att gå i detta nya läge. Riksdagen bör
            därför avslå regeringens proposition om medlemskap i Nato.
          </p>
          <p xml:id="i-QZtnxxYC41ZYM56bzh7dpU">
            Den säkerhetspolitiska linje som Miljöpartiet står upp för handlar
            om att vara en alliansfri stat. Det är en politik som historiskt
            tjänat Sveriges syften väl. Vi tror att det är bra att det finns
            länder i Europa som står alliansfria, framför allt i ett säkerhetspolitiskt
            spänt läge, vilket är fallet i skrivande stund. Detta bör ges
            regeringen till känna.
          </p>
          <p xml:id="i-3NoRbhFAzLSp3Ujy7exCFb">
            Miljöpartiet tycker att det är naturligt att Sverige har ett
            fördjupat samarbete med de som står oss nära, vilket gör att vi
            tycker att det är rimligt och naturligt att vi har militärt samarbete
            och utbyte med Nato.
          </p>
          <p xml:id="i-8ujAuqqxHLKkWBG7JGj4LT">
            Vårt ställningstagande mot ett svenskt Natomedlemskap påverkar
            inte på något sätt vår inställning att Sverige ska hjälpa Ukraina,
            både militärt och civilt, mot Rysslands anfallskrig i Ukraina.
            Vi ska försvara demokratin, mänskliga rättigheter och respekt
            för folkrätten på alla sätt vi kan, och det kan vi göra, precis
            som vi länge gjort, som allians­fria.
          </p>
          <p xml:id="i-44sAM16sirRa5XhcJMsVsd">
            Miljöpartiet anser att detta nya säkerhetspolitiska läge manar
            till eftertanke och tid för djupare analyser. Regeringen har enligt
            oss inte djupare analyserat effekterna av vad ett medlemskap i
            Nato innebär, vare sig säkerhetspolitiskt eller militärstrategiskt
            eller i flera andra delar, se vidare bl.a. avsnittet nedan kring
            Natoprocessens brister.
          </p>
          <head xml:id="i-32H5DmUfoma9tCC356F8LP" type="h1">
            Natoprocessens brister
          </head>
          <p xml:id="i-LWkD2Bnabrnt9Zxnieh9d5">
            Regeringen föreslår att Sverige ska överge en säkerhetspolitisk
            linje som har gällt i århundraden. Det är ett stort och historiskt
            beslut. Miljöpartiet redogjorde redan under våren 2022 för hur
            anmärkningsvärt det är att denna linje frångicks på så kort tid.
            Vi efterfrågar fortfarande en djupgående samhällsdiskussion och
            en djupare analys av för- och nackdelar än den som genomfördes
            inom ramen för den säkerhetspolitiska analys­grupp som tillsattes
            av den socialdemokratiska regeringen våren 2022. Avsaknaden av
            en ordentlig samhällsdebatt sedan dess är problematisk. Miljöpartiet
            anser att ett så avgörande beslut som detta behöver föregås av
            en bredare demokratisk förankring.
          </p>
          <p xml:id="i-HDH1rhbwHLRdyAForMaLwu">
            Vi är också beklämda över regeringens krypande för Turkiets och
            Erdoğans olika krav under det senaste årets process där regeringen
            vid ett flertal tillfällen landat på fel sida av anständighetens
            gräns gällande demokrati och mänskliga fri- och rättigheter. Ett
            medlemskap i Nato får inte innebära en demokratisk reträtt för
            Sverige. Miljöpartiet anser att regeringen vid ett medlemskap
            bör vara tydliga med att våra demokratiska och fria rättigheter
            inte är kompromissbara.
          </p>
          <p xml:id="i-GvTWBP23fgiWrRECgiL7U8">
            Att riksdagen nu endast får fem dagar att behandla en sådan omfattande
            proposition är inte värdigt. Flera remissinstanser, bl.a. Uppsala
            universitet och Utrikespolitiska institutet, har påtalat att konsekvenserna
            av medlemskapet inte har belysts tillräckligt. Regeringen uppger
            att skälet till att en djupare analys inte görs är att det är
            mycket angeläget att skyndsamt besluta om Sveriges medlemskap
            i Nato. Detta äventyrar den demokratiska processen då riksdagen
            har att fatta beslut om omfattande delegering och förändringar
            i Sveriges försvars- och säkerhetspolitik.
          </p>
          <p xml:id="i-SCiFbDYfBULwoRmApHCTbb">
            Regeringens proposition redogör inte för alla de konsekvenser
            ett medlemskap i Nato kan innebära och det saknas också en djupare
            analys i flera delar, vilket också flera remissinstanser påtalat.
            Sverige vet helt enkelt inte vad vi blir medlemmar i.
          </p>
          <head xml:id="i-QkmqimYqc7iNZdYipDbTwd" type="h1">
            En självständig utrikespolitik
          </head>
          <p xml:id="i-LyM2EKwZu7up16tSGMAXzv">
            I en tid av ökande spänningar i världen så behövs mer än någonsin
            globala aktörer som kan verka för fred och konfliktförebyggande
            och medla i pågående konflikter. Här har Sverige en stolt tradition
            att falla tillbaka på, att som alliansfritt land medla och förebygga
            i krig och konflikter runt om i världen. Vårt diplomatiska arbete
            och vårt historiskt stabilt höga bistånd har bidragit till att
            ge oss ett starkt namn som vi kan använda för en fredlig utveckling
            i världen. Samtidigt ska man komma ihåg att Sverige, ofta med
            stöd från Miljöpartiet, också genomfört eller stött militära insatser
            i bl.a. Afghanistan, Mali och forna Jugoslavien. Dessa insatser
            bygger alla på stöd från FN att agera.
          </p>
          <p xml:id="i-Tdo8K4YLmF28GbfnAs4Xo5">
            Miljöpartiet anser att Sverige ska driva en självständig utrikes-
            och utvecklings­politik och stå upp för demokrati och mänskliga
            rättigheter även om auktoritära stater utövar påtryckningar.
          </p>
          <p xml:id="i-DRgZ82Ht6hmFDLpaGYPWa3">
            Vad vi vet är att Nato förlitar sig på vapen för att bygga fred,
            vilket går rakt emot Sveriges långa tradition av medling och diplomatisk
            fredsutveckling. Regeringen saknar en analys av vad Sverige som
            medlem faktiskt har för makt att arbeta med global ned­rustning
            och freds- och demokratiutveckling. Kärnvapen kan inte bidra till
            en långvarig fred utan bidrar endast till en upprustningsspiral.
            Sveriges medlemskap i Nato bidrar till normalisering av kärnvapen
            och Sveriges röst i arbetet för global nedrustning försämras kraftigt
            i och med medlemskapet. Miljöpartiet anser i enlighet med bl.a.
            Svenska freds- och skiljedomsföreningen, att ett svenskt Natomedlemskap
            inte skulle ha en avskräck­ande effekt och därmed verka för konfliktavhållande
            i norra Europa.
          </p>
          <head xml:id="i-YCpLzgWVEmjbwZpL9E7GLe" type="h1">
            Sverige fortsatt kärnvapenfritt
          </head>
          <p xml:id="i-xU3ZNBcgpFW62WDinWzTG">
            Miljöpartiet vill att Sverige ska fortsätta att arbeta för global
            nedrustning, särskilt i fråga om kärnvapen som vi vet är ett existentiellt
            hot mot mänskligheten. Vid ett medlemskap i Nato innebär det att
            Sverige skriver under på att använda kärnvapen som hot och som
            en del i en försvarsstrategi. Vi är oroade över att Sveriges viktiga
            arbete för nedrustning av kärnvapen kommer att försvåras som medlem
            i Nato.
          </p>
          <p xml:id="i-QV9HWCtxctVXJ8aYmfL6eY">
            Sverige ska vara en kärnvapenfri nation. I propositionen konstaterar
            regeringen med anledning av synpunkter som kommit gällande frågan
            om förbehåll för utplacering av kärnvapen och utländska baser
            på svenskt territorium att ”Sveriges ansökan om medlem­skap i
            Nato har, med starkt parlamentariskt stöd, lämnats in utan förbehåll.
            Regeringen står fast vid denna hållning, men ser lika lite som
            övriga nordiska länder, att det finns skäl för att ha kärnvapen
            eller permanenta baser på svenskt territorium i fredstid”. Detta
            är långt ifrån tillräckligt. Sverige bör därför omedelbart förbjuda
            införsel av kärnvapen till Sverige i både freds- och krigstid.
            Det skulle stärka säkerheten i den skandinaviska regionen och
            ge en tydlig gemensam avspänning men också vara solidariskt mot
            våra grannländer som har liknande regelverk. Detta bör ges regeringen
            till känna.
          </p>
          <p xml:id="i-LUm1xVYJL5Q8T9YvZK1mpW">
            Miljöpartiet tycker att ett förbud mot kärnvapen på svensk mark
            också ska gälla all form av införsel, inte minst stationering,
            och transfer av kärnvapen på svensk mark, på svenskt vatten och
            i svenskt luftrum. Detta bör även gälla när ett Natofartyg befinner
            sig på svenskt territorialvatten. När verksamhet bedrivs i Sverige,
            efter svensk inbjudan och beslut, är de gästande styrkorna skyldiga
            att följa de villkor som Sverige uppställer för besöket. Miljöpartiet
            vill att regeringen vid varje givet tillfälle där kärnvapen finns
            ombord ett fartyg ska neka att de får tillgång till svensk hamn.
            Detta bör ges regeringen till känna.
          </p>
          <head xml:id="i-QAvRiC5d2vxTT2a8SRit4n" type="h1">
            Inga permanenta Natotrupper på svensk mark
          </head>
          <p xml:id="i-GReSeGXqUPJUWvjqnQTCVr">
            Miljöpartiet tycker inte att Sverige vid ett Natomedlemskap ska
            ha permanenta Nato­trupper på svensk mark. Förutom att permanenta
            Natotrupper på svensk mark bidrar till en ökad militarisering
            av samhället så utgör även utländska trupper en måltavla, vilket
            riskerar att öka de militära hoten mot Sverige. I propositionen
            tillförsäkras dessutom personal från Nato samma typ av immunitet
            som ges till diplomatiska representanter. Det innebär att eventuella
            brott som begås av personal från Nato, och eventuella oegent­ligheter
            som förekommer på en Natobas, i praktiken blir omöjliga för svenskt
            rättsväsen att följa upp och eventuellt straffa. Regeringen står
            i propositionen också fast vid håll­ningen att Sveriges ansökan
            om medlemskap i Nato har lämnats in utan förbehåll, men ser ”lika
            lite som övriga nordiska länder, att det finns skäl för att ha
            kärnvapen eller permanenta baser på svenskt territorium i fredstid”.
            Om detta nu också är regeringens ståndpunkt tycker vi att det
            är märkligt att regeringen inte säkerställt garantier för att
            det blir så framöver. Det tycker Miljöpartiet vore självklart.
            Detta bör ges regeringen till känna.
          </p>
          <head xml:id="i-4gMbJ3zUSVYkXtJnEotY5f" type="h1">
            Nato har kärnvapenavskräckning som doktrin
          </head>
          <p xml:id="i-DeRoFntcLCwRY6era1WGAz">
            Kärnvapenalliansen Nato är uppbyggd på att använda kärnvapen
            som avskräcknings­metod. I propositionen, s. 24, står följande:
            ”Ett medlemskap i Nato omfattar ett åtagande till organisationens
            kärnvapendoktrin och den strategiska avskräckningen. Sverige kommer
            att omfattas av Natos operationsplanering och förmågeplanering
            och bidra till Natos avskräcknings- och försvarsåtgärder.” Miljöpartiet
            tror inte på denna doktrin utan tror tvärtom att det kan leda
            till mer konflikt. Kärnvapen kan inte bidra till en långvarig
            fred utan bidrar endast till en upprustningsspiral. Sverige har
            länge arbetat för global nedrustning, och ansett att kärnvapen
            gör världen mindre säker. Miljöpartiet och Sverige har stött det
            humanitära initiativ som ligger till grund för FN:s konvention
            om förbud mot kärnvapen och som fokuserar på kärnvapens katastrofala
            humanitära konsekvenser. Det är ett krav vi står fast vid, för
            att använda kärnvapen för att bygga fred är aldrig en säker eller
            hållbar metod. Samtidigt är det viktigt att påpeka att avveck­ling
            av kärnvapen måste ske ömsesidigt bland de stater som har kärnvapen.
          </p>
          <p xml:id="i-N2GoKpM4c9Lhhq4SME21cP">
            Den omsvängning som skett nu kan inte ses som något annat än
            att regeringen övergett synen på att kärnvapen gör oss mer osäkra
            och att man nu bortser från de effekter på hälsa, miljö och samhälle
            som kärnvapen har. Sveriges medlemskap i Nato bidrar till normalisering
            av kärnvapen och Sveriges röst i arbetet för global nedrustning
            försämras kraftigt i och med medlemskapet. Miljöpartiet anser
            inte att Sverige ska ställa sig bakom denna doktrin om kärnvapenavskräckning.
            Detta bör ges regeringen till känna.
          </p>
          <head xml:id="i-8WHZ3zT8mu2qY6AQtprVG9" type="h1">
            Nej till deltagande i Natos Nuclear Planning Group
          </head>
          <p xml:id="i-4b3axskLZv4MDjy7dhcJ9k">
            I regeringens proposition står heller ingenstans hur Sveriges
            förhållande till Nuclear Planning Group, som utgör samråd för
            alla kärnvapenfrågor, ska vara. Ett deltagande i Nuclear Planning
            Group innebär att Sverige accepterar idén om att det är bra att
            använda kärnvapen som avskräckning samtidigt som det starkt bidrar
            till en normalisering av kärnvapen. Vi vill att regeringen tydliggör
            att Sverige vid ett medlemskap i Nato inte ska ingå i Nuclear
            Planning Group och att Sverige driver principen om ”No First Use”
            (NFU) som medlemmar inom Natoalliansen. Nato har ännu inte skrivit
            under principen om NFU och tillåter i stället alliansen att som
            första aktör i en konflikt introducera kärnvapen, vilket anses
            hotfullt för andra kärnvapenstater utanför Nato och utgör en risk
            för Natos egna medlemsländer att bli måltavla för en kärnvapenattack.
            Detta bör ges regeringen till känna.
          </p>
          <head xml:id="i-HUouiG1rxTr3pMv3mhFjte" type="h1">
            Nej till kärnvapen som attackmedel
          </head>
          <p xml:id="i-AYw9euYmxGHmeBfZ8gc78A">
            Principen om ”First Use”, dvs. godta kärnvapen som attackmedel,
            försvårar globala nedrustningsinitiativ eftersom den medför att
            ett överhängande hot om användningen av kärnvapen i en första
            attack alltid kvarstår. Regeringen måste arbete för att Nato ska
            anta principen om ”No First Use”, som innebär att Nato aldrig
            får använda kärnvapen som första part i en konflikt. Detta bör
            ges regeringen till känna.
          </p>
          <head xml:id="i-WdZiJXj5vgwQuBKTkcNAAd" type="h1">
            Ändra Natos policy om kärnvapendelning
          </head>
          <p xml:id="i-LAGkYPrCsS5AFfBXFjiwxo">
            Det står inte heller något i regeringens proposition om att Sverige
            bör ifrågasätta den s.k. kärnvapendelning som sker genom USA och
            dess kärnvapenparaply. Nato anser att kärnvapendelningen till
            de europeiska Natomedlemmarna inte strider mot icke-sprid­ningsavtalet
            då kontrollen över vapnen fortfarande ligger hos kärnvapenstaten,
            inte värdlandet. Detta finns det dock delade meningar om då många
            menar att detta kan ses som en provokation och utgöra ett hot.
            Att en kärnvapenstat lånar ut kärnvapen till icke‑kärnvapenstater,
            så som sker inom Natos nuclear sharing, utgör därför en risk för
            övriga Natoländer då desinformation om var kärnvapnen befinner
            sig kan sätta en mål­tavla på respektive Natomedlem. Spridningen
            strider dessutom mot andan i icke‑sprid­ningsfördraget och kan
            i framtiden åberopas som prejudikat också för andra kärnvapen­stater
            att låna ut sina vapen. En sådan utveckling vore katastrofal och
            kan bidra till en kapprustning. Sverige bör vid ett medlemskap
            i Nato verka för att Nato ändrar sin policy om kärnvapendelning
            till att strikt följa icke-spridningsavtalet och inte sprida kärnvapen
            till icke-kärnvapenstater genom Natos kärnvapenparaply. Detta
            bör ges regeringen till känna.
          </p>
          <head xml:id="i-NFEXvvueDRF137DoMvjXay" type="h1">
            Större fokus på det civila försvaret i Nato
          </head>
          <p xml:id="i-5bm97WTeeQiB5guGxZquG8">
            Det borde vara en självklarhet att säkerhet och försvar inte
            bara handlar om militär styrka, utan minst lika viktigt är det
            civila försvaret. Tyvärr har det militära fokuset i Nato alltför
            stort utrymme och Miljöpartiet tycker därför att Sverige vid ett
            Natomedlem­skap bör arbeta mer med att stärka det civila försvaret
            i EU. Det handlar t.ex. om att kunna hantera cyberhot som hackerattacker
            mot våra it-system. Vi behöver stärkt skydd mot terrorism, skydd
            mot det som hotar vår demokrati och hotar vårt rättssamhälle.
            Vi befinner oss samtidigt i en klimatkris med översvämningar,
            extremväder och bränder och vi befinner oss i en energikris. Frågan
            om civilt försvar tas bara mycket kortfattat upp i regeringens
            proposition på s. 39 och allt hänskjuts till att frågorna måste
            belysas vidare och att regeringen får återkomma till frågan. Miljöpartiet
            beklagar detta ointresse för det civila försvaret och vill påminna
            om att detta var en mycket viktig fråga inför förra försvarsbeslutet
            2020. Detta bör ges regeringen till känna.
          </p>
          <head xml:id="i-KbhpYSgJcpECuq1LrtisUV" type="h1">
            Fördjupat nordiskt samarbete
          </head>
          <p xml:id="i-HQCRfkjPZknPhSWLtqUCuN">
            Vid ett svenskt och finländskt medlemskap i Nato kommer alla
            nordiska länder att vara medlemmar i Nato. Miljöpartiet tycker
            därför att det är viktigt att våra nordiska länder samarbetar
            närmare inom Nato. Vi har ett gemensamt intresse att bevaka för
            oss viktiga säkerhetspolitiska frågor i denna geografiska del
            av Nato. Vi har vidare många gemen­samma uppfattningar, bl.a.
            gällande att vi inte vill ha kärnvapen i våra länder, begränsa
            kärnvapenarsenalen och verka för typiska nordiska frågor som öppenhet
            och vikten av det civila försvaret. Det vore därför bra om Sverige
            verkar för ett ökat nordiskt försvars- och säkerhetspolitiskt
            samarbete inom Nato. Detta bör ges regeringen till känna.
          </p>
          <head xml:id="i-4K2pDyj5Yk5ks6bpXgHtii" type="h1">
            Demokratikrav i Nato
          </head>
          <p xml:id="i-WoGM6ngn6oJ4cx7p2RQvM6">
            Vi oroas över den demokratiska tillbakagång som sker i dag, även
            i flera länder som är medlemmar i Nato. Vi ser nu länder i Nato
            där grundläggande mänskliga rättigheter ut­manas allt oftare.
            Journalister som fängslats, medier och universitet som kontrolleras,
            och rättsstatens principer ifrågasätts. Det är oroande trender
            som måste brytas. Därför bör Sverige, vid ett medlemskap i Nato,
            verka för att Nato inför ett tydligare demokratikrav. Detta kan
            vara en mekanism som slår fast minimikrav på deltagande länders
            demokratier. Detta bör ges regeringen till känna.
          </p>
          <head xml:id="i-9G6DrhKLegHD8Pd3YAutKB" type="h1">
            Ökad öppenhet inom Nato
          </head>
          <p xml:id="i-PCTuZmY3UvnvgLsXSsiBXD">
            Sverige har en stolt tradition av transparens och vår långtgående
            offentlighetsprincip. I dag präglas dock arbetet inom Nato av
            en enorm slutenhet och brist på offentlig debatt om vad Nato sysslar
            med. Visst kan man förstå att det till viss del behöver vara sekretess
            kring militära frågor, men samtidigt ägnar sig Nato också åt verksamhet
            som skulle behöva komma fram i ljuset. Miljöpartiet tycker att
            Sverige vid ett medlemskap i Nato ska vara pådrivande för att
            förbättra insynen i Nato och pådrivande för att de nationella
            parlamenten i medlemsländerna måste skärpa sin granskning av Natos
            angelägenheter så att ansvarsutkrävande kan ske. Det är vidare
            anmärkningsvärt att regeringen inte nämner i propositionen vilken
            påverkan ett Natomedlemskap kommer att ha på offentlighetsprincipen
            hos berörda myndigheter. Detta bör ges regeringen till känna.
          </p>
          <head xml:id="i-CY2s4YxXTSa3fNLE8XRst3" type="h1">
            Riksdagens roll och insyn
          </head>
          <p xml:id="i-Hvo9srgfmuRMMJ5AnJTpxf">
            Regeringen gör bedömningen att riksdagens insyn och inflytande
            i kommande Nato­frågor är tillräckliga. Miljöpartiet delar dock
            inte den synen utan är tvärtom oroade över att den demokratiska
            insynen kommer att bli starkt begränsad. Dessutom bör regeringen
            inte lägga sig i riksdagens interna arbetsformer, utan det är
            riksdagen som måste avgöra om insyn och inflytande är tillräckligt
            från regeringen. Vi anser därför att riksdags­styrelsen ska få
            i uppdrag att se över hur riksdagens insyn i Natofrågorna kan
            tydlig­göras och förbättras. Sverige har inte ingått i en militärallians
            på 200 år och riksdags­ordningen är därför inte framtagen med
            detta i beaktande. Vi är väl medvetna om att de militära delarna
            till stor del lyder under sekretess, men som folkets företrädare
            måste riksdagen kunna ta del av avgörande skeenden inom Nato och
            dess verksamhet. Detta gäller inte minst inför Natos försvars-
            och utrikesministermöten samt de årliga stats­överhuvudmötena.
            Om detta ska ske genom tydligare och utvidgade regler kring information
            eller om ett särskilt Natoutskott eller en Natonämnd ska inrättas
            bör riks­dagsstyrelsen snarast se över. Det är oerhört viktigt
            för att säkerställa demokratisk förankring i Sverige. Detta bör
            ges riksdagsstyrelsen till känna.
          </p>
        </div>
        <div type="motSignatures">
          <list>
            <item xml:id="i-7xnUh1Kf2EbVvxE1hVoXk6" who="i-PjQgLPLrkyDV2oYQfyuWq2">
              Märta Stenevi (MP)
            </item>
            <item xml:id="i-Cbj75fVBUSkWmmJJKgUVAt" who="i-C2s3YhmmVmNkgvznmmnD4x">
              Per Bolund (MP)
            </item>
            <item xml:id="i-58Gz22aBpJX8Vivq6L7p1y" who="i-PQe8EhNJDXHurGqmN1U5hD">
              Jacob Risberg (MP)
            </item>
            <item xml:id="i-A9QAp34cT8N8ze7HUm6Hm" who="i-9x2nw6aosA3pyEJfJTc1eD">
              Ulf Holm (MP)
            </item>
            <item xml:id="i-TSHYYBdGe82UiH4Z4JHChZ" who="i-4K631U2FyQthafuME3cNGX">
              Janine Alm Ericson (MP)
            </item>
            <item xml:id="i-G5WFWsjzWi3M9izqBnrdYh" who="i-XNt7eWTuNMW1Ce4R4bYMT">
              Leila Ali Elmi (MP)
            </item>
            <item xml:id="i-UmLX1mZhqC1eqRnJYHqpSu" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-THdmGmDjyLEsFhBBXwFTFa" who="i-6EELQ8G6wLhYTcTKBKGQdF">
              Daniel Helldén (MP)
            </item>
            <item xml:id="i-AzgFu4NDfTkKjw5e5mWUwC" who="i-X9jqcGenibr5tWEbnZgddm">
              Annika Hirvonen (MP)
            </item>
            <item xml:id="i-PemDhY62pTvq6H6TC1dCjB" who="i-JDd3G3miMyra3Ja6NFaSon">
              Marielle Lahti (MP)
            </item>
            <item xml:id="i-Q3rE3uTkKe1Hvq6V7uvWAb" who="i-48Dg2ScegN8mpc2UJq5sE2">
              Rebecka Le Moine (MP)
            </item>
            <item xml:id="i-C8vYMBGc8saweyXUUrucxz" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-R9ZQAAtKsynR8rNrZ6r5KL" who="i-9N94VnavhL9irJidF3qceM">
              Katarina Luhr (MP)
            </item>
            <item xml:id="i-77gv5m7xxrgEHhCamTUczr" who="i-Perad9eGoCowJz44FjB2ei">
              Bassem Nasr (MP)
            </item>
            <item xml:id="i-2XPaNgaaUoUtHDjYeEqRMF" who="i-FDkKvDMncsBnE8nzn8d1Re">
              Emma Nohrén (MP)
            </item>
            <item xml:id="i-7pqbpSTAqhN47MWvXEuMjN" who="i-9fsFw1TuALNQWZGH3AZGpj">
              Jan Riise (MP)
            </item>
            <item xml:id="i-DxKGCMPRcmdRoY1Xpx2q1Y" who="i-DAzwuDmrMCAk4CXBrm86y5">
              Elin Söderberg (MP)
            </item>
            <item xml:id="i-VRggfNU734CrdNio7bdYos" who="i-XYorBBswJHmzvkzAvCFPDM">
              Ulrika Westerlund (MP)
            </item>
          </list>
        </div>
      </div>
    </body>
  </text>
</TEI>
