<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-03089">
  <teiHeader>
    <fileDesc>
      <titleStmt>
        <title>Grundskolan</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3089 av Kristina Axén Olin m.fl. (M)</title>
          <idno type="rdwebb">H7023089</idno>
          <rs type="number">3089</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H7023089/text</ref>
          <ref type="dokument_url_html">http://data.riksdagen.se/dokument/H7023089</ref>
          <ref type="dokumentstatus_url_xml">http://data.riksdagen.se/dokumentstatus/H7023089</ref>
          <ref type="docx">http://data.riksdagen.se/fil/779D8E55-016A-4D8E-BD65-6419FBBD7AA8</ref>
          <ref type="pdf">http://data.riksdagen.se/fil/53D04B54-51C9-4A03-9869-53D3744469CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WmxQXqLyWWVX1yohzBuP8m" type="signed"/>
        <correspContext corresp="i-WmxQXqLyWWVX1yohzBuP8m">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-8xM6U2UEMYF2ek1xU2cetn"/>
        </correspContext>
        <correspAction xml:id="i-KrGaVZEeosmYZWR6hKSPJw" type="submitted">
          <date when="2019-10-03"/>
          <time when="14:22:19"/>
        </correspAction>
        <correspAction xml:id="i-FABLQZnbfM16PcoYf5vVh2" type="reviewed">
          <date when="2019-10-03"/>
          <time when="16:22:25"/>
        </correspAction>
        <correspAction xml:id="i-5VcNgMmAivmb1x7jcHdxwV" type="referred">
          <date when="2019-10-11"/>
        </correspAction>
        <correspAction xml:id="i-H4qTQnDeZfJCEj5BAFCTPE" type="assigned">
          <date when="2020-08-18"/>
          <time when="15:54:44"/>
        </correspAction>
        <correspContext corresp="i-H4qTQnDeZfJCEj5BAFCTPE">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-JfD4xi3Xxuagur4Ah2EHod" type="behandlas_i"/>
        <correspContext corresp="i-JfD4xi3Xxuagur4Ah2EHod">
          <ref type="uppgift">2019/20:UbU13</ref>
          <ref type="ref_dok_id">H701UbU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU13</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5HK5XbpKh8ATU92rFe4Fww" type="behandlas_i"/>
        <correspContext corresp="i-5HK5XbpKh8ATU92rFe4Fww">
          <ref type="uppgift">2019/20:UbU10</ref>
          <ref type="ref_dok_id">H701UbU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SLyrSvYiv3Gzmpi5YZHX2Z" type="behandlas_i"/>
        <correspContext corresp="i-SLyrSvYiv3Gzmpi5YZHX2Z">
          <ref type="uppgift">2019/20:UbU11</ref>
          <ref type="ref_dok_id">H701UbU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU11</ref>
          <ref type="ref_dok_titel">Grundläggande frågor om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MieqqUsAJPFnwsZjHe6gmi" type="behandlas_i"/>
        <correspContext corresp="i-MieqqUsAJPFnwsZjHe6gmi">
          <ref type="uppgift">2019/20:UbU12</ref>
          <ref type="ref_dok_id">H701UbU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU12</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3089 av Kristina Axén Olin m.fl.
          (M) Grundskolan
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-UmfYjTvPoyn1an5ac8g25L">
            Förslag till riksdagsbeslut
          </head>
          <list style="ol">
            <item xml:id="i-EfYKQTahbr35YLNqwbcpPr">
              Riksdagen ställer sig bakom det som anförs i motionen om att
              utöka undervisningstiden i lågstadiet och tillkännager detta för
              regeringen.
            </item>
            <item xml:id="i-7gHWFQFuAJ2v3qRGKjrWbd">
              Riksdagen ställer sig bakom det som anförs i motionen om att
              avskaffa ”elevens val” i sin nuvarande form och i stället fördela
              timmarna över de ämnen där eleven har störst behov och tillkännager
              detta för regeringen.
            </item>
            <item xml:id="i-PKMSPELA7oQP12Csj7hmzq">
              Riksdagen ställer sig bakom det som anförs i motionen om att
              regeringen ska återkomma med ett lagförslag som innebär en skyldighet
              för huvudmännen att erbjuda lovskola för elever som riskerar att
              inte klara kunskapskraven i årskurs 6–9 och tillkännager detta
              för regeringen.
            </item>
            <item xml:id="i-Sw4b1KT8Px64YJzrpdZauG">
              Riksdagen ställer sig bakom det som anförs i motionen om att
              överväga en skyldighet för huvudmännen att erbjuda läxhjälp och
              tillkännager detta för regeringen.
            </item>
            <item xml:id="i-DuhUFuTfUUEY86aWwFefxR">
              Riksdagen ställer sig bakom det som anförs i motionen om större
              möjligheter för lärare att låta elever som inte når kunskapsmålen
              gå om en årskurs och tillkännager detta för regeringen.
            </item>
            <item xml:id="i-CTQQHHs67oeBYnsd1WaFze">
              Riksdagen ställer sig bakom det som anförs i motionen om skolplikt
              i grundskolan till 18 års ålder för de som inte har uppnått gymnasiebehörighet
              och tillkännager detta för regeringen.
            </item>
            <item xml:id="i-Mr6NPqVULN7TgDgoxrXYwY">
              Riksdagen ställer sig bakom det som anförs i motionen om att
              stärka studie- och yrkesvägledningen i skolan och tillkännager
              detta för regeringen.
            </item>
            <item xml:id="i-EW3pHEHm9qAoxuXTatUoYZ">
              Riksdagen ställer sig bakom det som anförs i motionen om en nationell
              digital SYV-funktion och tillkännager detta för regeringen.
            </item>
            <item xml:id="i-PHvvEKFKKAadNFcVKWfjSX">
              Riksdagen ställer sig bakom det som anförs i motionen om en utbildningsplan
              i slutet av årskurs 9 och tillkännager detta för regeringen.
            </item>
            <item xml:id="i-H1bvYmmmjebYNPF7G3X7D9">
              Riksdagen ställer sig bakom det som anförs i motionen om att
              alla grund- och gymnasieskolor bör ges i uppdrag att genomföra
              en kortare samhällsorientering för nyanlända elever och tillkännager
              detta för regeringen.
            </item>
            <item xml:id="i-L4Ab4TaB7hq5aTT6gALcEL">
              Riksdagen ställer sig bakom det som anförs i motionen om fritidshemmens
              roll i utbildningskedjan och tillkännager detta för regeringen.
            </item>
            <item xml:id="i-LMpoPs7xx2AMRec2xsHv2B">
              Riksdagen ställer sig bakom det som anförs i motionen om utbildning
              för särbegåvade elever och tillkännager detta för regeringen.
            </item>
            <item xml:id="i-VjgH22JWQNPrVmuzMjsddY">
              Riksdagen ställer sig bakom det som anförs i motionen om att
              permanenta och utveckla möjligheterna för högpresterande och särbegåvade
              elever att läsa vidare på en högre utbildningsnivå och tillkännager
              detta för regeringen.
            </item>
            <item xml:id="i-5MAWmDHRkG8Re18ZSQtMFD">
              Riksdagen ställer sig bakom det som anförs i motionen om utveckling
              av särskolan och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-PSQjfeUpTNmLnZFHEXhqqv" type="h1">
            Motivering
          </head>
          <p xml:id="i-PUXWKzNyrVoiASJox7LwWs">
            Resultaten i den svenska skolan har sjunkit i 20 år. Moderaterna
            och Alliansen genomförde under åren 2006–2014 därför ett stort
            antal reformer för att stärka kunskapslinjen i svensk skola. Bland
            annat infördes mer matematik i grundskolan, bättre och tidigare
            stöd för eleverna och bättre karriärvägar för lärarna. Moderaterna
            har förnyat skolpolitiken för att ytterligare stärka skolans fokus
            på kunskap och se till att den står rustad för ett samhälle som
            förändras. Våra förslag för en modern kunskaps­skola ska säkerställa
            att alla skolor är bra skolor och att alla elever får den hjälp
            och det stöd som krävs för att nå kunskapsmålen.
          </p>
          <p xml:id="i-D13vGzpkrCK4pSp8FNjck7">
            Viktiga områden inom skolan behöver fortsatt reformeras. Bland
            annat har Riks­revisionen pekat på att de riktade statsbidragen
            inte når alla kommuner och skolor, särskilt dem som står utan
            resursstarka skolförvaltningar. Brister i kompetensförsörjning
            samt kompetensutveckling av lärare pekas också ut. Resultaten
            från PISA-proven visar att svenska elever generellt presterat
            allt sämre, och under OECD-snittet inom läsförståelse, matematik
            och naturvetenskap även om resultaten förbättrades något i PISA
            2015. Svenska elever lägger också generellt mindre tid på studier
            än elever i andra länder. Ska Sverige klara av att konkurrera
            med höga kunskapsnivåer behöver eleverna lägga mer tid på studier.
          </p>
          <p xml:id="i-3rnjwNsHJLpdqF2F78LcjW">
            Samtidigt sätter migrationskrisen press på skolan. Endast under
            2015 och 2016 sökte över 80 000 barn asyl i Sverige. Barnen är
            i olika åldrar, kommer från olika länder och talar olika språk.
            Gemensamt är dock att de alla snabbt behöver komma in i skolan
            och lära sig svenska. Detta för att på ett bra sätt kunna integreras
            i det svenska samhället och inte försvåra det framtida inträdet
            på arbetsmarknaden.
          </p>
          <p xml:id="i-Rpn3PTZwhY8vo6UqHt6LwA">
            Vägen in till det svenska samhället börjar i skolan. Ingen ska
            behöva känna oro för att det kompromissas med kunskapskraven och
            ambitionerna i skolan när det kommer nya elever och är krävande
            tider. Tvärtom. Kunskaperna i svensk skola får inte ur­holkas,
            de ska stärkas.
          </p>
          <p xml:id="i-MDQr6QwX2PrbMN51zAPyY9">
            Alla skolor ska vara bra skolor och det ska inte spela någon
            roll i vilken skola man går. För Moderaterna är det självklart
            att varje elev, oavsett i vilken skola den går, ska få det stöd
            som krävs för att nå kunskapsmålen. Det finns dock skolor där
            inte ens hälften av eleverna klarar kunskapskraven. Där generation
            efter generation lämnar skolan och går in i utanförskap. Det är
            oacceptabelt.
          </p>
          <head xml:id="i-MPhy3ryQofmYPoeknfVzqc" type="h2">
            Mer undervisningstid i grundskolan
          </head>
          <p xml:id="i-RgSXjrPPEZnrVHmPP2ac9A">
            Jämfört med andra länder missar en svensk elev nästan ett helt
            år i undervisningstid under grundskoleåren. Snittet i OECD för
            den obligatoriska delen av skolan är 7 570 timmar i undervisningstid
            medan svenska elever bara har 6 785 timmar i undervisnings­tid.
            Målsättningen bör vara att alla elever i svensk skola på sikt
            bör utöka sin skoldag med ytterligare undervisningstid. Internationella
            studier ger stöd för sambandet mellan utökad undervisningstid
            och kunskapsresultat. Utökad undervisningstid har exempelvis visat
            ge tydliga positiva effekter för elevernas resultat i matematik
            i såväl lägre som högre årskurser. Som ett första steg i att ge
            svenska elever mer undervisningstid ska skoldagarna på sikt utökas
            med en timme per dag. Internationell forskning visar att tidiga
            insatser har störst effekt och därför bör utökningen av undervisningstiden
            börja i så tidiga år som möjligt. Undervisningstiden behöver öka
            i alla ämnen i lågstadiet men främst bör utökningen ske i svenska
            och matematik, eftersom det viktigaste målet med lågstadiets läroplan
            är att eleverna ska lära sig läsa, skriva och räkna. Målet är
            att svenska och matematik ska utgöra två tredjedelar av undervisningen
            på lågstadiet. Det innebär att tre av de fem nya undervisningstimmarna
            som vi vill införa per vecka ska avsättas till svenska och matematik.
          </p>
          <p xml:id="i-RudU3tqQFmzN1Dw1Rf7k2W">
            Utökningen av undervisningstiden ska följas upp med en effektutvärdering
            av Institutet för arbetsmarknads- och utbildningspolitisk utvärdering,
            IFAU. Därför ska införandet av den utökade undervisningstiden
            ske i samråd med IFAU för att säkerställa att vetenskapliga metoder
            med exempelvis kontrollgrupper kan användas.
          </p>
          <p xml:id="i-QDqrLonns28jTvV6XVGcNA">
            Svenska elevers matematikresultat i PISA-testet har trendmässigt
            försämrats sedan undersökningen genomfördes för första gången,
            år 2000. Steg för steg har Moderaterna drivit på för att utöka
            antalet matematiktimmar och vi följer nu noggrant den nuvarande
            regeringens arbete, i enlighet med flera tidigare tillkännagivanden,
            med att införa fler matematiktimmar på högstadiet. Vi vill införa
            en tioårig grundskola, där förskoleklassen blir ny årskurs ett,
            för att stärka skolans kunskapsfokus. Riksdagen har fattat beslut
            om att regeringen bör arbeta fram ett förslag om tioårig grundskola
            och vidareutbildning av förskollärare så att de kan bli behöriga
            att undervisa i den nya tioåriga grundskolan. Regeringen bör återkomma
            med ett sådant förslag snarast.
          </p>
          <head xml:id="i-3Hi14zV2qvLqj2X9LTgqqB" type="h2">
            Avskaffa elevens val och möjliggör mer tid i ämnen där elever
            har störst behov
          </head>
          <p xml:id="i-QCAsjYU4bcJeqLtACYTDQy">
            För elever i lågstadiet som inte behärskar svenska språket ska
            tidig sommarskola och läxhjälp sättas in. Inga barn ska kunna
            börja i nästa klass utan tillräcklig svenska för att klara av
            undervisningen.
          </p>
          <p xml:id="i-M7kdp4YWSqmiUDjmQ6XhSs">
            Men det räcker inte. Nästan fyra av tio elever som läser ”svenska
            som andraspråk” lämnar nian utan godkänt betyg – samtidigt som
            96 procent av eleverna som läser ordinarie svenska klarar godkänt.
            Målet måste vara att alla elever ska lämna grund­skolan med behörighet
            till gymnasiet. Därför föreslår Moderaterna att ”elevens val”
            avskaffas i sin nuvarande form och att timmarna fördelas över
            de ämnen där eleven har störst behov.
          </p>
          <head xml:id="i-EVGfqmmkLdrgwvZ9SpMswF" type="h2">
            Utökad lovskola och obligatorisk läxhjälp
          </head>
          <p xml:id="i-MWXz5n1C8BzKYJZwpipjNs">
            För elever i högstadiet kan extra undervisningstid eller läxhjälp
            vara avgörande för att komma ikapp studierna i något eller några
            ämnen. Moderaterna vill utöka satsningen på lovskola och införa
            en skyldighet för kommunerna att erbjuda lovskola från årskurs
            sex för alla som riskerar att halka efter. Vi vill också att lovskolan
            ska vara obligatorisk för de elever som skolan bedömer är i behov
            av extra undervisning. För nyanlända elever bör det också övervägas
            en försöksverksamhet som kombinerar lovskola med sommarkollo.
            Detta för att fler nyanlända barn och ungdomar ska få en god start
            och ha en meningsfull sysselsättning under sommarmånaderna när
            skolorna är stängda. Regeringen ska återkomma med en sådan lagstiftning
            som gör det ovan möjligt. Moderaterna anser också att en obligatorisk
            läxhjälp bör övervägas, det vill säga en skyldighet för kommuner
            och fristående huvudmän att erbjuda läxhjälp till alla elever
            från årskurs fyra till nio, för att alla elever ska få goda förutsättningar
            att lyckas.
          </p>
          <head xml:id="i-LzhEGCM5xdbauZYdhqi4uH" type="h2">
            En bättre skola för nyanlända elever
          </head>
          <p xml:id="i-88e2w98E4JeXEjNpMky6js">
            Under 2015 och 2016 har över 80 000 barn på kort tid kommit till
            Sverige. Drygt 37 000 av dessa är ensamkommande barn och unga
            under 18 år. Ökningen av antalet nyanlända elever har för många
            skolor inneburit stora utmaningar i arbetet med att ge alla elever
            en utbildning av hög kvalitet. En särskild utmaning är den generella
            bristen på lärare och annan personal på landets skolor. Nyanlända
            elever skiljer sig åt vad gäller utbildningsbakgrund, språk och
            erfarenheter. Därför måste hela utbildningssystemet ses över för
            att kunna ge nyanlända elever en god start i utbildningssystemet,
            oavsett i vilken ålder de kommit till Sverige. Skolan måste också
            vara tydlig om vilka värderingar som ska råda inom utbildning
            såväl som i samhället i stort.
          </p>
          <p xml:id="i-9LKETGauK98agGCpMAU3PP">
            De flesta nyanlända elever börjar i en förberedelseklass innan
            de går vidare till en ordinarie klass. Lagstiftningen begränsar
            en elevs tid i förberedelseklass till maximalt två år. Flexibla
            skolor där eleverna efter sina egna förutsättningar stegvis kan
            gå över till vanlig undervisning är bra. Målsättningen ska vara
            att eleverna så snart som möjligt kommer in i den ordinarie undervisningen.
            Men bara om man har rätt förutsättningar. I dag är det rektorn
            på en skola som beslutar om en elev som inte nått kunskapsmålen
            ska få gå om ett år. Föräldrar eller vårdnadshavare ska även få
            yttra sig innan ett sådant beslut. Moderaterna anser dock att
            lärare bör ges större inflytande över beslut om att låta en elev
            gå om. Vi vill därför se över skollagen och införa större möjligheter
            för lärare att låta elever som inte når kunskapsmålen gå om en
            årskurs.
          </p>
          <p xml:id="i-9YZ94xLpfgXf4Ac1wbaMgp">
            För nyanlända elever i tonåren blir den totala skolgången ofta
            för kort för att hinna uppnå målen i grundskolans alla sjutton
            ämnen. Rektorn bör därför ges långtgående befogenheter att för
            dessa elever prioritera om i timplanen så att målen i första hand
            nås i de viktigaste basämnena.
          </p>
          <head xml:id="i-AKB2WufKmN5mTwmUzt1Kdm" type="h2">
            Förlängd skolplikt
          </head>
          <p xml:id="i-S58L4KHTRimDuG6nEARaQM">
            Det finns i dag skolor där mer än hälften av eleverna inte når
            gymnasiebehörighet. Samtidigt är det snabbast växande programmet
            på gymnasieskolan introduktions­programmet. Det är programmet
            för elever som saknar gymnasiebehörighet. Den utvecklingen är
            långsiktigt ohållbar. Grundskolan ska garantera att elever har
            tillräckliga kunskaper för att klara gymnasieskolan. Därför vill
            vi att lärare ska få större möjligheter att låta elever gå om
            en årskurs för att nå årskursens kunskapsmål. Vi vill även förlänga
            skolplikten i grundskolan till 18 års ålder. Elever som inte uppnår
            gymnasiebehörighet efter årskurs nio ska kunna fortsätta inom
            grundskolan för att nå gymnasiebehörighet upp till 18 års ålder,
            men elever ska också ha möjlighet att istället välja att gå vidare
            till yrkesskola som har en tydligare yrkesinriktning.
          </p>
          <p xml:id="i-4rGiu4i9pV7rgAb6ZS2SBz">
            Gymnasieutredningen föreslår att alla nationella program bör
            ha lika höga behörig­hetskrav. Tolv godkända grundskoleämnen ska
            gälla för både yrkesprogram och högskoleförberedande program.
            Det innebär att samtliga förkunskapskrav bör höjas ytterligare
            för att garantera att gymnasieutbildningen kan bedrivas på rätt
            nivå. Grund­skolan ska förbereda för gymnasiestudier. Den som
            inte har gymnasiebehörighet ska inte börja på gymnasiet. Gymnasiet
            måste renodlas, kraven höjas och undervisningstiden ökas.
          </p>
          <head xml:id="i-UZTosFQWyoEKW13UBvTdpj" type="h2">
            Utveckla studie- och yrkesvägledningen
          </head>
          <p xml:id="i-Sx6n3mF246PAeg82jnGsHJ">
            Skolinspektionens granskning av studie- och yrkesvägledningen
            (SYV) visar att den var lågt prioriterad på de skolor som undersöktes.
            Samma granskning visade att enbart 28 procent av niondeklassarna
            hade en klar bild av vilka gymnasieprogram som fanns att välja
            på och hela 45 procent sade sig inte ha någon vuxen att prata
            med om sina framtidsplaner. Detta är illavarslande och kan vara
            en av många förklaringar till att det varje år är drygt 10 000
            unga som avbryter sin gymnasieutbildning. Samtidigt vet vi att
            en fullgjord utbildning är avgörande för att komma in på arbetsmarknaden
            eller gå vidare till högre studier.
          </p>
          <p xml:id="i-2Wrs3DtH8ycKKCL9EimXEM">
            Många elever byter dessutom gymnasielinje mitt under utbildningen,
            vilket resulterar i att de får ett till två års extra studier
            på gymnasiet. Enligt en uppskattning från Skolverket (2017) är
            kostnaderna för elever som går i gymnasiet längre än de ska 2,3
            miljarder kronor per år.
          </p>
          <p xml:id="i-BhehVvwWDcbPsoJuNehBF5">
            I Finland har eleverna, förutom att studie- och yrkesvägledning
            är integrerat i skolgången från årskurs ett, även elevhandledning
            som ett eget ämne under 100 timmar i årskurserna sju till nio.
            I Norge får man i årskurs sju till nio 110 timmars vägledning
            och kan också välja att prova på olika ämnen på gymnasiet. I Danmark
            sker undervisning i ämnet utbildning och jobb redan från förskoleålder
            och fokuserar i årskurserna sju till nio på elevens framtida val
            av utbildning. Elever kan prova på olika gymnasieutbildningar
            genom utbildningspraktik och ska genom undervisningen också få
            kunskap om arbete, sysselsättning samt villkoren på dansk och
            internationell arbetsmarknad.
          </p>
          <p xml:id="i-JGQ2HEr7TMV2Zk6i9iAMwp">
            I Danmark finns även tydliga kunskapsmål uppsatta för årskurserna
            tre, sex och nio. I årskurs tre ska eleverna kunna beskriva drömmar
            och förväntningar och olika typer av jobb. I årskurs sex ska de
            kunna beskriva hur jobb, utbildning och personliga mål hänger
            ihop. Fram till årskurs nio arbetar sedan eleverna med att ta
            fram individuella planer för sina fortsatta studier och går på
            praktik.
          </p>
          <p xml:id="i-Um6z6LZFJgbq1sD5ugQWi2">
            Moderaterna anser att elever, vid slutet av årskurs nio, bör
            ha en egen utbildnings­plan och därtill haft möjlighet till utbildningspraktik
            på olika gymnasieprogram. Eleverna behöver förstå kopplingen mellan
            egna mål, arbetsmarknad och sysselsättning, men också få praktiska
            kunskaper i hur man skriver ett cv och går på en intervju.
          </p>
          <p xml:id="i-Wnqc5mDitdqRnTz4FVEzBQ">
            Studie- och yrkesvägledarens roll behöver konkretiseras. Utbildningen
            för studie- och yrkesvägledare bör också förbättras i enlighet
            med de nya krav som kommer att ställas på utbildningen i ämnet.
          </p>
          <p xml:id="i-W1dpTLk7SysckhF5mRGGgp">
            Slutligen vill Moderaterna inrätta en nationell, digital SYV-plattform
            som ska vända sig till alla elever på grund- och gymnasieskolan.
            Plattformen ska vara ett komplement till den befintliga SYV-verksamheten
            och utgöra ytterligare en informationsplats dit elever, lärare
            och föräldrar kan vända sig för att få information om olika yrken
            och utbildningsvägar.
          </p>
          <head xml:id="i-8koyeKFuAez17XjsqrJY9U" type="h2">
            Bättre fritidsverksamhet
          </head>
          <p xml:id="i-WHdeYbeXNauZWB31PDMaZp">
            Fritidsverksamheten har länge hamnat i skymundan. Fritidshemmen
            är allt sämre bemannade och utbildningsnivån hos personalen har
            sjunkit. Därför vill vi att Skol­verket ser över barngruppernas
            storlek och utreda hur fritidshemmen kan inkluderas i de nationella
            skolsatsningarna. Vi vill också se över möjligheterna att ge fritidshemmen
            en egen läroplan och genomföra ett aktivitetslyft för mer idrott
            och rörelse i verksamheten.
          </p>
          <head xml:id="i-PwMh5mXRmSGynu5wFjuohz" type="h2">
            Obligatorisk samhällsorientering för nyanlända elever
          </head>
          <p xml:id="i-XSX9SVYyLyKVnmJ5PR3XNP">
            Idag finns ingen obligatorisk samhällsinformation till nyanlända
            barn och unga nyanlända. Vi menar att alla barn i Sverige bör
            känna till sina grundläggande rättigheter och vilka värderingar
            vi värnar och eftersträvar i Sverige. Därför vill Moderaterna
            att alla grund- och gymnasieskolor skolor ges i uppdrag att vid
            mottagandet av en asylsökande eller nyanländ elev genomföra en
            kortare samhällsorientering anpassad till elevens ålder. Särskild
            vikt skall läggas vid frågor som demokrati, allas lika värde,
            barns rättigheter, jämställdhet samt sex och samlevnad. Samhällsorienteringen
            bör även innehålla praktisk information om var man som barn kan
            vända sig för att ta tillvara sina rättigheter eller få stöd/hjälp,
            exempelvis den lokala ungdomsmottagningen, socialtjänsten och
            olika frivilligorganisationer.
          </p>
          <head xml:id="i-5sKnmNWG4eoc4VzS9oK8XW" type="h2">
            Särbegåvade elever
          </head>
          <p xml:id="i-3AacXws2JeLEM5ksoVpeT8">
            En särbegåvad elev kan beskrivas ha en osedvanlig förmåga i ett
            eller flera områden. Det är viktigt att särbegåvade elever får
            rätt stöd och stimulans för att kunna utvecklas i sitt tempo.
            Det kan innebära att de kan behöva arbeta i snabbare takt än jämnåriga
            elever, börja skolan tidigare, få mer fördjupande uppgifter och
            träffa andra särbegåvade elever samt delta i spetsundervisning.
          </p>
          <p xml:id="i-KXXA9BeeuycwSzQb4WCx3a">
            Enligt skollagen ska elever som lätt når de kunskapskrav som
            minst ska uppnås ges ledning och stimulans för att kunna nå längre
            i sin kunskapsutveckling. Skolverket har också fått i uppdrag
            att ta fram förslag på hur skolor ska stötta de särskilt begåvade
            och högpresterande eleverna. Moderaterna anser att det bör göras
            en översyn av skollagen för att undersöka hur stödet till särbegåvade
            elever kan garanteras och stärkas, samtidigt som man efter beaktande
            av Skolverkets förslag också bör säkerställa att alla skolor får
            särskild information om hur särbegåvade elever kan upptäckas och
            stöttas.
          </p>
          <p xml:id="i-NWuJ12jyoAcaWH4zohQqSk">
            Samtidigt bör försöksverksamheten med spetsutbildningar, som
            möjliggör för grundskoleelever att läsa gymnasiekurser, permanentas
            och byggas ut. I de fall det är lämpligt ska det även finnas möjligheter
            för grundskoleelever att läsa högskolekurser. Det är i detta sammanhang
            också viktigt att regeringen förtydligar att samtliga utbildningsparter
            ska ha ett ömsesidigt samverkansansvar för att möjliggöra detta.
          </p>
          <head xml:id="i-6X4GK4iQ5v9wMWfQsSNDTE" type="h2">
            Särskolan
          </head>
          <p xml:id="i-3TN56eLa5HAxXdovLqVjQX">
            Den svenska särskolan behöver utvecklas. Särskolans uppdrag och
            upplägg bör ses över med målsättningen att stärka särskolans möjligheter
            att skapa förutsättningar för de elever som kan och vill gå vidare
            mot den reguljära arbetsmarknaden eller fortsatt utbildning. Samtidigt
            bör även lärarbristen med koppling till särskolan utredas då det
            råder en brist på speciallärare med inriktning mot utvecklingsstörning.
            Särskolan behöver fler skickliga lärare för att på bästa sätt
            kunna hjälpa alla elever att nå sin fulla potential.
          </p>
          <head xml:id="i-2cQ3zz5Rm2ac91y5ztfdg7" type="h2">
            Trygghet och arbetsro för grundskolans medarbetare och elever
          </head>
          <p xml:id="i-VqALC4DgUvMjVDcnu3rg2x">
            I Moderaternas motion ”Trygghet och arbetsro för skolans medarbetare
            och elever” föreslår vi flera förändringar för att öka tryggheten
            i skolan. Det handlar bland annat om åtgärder för att främja närvaro
            i skolan och förbättra skolornas arbete mot kränkningar och att
            främja fysiskt och psykiskt välmående elever. I motionen föreslår
            vi vidare att skollagen behöver förtydligas så att det framgår
            att även eleverna har ett ansvar för att arbetsmiljön i skolan
            präglas av trygghet och arbetsro och att ett nytt brott som tar
            sikte på alla former av våldsamma angrepp mot lärare och annan
            skolpersonal ska införas.
          </p>
        </div>
        <div type="motSignatures">
          <list>
            <item xml:id="i-YW9Vz2bRp4bbpXQzkj588N" who="i-ChDzdZDYwg4X9oGXyFy8Ta">
              Kristina Axén Olin (M)
            </item>
            <item xml:id="i-JXxauAMtk6ZvZoDS2jZ9xJ" who="i-5kLPqJYKuXdEi7mU2QqyGZ">
              Maria Stockhaus (M)
            </item>
            <item xml:id="i-8cxZMGggKZhy24LwZvcnuP" who="i-Apyf3DsrtN2zmshEtt35Qo">
              Marie-Louise Hänel Sandström (M)
            </item>
            <item xml:id="i-X3HDDVY1HymJBCiEKPpcZq" who="i-J3vB7EYXWFGfYPGahysXrd">
              Noria Manouchi (M)
            </item>
            <item xml:id="i-2TKdouAEL7cyZdMRAuNNE8" who="i-G9cpXThuSAP5KSY32ApDCj">
              Ann-Britt Åsebol (M)
            </item>
            <item xml:id="i-WWLqX26xHLBtTmyCJEHMBf" who="i-8xM6U2UEMYF2ek1xU2cetn">
              Ulrika Heindorff (M)
            </item>
          </list>
        </div>
      </div>
    </body>
  </text>
</TEI>
