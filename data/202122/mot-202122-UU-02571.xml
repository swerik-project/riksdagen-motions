<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-02571">
  <teiHeader>
    <fileDesc>
      <titleStmt>
        <title>Internationella militära insatser</title>
        <author corresp="i-TKwDinNn4twnLieK52EXRu">av Björn Söder m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2571 av Björn Söder m.fl. (SD)</title>
          <idno type="rdwebb">H9022571</idno>
          <rs type="number">2571</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9022571/text</ref>
          <ref type="dokument_url_html">http://data.riksdagen.se/dokument/H9022571</ref>
          <ref type="dokumentstatus_url_xml">http://data.riksdagen.se/dokumentstatus/H9022571</ref>
          <ref type="docx">http://data.riksdagen.se/fil/9AF0EB80-AAF0-45C4-B5A3-20A4DB5AD30F</ref>
          <ref type="pdf">http://data.riksdagen.se/fil/58BD81C2-39C5-4A05-AB1C-D5B38CF44E72</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SvdQ9XfnG5yZsMsCuCfWst</idno>
            <name>Roger Richthoff</name>
            <state type="partyAffiliation" ref="Q504069">
              <desc>-</desc>
            </state>
          </person>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8iPjcWryw5oXzbVA5puUFE</idno>
            <name>Caroline Nordengrip</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BFoXRe19tXkh8TfwdFMT6D" type="signed"/>
        <correspContext corresp="i-BFoXRe19tXkh8TfwdFMT6D">
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-SvdQ9XfnG5yZsMsCuCfWst"/>
          <note type="signatory" corresp="i-TrXGyxsScvTSQxnJXvtZZW"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-8iPjcWryw5oXzbVA5puUFE"/>
        </correspContext>
        <correspAction type="submitted" xml:id="i-5jqBCzunZyrZgmo8z1cXgQ">
          <date when="2021-10-01"/>
          <time when="18:56:29"/>
        </correspAction>
        <correspAction type="reviewed" xml:id="i-HSSEtWV6HFDHhYHe8ZHqw3">
          <date when="2021-10-04"/>
          <time when="11:57:48"/>
        </correspAction>
        <correspAction type="referred" xml:id="i-XrQVH524QTtZ6mERdK73AB">
          <date when="2021-10-14"/>
        </correspAction>
        <correspAction type="assigned" xml:id="i-9UkoaRXv9zEVtpgDwzxYvP">
          <date when="2022-10-05"/>
          <time when="11:47:33"/>
        </correspAction>
        <correspContext corresp="i-9UkoaRXv9zEVtpgDwzxYvP">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-6nd9tGxGbC8h15AvRewUuq"/>
        <correspContext corresp="i-6nd9tGxGbC8h15AvRewUuq">
          <ref type="uppgift">2021/22:UFöU1</ref>
          <ref type="ref_dok_id">H901UFöU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UFöU1</ref>
          <ref type="ref_dok_titel">Svenskt deltagande i Förenta nationernas stabiliseringsinsats i Mali</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LjRKS8FHpiWKNrFmt85Hs8"/>
        <correspContext corresp="i-LjRKS8FHpiWKNrFmt85Hs8">
          <ref type="uppgift">2021/22:UFöU2</ref>
          <ref type="ref_dok_id">H901UFöU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UFöU2</ref>
          <ref type="ref_dok_titel">Fortsatt svenskt deltagande i militär insats för stärkt säkerhet i Mali</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DRSYgPL7ogWJk1JGNhSLzv"/>
        <correspContext corresp="i-DRSYgPL7ogWJk1JGNhSLzv">
          <ref type="uppgift">2021/22:UU11</ref>
          <ref type="ref_dok_id">H901UU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU11</ref>
          <ref type="ref_dok_titel">Vissa säkerhetspolitiska frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UNxmMazJFbyo9aPoukenAn"/>
        <correspContext corresp="i-UNxmMazJFbyo9aPoukenAn">
          <ref type="uppgift">2021/22:UU6</ref>
          <ref type="ref_dok_id">H901UU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:2571 av Björn Söder m.fl. (SD) Internationella militära insatser</div>
      </div>
      <div type="motBody">
        <div type="motProposal" subtype="förslag">
          <head xml:id="i-8FCxmrWTY6jU4YndmrVHt2">
            Förslag till riksdagsbeslut
          </head>
          <list style="ol">
            <item xml:id="i-5xsaLGY6PTH5qgrs1KPURy">
              Riksdagen ställer sig bakom det som anförs i motionen om att
              regeringen ska säkerställa att det svenska militära bidraget genom
              utbildningsinsatsen i Irak riktas till Kurdistan Regional Government
              (KRG)-regionen för att bidra i kampen mot terrorism och underlätta
              framtida självförsvar och tillkännager detta för regeringen.
            </item>
            <item xml:id="i-4JgQr1mLnFbf31NDPy2XaC">
              Riksdagen ställer sig bakom det som anförs i motionen om att
              regeringen bör verka för att självförsvarsgrupper för svaga grupper
              som yazidier och kristna inkluderas i koalitionens stödinsatser
              och tillkännager detta för regeringen.
            </item>
            <item xml:id="i-RS54mefxMqDrSQ6XmsRdg7">
              Riksdagen ställer sig bakom det som anförs i motionen om att
              regeringen bör verka för att öka de humanitära insatserna i konfliktområdena
              och tillkännager detta för regeringen.
            </item>
            <item xml:id="i-4EHzbcLBz42tx4NByPAw7e">
              Riksdagen ställer sig bakom det som anförs i motionen om att
              stödja uppbyggnaden av området Nineveslätten i Irak och tillkännager
              detta för regeringen.
            </item>
            <item xml:id="i-6wFCkH94T4CBJGt3ND6SU6">
              Riksdagen ställer sig bakom det som anförs i motionen om att
              regeringen bör utreda behov av och möjligheter till materiellt
              stöd och tillkännager detta för regeringen.
            </item>
            <item xml:id="i-M9bbY5fc2NGcarLgPnry7E">
              Riksdagen ställer sig bakom det som anförs i motionen om att
              regeringen bör öka satsningarna på humanitärt stöd, vatten, sanitet
              och jordbruksutveckling i Mali och tillkännager detta för regeringen.
            </item>
            <item xml:id="i-7fD256futLSM4kRY2W4Twf">
              Riksdagen ställer sig bakom det som anförs i motionen om att
              inom maximalt ett år avsluta det svenska deltagandet i Minusma
              och tillkännager detta för regeringen.
            </item>
            <item xml:id="i-Af4KmztK5SWUDwgULrWQJE">
              Riksdagen ställer sig bakom det som anförs i motionen om att
              avsluta det svenska deltagandet i Task Force Takuba i Mali och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Ebg4Xs3iq8Q5YZq4QCx6R7">
            Internationella militära insatser
          </head>
          <p xml:id="i-WJ5aQiegoGyG6HUKtXt2Ws">
            Sedan FN:s tillkomst har Sverige deltagit i många av organisationens
            fredsbevarande insatser, allt som allt uppgående till 120 internationella
            uppdrag i 60 länder. Under de senaste decennierna valde Sverige
            nästan helt bort att delta i FN-ledda fredsbevarande insatser.
            Istället gav man företräde åt EU- eller Natoledda insatser. Detta
            beklagar Sverigedemokraterna. Sverigedemokraterna ser FN som det
            primära samarbetsorganet för att hantera konflikter och värna
            fred och säkerhet. En förutsättning för interna­tionella insatser,
            oavsett om de sker utanför FN:s regi eller inte, bör vara ett
            tydligt mandat från FN:s säkerhetsråd.
          </p>
          <p xml:id="i-AtnvRrugj4hA7m9wPKF3by">
            Sverige bör efter förmåga, när vi finner starka motiv därtill,
            aktivt delta i insatser inom ramen för FN och Organisationen för
            säkerhet och samarbete i Europa (OSSE), samt verka för att stärka
            dessa organisationers kapacitet. Det är också av vikt att insatserna
            har tydliga mål och en genomtänkt strategi för att insatsen ska
            kunna bidra till fred och stabilitet. Internationella insatser
            får dock inte leda till att vår nationella försvarsförmåga nedgår.
          </p>
          <head type="h1" xml:id="i-NmR6p73B7RKr8eWzdYsiLW">
            Den svenska utbildningsinsatsen i Irak
          </head>
          <head type="h2" xml:id="i-2uyg5B3LMoSNPKbHNSVzt7">
            1. Riktat stöd till KRG-regionen
          </head>
          <p xml:id="i-PKVCMDKEDHikfgAetavECd">
            Sveriges stöd till Irak i kampen mot terrorsekten Islamiska staten
            har varit mycket uppskattat och relationen mellan Sverige och
            KRG-regionen samt Peshmerga är mycket god. De utbildningsinsatser
            som vårt land bidragit med har dels inneburit en ökad möjlighet
            för humanitärt stöd till civila i landet, dels en ökad möjlighet
            till självförsvar när terrorister har slagit till.
          </p>
          <p xml:id="i-XUYfHpCqoJTCTa1H2E2uuQ">
            Sverigedemokraterna är i grunden positiva till den här sortens
            arbete och menar att de svenskar som tjänstgjort i landet förtjänar
            ett stort tack för sin insats. Insatsen har av flera skäl främst
            riktats till området kring KRG-regionens huvudstad Erbil och den
            kurdiska regionen snarare än till övriga Irak. KRG-regionen har
            märkt ut sig med en förhållandevis god demokratisk och ekonomisk
            utveckling, samt som en av de främsta och mest effektiva krafterna
            mot Islamiska staten.
          </p>
          <p xml:id="i-2KYPcvR9ceTCxovfHRB4Qm">
            Islamiska staten har tryckts tillbaka. Dock har IS-celler slagit
            till i flera områden, varför vi menar att det fortsatt finns skäl
            till att bidra med utbildning till peshmerga­styrkor i Irak. Vi
            har även tvingats se ökade slitningar inom Irak, vilket är mycket
            oroväckande. Den irakiska regeringen har, trots diplomatiska medlingsförsök
            från KRG-regionen, valt att angripa och inta tidigare KRG-kontrollerade
            områden. I dessa anfall, som i stor utsträckning bestått av Iranstödda
            shiamiliser, har man använt sig av amerikanska stridsvagnar och
            materiel ämnad att bekämpa Islamiska staten och andra terrorgrupper.
            Det är därmed tydligt att det är fullkomligt orimligt att Sverige
            ska bidra till att stötta en regering som använder sig av internationellt
            stöd för att angripa den egna befolkningen. Det är också tydligt
            att de två största partierna i landet är radikala shiamuslimska
            partier, vars väpnade grenar gjort sig skyldiga till omfattande
            krigsbrott. Iraks styre har även mycket goda relationer till Iran,
            som också fått ett allt större inflytande i landet.
          </p>
          <p xml:id="i-Y9qm17zCf9WPytLtsyhXW5">
            Med tanke på de omständigheter som råder finns det ingen anledning
            att fortsätta den riktning man i dagsläget har slagit in på. Det
            svenska militära bidraget genom utbildningsinsatsen i Irak bör
            enbart riktas till KRG-regionen under förutsättning att stödet
            används som det är tänkt och att KRG fortsätter att försöka lösa
            den nyuppkomna krisen med irakiska regeringen med diplomati. Stödet
            ska vara ämnat att bekämpa terrorism och säkra sitt självförsvar
            idag och framgent. De svenska militära utbildnings­insatserna
            ska inte gå till trupper som direkt eller indirekt kontrolleras
            av det irakiska styret i Bagdad. Bidraget ska riktas till KRG-regionen
            under förutsättning att styret i KRG respekterar och skyddar minoriteter
            samt fortsätter det diplomatiska arbetet.
          </p>
          <head type="h2" xml:id="i-S3kVHY4zpchBhxfd5JVuJ1">
            2. Stöd till kristna och yazidiska självförsvarsgrupper
          </head>
          <p xml:id="i-JFVSQPuk6FebBxvuD1csqW">
            När Islamiska staten intog stora delar av Nineveslätten i norra
            Irak flydde de kurdiska styrkorna och den irakiska armén, vilket
            fick katastrofala följder för lokalbefolkningen, som huvudsakligen
            består av kristna och yazidier.
          </p>
          <p xml:id="i-7VDj9mfNXfc7qwBnLFGphD">
            Eftersom politiken i Irak är starkt etniskt betonad är det viktigt
            att alla befolknings­grupper har möjlighet att få skydd från militära
            styrkor. Därför behöver koalitionen även stödja bygget av kristna,
            och i den takt sådana bildas, yazidiska självförsvars­grupper.
            Kristna och yazidier är bland de svagaste minoriteterna i landet
            och deras möjlighet till självförsvar är en förutsättning för
            skapandet av den autonoma provins som Iraks regering utlovat.
          </p>
          <head type="h2" xml:id="i-MoEoKmi1zHrmG6iT4dpa1Y">
            3. Humanitärt stöd
          </head>
          <p xml:id="i-GhX5J1awfA3pxn4A5NbR2c">
            FN:s expert på minoritetsfrågor har betecknat utvecklingen för
            området som förödande och oåterkallelig. I kölvattnet av den irakiska
            militärens offensiv våren 2015 har det även rapporterats om grova
            övergrepp mot den sunnitiska befolkningen. Kriget har skapat en
            på vissa platser mycket allvarlig humanitär situation, och i nuläget
            är 8,7 miljoner människor i behov av humanitärt stöd varav ca
            1,2 miljoner av dessa räknas som internflyktingar.
          </p>
          <p xml:id="i-MNPV8i6h9fQyUt911uiZ56">
            Sverigedemokraterna anser att regeringen bör använda Sveriges
            begränsade resurser där de gör mest nytta och kraftigt öka stödet
            till humanitära insatser i krisens närområde.
          </p>
          <head type="h2" xml:id="i-VhXdqPVbgvWsuWkPBphj5d">
            4. Återuppbyggnad
          </head>
          <p xml:id="i-N23ns2uTaqeyt5DU7S2znx">
            Terrororganisationen Islamiska staten har fördrivits från området,
            men en stor del av infrastrukturen och många bostäder är lagda
            i ruiner. Trots detta vill många människor flytta tillbaka till
            sina hem och försöka bygga upp ett liv igen. Hus, kyrkor och andra
            religiösa byggnader, sjukhus, skolor, vägar, elektricitet och
            det mesta av infrastrukturen behöver återuppbyggas.
          </p>
          <p xml:id="i-3xYoTgD1AA2FiCdUPAoyZd">
            Utöver detta kämpar de syrianer, assyrier, kaldéer m.fl. grupper
            som bor i området för att få behålla sin identitet. De flesta
            talar fortfarande arameiska, det språk man talade i det assyriska
            riket, men i takt med att den kristna gruppen blir mindre finns
            också en risk för att deras språk, kultur och identitet hotas.
            Regeringen bör stötta minoriteterna som bor på Nineveslätten så
            att de kan behålla sin identitet, samt bidra till återupp­byggnaden
            efter islamisternas fruktansvärda härjningar och stödja de självförsvars­styrkor
            som ger befolkningen skydd och trygghet. Att återbyggnad av området
            nu sker är av yttersta vikt för att förebygga nya konflikter.
          </p>
          <head type="h2" xml:id="i-76FksuCZ9jNFFB4QkNmXUb">
            5. Materiellt stöd
          </head>
          <p xml:id="i-YPLz1jgpZDoF55z2GBLyNG">
            Utbildningsinsatsen är i sig viktig, men inte tillräcklig för
            att på ett ändamålsenligt sätt kunna stödja de kurdiska, irakiska
            och eventuellt de kristna och yazidiska styrkorna. Därför vill
            Sverigedemokraterna bredda insatsen genom att regeringen utreder
            behov av och möjligheter till materiellt stöd. Vi avser inte krigsmateriel
            för strid utan annat specialiserat, materiellt stöd. Sådant stöd
            skulle kunna handla om kommunikations- och sjukvårdsutrustning,
            mobila internetanslutningar, datorer och små förarlösa över­vakningsplan
            liknande dem som använts i insatsen i Afghanistan.
          </p>
          <p xml:id="i-URpMgrXzKzgbV8nGnBLhyK">
            När riksdagen våren 2017 besökte Erbil framkom just behovet av
            materiellt stöd. Peshmergaförbandens brist på sjukvårdsutrustning
            var påtaglig. Likaså framkom att många av soldaterna fått köpa
            sina egna uniformer och kängor eftersom det saknas resurser.
          </p>
          <head type="h1" xml:id="i-D191dsQBA7ewm3LYtCjZp1">
            Svenskt deltagande i Förenta nationernas stabiliseringsinsats
            i Mali (Minusma)
          </head>
          <head type="h2" xml:id="i-7dreprpbqmYpua7xDvNd5J">
            6. Det svenska bidraget till Minusma
          </head>
          <p xml:id="i-EjiZJS6gZyzLUFNbeHvJPL">
            Enligt FN finns det lägen, särskilt i konflikt- och postkonfliktområden
            i Afrika, när det är nödvändigt med säkerhetsfrämjande insatser
            för att samtidigt också kunna bedriva ett effektivt biståndsarbete
            som främjar en positiv och hållbar utveckling i det aktuella landet.
            Även den svenska biståndsmyndigheten Sida vittnar om att utmaningarna
            för att bedriva det svenska biståndsarbetet kan vara större där
            det inte finns en fredsbevarande styrka på plats. Samtidigt ska
            påpekas att det också finns tillfällen när det är väldigt viktigt
            att på marken särskilja de militära insatserna och de rent civila
            insatserna för att de civila och humanitära insatserna inte ska
            uppfattas vara inblandade i en militär konflikt.
          </p>
          <p xml:id="i-LnqWEMWER3zs3wAA2NTZsb">
            I den aktuella situationen i Mali menar vi att en fungerande
            FN-ledd fredsfrämjande insats i dagsläget är en förutsättning
            för att kunna bedriva ett effektivt bistånd och nå en hållbar
            utveckling i landet. Den aktuella insatsen i Mali har både ett
            FN-mandat och är ledd av FN. De humanitära behoven i Mali och
            Sahelregionen är fortsatt omfattande. Regionen är påverkad av
            de väpnade konflikterna, en degraderad miljö och ett förändrat
            klimat. Enligt FN är 3,9 miljoner människor i Mali i behov av
            humanitärt stöd. Under­näringen är utbredd, behoven av sanitet
            och rent vatten är stort, och 2,8 miljoner människor uppges ha
            behov av en tryggad livsmedelsförsörjning.
          </p>
          <p xml:id="i-A3jd5KCBjD5ALdQyXwtbUw">
            År 2020 var Sverige en av de största bilaterala givarna till
            Mali med ett humanitärt bistånd via Sida om 294 miljoner kronor.
            Sverige bidrog utöver detta med humanitärt stöd genom Cerf – FN:s
            katastroffond – och FN:s livsmedelsprogram World Food Programme.
            Eftersom behovet av humanitärt stöd är fortsatt stort menar vi
            att Sverige bör förstärka de humanitära insatserna till flyktingar
            och bistånd som går till humanitärt stöd, vatten, sanitet och
            jordbruksutveckling i Mali.
          </p>
          <head type="h2" xml:id="i-2jCzoiLePsAcN7deGpi1G3">
            7. Avvecklingen av den svenska väpnade styrkan i Minusma
          </head>
          <p xml:id="i-CsUWtFVpF11zsXG249tpud">
            Det svenska bidraget till Minusma utgörs under år 2021 av ett
            lätt skyttekompani. I förbandet ingår även en nationell stödenhet
            innehållande bland annat sjukvårds­förmågor, samt personal för
            drift och underhåll av nationell infrastruktur och materiel. Försvarsmakten
            och dess personal har gjort ett utmärkt arbete i Mali och bidragit
            till insatsen på ett föredömligt sätt. Som svenska medborgare
            kan vi känna stolthet över vårt bidrag till Mali och dess befolkning.
          </p>
          <p xml:id="i-RUYAy7ZNsvGhZwjMjyzWk4">
            Sverigedemokraterna anser emellertid att Sverige nu behöver fokusera
            på återupp­byggnaden av totalförsvaret, och att vi därför behöver
            sätta en bortre tidsgräns för vårt militära engagemang i Mali.
            Riksrevisionen har bland annat påpekat i rapporten ”Att bygga
            nationell försvarsförmåga” (RiR 2021:23) att de nu omfattande
            internationella insatserna får negativa konsekvenser för arméns
            förbandsproduktion för nationellt försvar. Sverigedemokraterna
            föreslår därför att det svenska deltagandet i Minusma avvecklas.
          </p>
          <head type="h1" xml:id="i-4aJa19szGFdksncRGnkKgQ">
            Svenskt deltagande i militär insats för stärkt säkerhet i Mali
            (Takuba)
          </head>
          <head type="h2" xml:id="i-9DZgXzpumEhhMX7GLKQbXi">
            8. Svenska bidraget till Takuba
          </head>
          <p xml:id="i-RFFuqpPnuCjSCVdMoJEgKr">
            Under 2020 beslutade riksdagen att en svensk väpnad styrka bestående
            av högst 250 personer ska ställas till förfogande till och med
            den 31 december 2021 för att på malisk inbjudan delta i insatsen
            Task Force Takuba i Mali och att styrkan även ska kunna verka
            på Nigers territorium inom ramen för deltagandet i insatsen, förutsatt
            att en inbjudan från Niger finns. Den totala styrkan beräknas
            under normala omständigheter bestå av högst 150 personer. Om behov
            uppstår ska styrkan tillfälligt kunna förstärkas med högst 100
            personer. Det svenska förbandet ska framför allt kunna understödja,
            undsätta och förstärka pågående insatser inom Task Force Takuba.
            Det svenska bidraget ska också kunna bidra till att genomföra
            Task Force Takubas mandat i övrigt inom befintliga resurser och
            förmågor.
          </p>
          <p xml:id="i-FGtyU2Jq8aRCXPFmmKoKrg">
            Det är givetvis så att ett svenskt bidrag till Task Force Takuba
            skulle bidra till att bygga förmågan hos svenska nationella förband
            och staber, genom att ge personalen som ingår erfarenheter av
            att tjänstgöra i en internationell kontext. Vidare är det riktigt
            att genom arbetet i en multinationell insats främjas interoperabilitet
            och förståelse för metoder, procedurer och arbetssätt.
          </p>
          <p xml:id="i-HwZuXdk5EJTsV7jPr96NR8">
            Det säkerhetspolitiska läget i vårt eget närområde är dock det
            sämsta sedan kalla krigets dagar. Sverigedemokraterna anser därför
            att Sverige i nuläget behöver fokusera på uppbyggnad av såväl
            det militära som det civila försvaret, vår egen försvarsförmåga
            och på utbildning av nya officerare framför deltagandet i internationella
            insatser som den i Mali. Det har även på många håll inom försvarsmakten
            efterfrågats ett andrum från internationella insatser för att
            kunna fokusera på det nationella försvaret.
          </p>
          <p xml:id="i-PXj9ArwP7eseB18n6wgKxJ">
            Mali har också nyligen drabbats av genomförda militärkupper.
            Även om det nuvarande militära styret har uttalat att man inte
            ifrågasätter ingångna avtal anser Sverigedemokraterna att nya
            svenska truppbidrag ska undvikas.
          </p>
          <p xml:id="i-3ALvtXXRM8c7CJFLuCJ7Bc">
            Med anledning av det som anförts ovan bör det svenska deltagandet
            i Task Force Takuba i Mali avslutas.
          </p>
        </div>
        <div type="motSignatures">
          <list>
            <item xml:id="i-4QEfuthHUCsco1smKjq9Xm">
              Björn Söder (SD)
            </item>
            <item xml:id="i-766r6nEwB9AVS17yJP9WSW">
              Markus Wiechel (SD)
            </item>
            <item xml:id="i-WhzsTwyxQZaZwBvE47JwBC">
              Roger Richthoff (SD)
            </item>
            <item xml:id="i-MnHCaNPGy3cQexfRyi59Qy">
              Sven-Olof Sällström (SD)
            </item>
            <item xml:id="i-WzHKfcxHYD6oEHQFf2HXt3">
              Lars Andersson (SD)
            </item>
            <item xml:id="i-DpfCUif9X6xsq2uGN8t56j">
              Caroline Nordengrip (SD)
            </item>
          </list>
        </div>
      </div>
    </body>
  </text>
</TEI>
