<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02303">
  <teiHeader>
    <fileDesc>
      <titleStmt>
        <title>Stärk rättssamhället</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2303 av Beatrice Ask m.fl. (M)</title>
          <idno type="rdwebb">H3022303</idno>
          <rs type="number">2303</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022303/text</ref>
          <ref type="dokument_url_html">http://data.riksdagen.se/dokument/H3022303</ref>
          <ref type="dokumentstatus_url_xml">http://data.riksdagen.se/dokumentstatus/H3022303</ref>
          <ref type="docx">http://data.riksdagen.se/fil/53E84E67-4FF2-49F1-BA47-07F675D759F3</ref>
          <ref type="pdf">http://data.riksdagen.se/fil/FC913E8C-0BB8-47FB-8758-32E294279117</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-3HxEFXDaBqsMwwWWabybdY</idno>
            <name>Pia Hallström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AKUbuuEVgCQHpFjuuMQfc" type="signed"/>
        <correspContext corresp="i-AKUbuuEVgCQHpFjuuMQfc">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-NiuBLX8hzt3w2Uyev12Wbt"/>
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3HxEFXDaBqsMwwWWabybdY"/>
          <note type="signatory" corresp="i-3yGB8i2p5vZhm4Sy536rgC"/>
        </correspContext>
        <correspAction type="submitted" xml:id="i-8nBhTpf9trJ9pYV5TrML5Y">
          <date when="2015-10-06"/>
          <time when="12:44:54"/>
        </correspAction>
        <correspAction type="reviewed" xml:id="i-J9pbqZPhq2pqe7zPcdkhoP">
          <date when="2015-10-06"/>
          <time when="17:06:54"/>
        </correspAction>
        <correspAction type="referred" xml:id="i-N5LqREM2cWpKQG4Lty8P3p">
          <date when="2015-10-13"/>
        </correspAction>
        <correspAction type="assigned" xml:id="i-33CGsAiDHGuEycsVQJ1x9B">
          <date when="2018-06-05"/>
          <time when="10:32:40"/>
        </correspAction>
        <correspContext corresp="i-33CGsAiDHGuEycsVQJ1x9B">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-R157cD9JvSfeUgaefgFk5V"/>
        <correspContext corresp="i-R157cD9JvSfeUgaefgFk5V">
          <ref type="uppgift">2015/16:JuU1</ref>
          <ref type="ref_dok_id">H301JuU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-AtxK2HURES5Xr1cp7YWv2q"/>
        <correspContext corresp="i-AtxK2HURES5Xr1cp7YWv2q">
          <ref type="uppgift">2015/16:JuU19</ref>
          <ref type="ref_dok_id">H301JuU19</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU19</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DsL1wDJW4SBUzKka31ER5k"/>
        <correspContext corresp="i-DsL1wDJW4SBUzKka31ER5k">
          <ref type="uppgift">2015/16:SoU6</ref>
          <ref type="ref_dok_id">H301SoU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU6</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4M92i87yBrmQM3H76PcUUA"/>
        <correspContext corresp="i-4M92i87yBrmQM3H76PcUUA">
          <ref type="uppgift">2015/16:UbU14</ref>
          <ref type="ref_dok_id">H301UbU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU14</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-U3oxaUKvDoYAzpC4etgzq5"/>
        <correspContext corresp="i-U3oxaUKvDoYAzpC4etgzq5">
          <ref type="uppgift">2015/16:JuU18</ref>
          <ref type="ref_dok_id">H301JuU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU18</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2303 av Beatrice Ask m.fl. (M) Stärk rättssamhället</div>
      </div>
      <div type="motBody">
        <div type="motProposal" subtype="förslag">
          <head xml:id="i-JrRjCkR3AGXzQMj2dkVmh6">
            Förslag till riksdagsbeslut
          </head>
          <list style="ol">
            <item xml:id="i-2JZSNigxzRoHtds5Ax6ADs">
              Riksdagen ställer sig bakom det som anförs i motionen om kriminalpolitiken,
              nämligen att svensk lag ska gälla lika för alla, brott ska beivras
              och straffskalorna ska utnyttjas i större omfattning, och riksdagen
              tillkännager detta för regeringen.
            </item>
            <item xml:id="i-JHrrxsV1xwFevCBKwRqxt6">
              Riksdagen ställer sig bakom det som anförs i motionen om samordning
              och effektivisering av insatser för att bryta det utanförskap
              i geografiskt definierade områden som tydliggjorts av polisen,
              och riksdagen tillkännager detta för regeringen.
            </item>
            <item xml:id="i-L9VSRekXADBYzRhnnZf79u">
              Riksdagen ställer sig bakom det som anförs i motionen om att
              skolans ansvar enligt läroplanen att förmedla grundläggande kunskaper
              i lag och rätt måste utvecklas och tillkännager detta för regeringen.
            </item>
            <item xml:id="i-R9kmYCpNDEPsBeNWnKVMmD">
              Riksdagen ställer sig bakom det som anförs i motionen om betydelsen
              av att myndigheter inom rättsväsendet och domstolar använder sig
              av ett språk som människor kan förstå och tillkännager detta för
              regeringen.
            </item>
            <item xml:id="i-KLVkyJAiZFANo3gr6iDG44">
              Riksdagen ställer sig bakom det som anförs i motionen om myndigheternas
              ansvar att bidra till att sprida kunskap om skälen för rättssäkra
              processer och tillkännager detta för regeringen.
            </item>
            <item xml:id="i-5tx8Qk4m9Sob4CVmkvWtwp">
              Riksdagen ställer sig bakom det som anförs i motionen om ordning
              i rättssalarna och tillkännager detta för regeringen.
            </item>
            <item xml:id="i-6qe9RHXpEcUWyrf7umtxs1">
              Riksdagen ställer sig bakom det som anförs i motionen om att
              utveckla polisens förmåga att arbeta mot kriminella grupper som
              begår många brott i hela landet och tillkännager detta för regeringen.
            </item>
            <item xml:id="i-P7uENZ7Y57p9v5dD8tgMC1">
              Riksdagen ställer sig bakom det som anförs i motionen om påföljder
              för seriebrott och tillkännager detta för regeringen.
            </item>
            <item xml:id="i-6HqEMU4Qa9bTpNDgRhY4ax">
              Riksdagen ställer sig bakom det som anförs i motionen om skyldigheten
              att vittna och om övergrepp i rättssak och tillkännager detta
              för regeringen.
            </item>
            <item xml:id="i-4kckQWE5vCtQzCCmLJ7yEe">
              Riksdagen ställer sig bakom det som anförs i motionen om att
              vittnen ska få information om möjligheter till olika former av
              vittnesstöd och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-7ZKtiFBtmR1CYqrazfvLrb">
            Motivering
          </head>
          <p xml:id="i-9MmrF2iyHpzxgFKUYb4Gg7">
            Kärnan i moderat ideologi är tanken om alla människors rätt till
            frihet. Frihet innefattar också rätten att bli lämnad i fred,
            att inte bli utsatt för brott som riktar sig mot person eller
            egendom. Få saker inskränker människors makt över det egna livet
            så mycket som konsekvenserna av våld, droger och kriminalitet
            i samhället. Det parti som inte driver en politik för att bekämpa
            brott genom att upprätthålla lagar och regler över hela landet
            accepterar att människors frihet beskärs.
          </p>
          <p xml:id="i-TDqSzho6cXyvr1XccdwjgA">
            Ett bra samhälle måste bygga på tilltro till människors förmåga
            och vilja att leva ett självständigt liv med ansvar för sina handlingar.
            När människor ges frihet att utveckla sin speciella begåvning
            och ges utrymme att växa skapas förutsättningar för ett öppet
            och tolerant samhälle. Det leder till två grundläggande förhållningssätt
            i synen på en fungerande rättsstat. För det första: Att bekämpa
            brott får inte bli en ursäkt för att misstänkliggöra hederliga
            medborgare och inskränka deras frihet. För det andra: Att inte
            bekämpa brott innebär att brottsdrabbade människors frihet blir
            kringskuren. Frihetsinskränkningar för hederliga människor – på
            grund av andras brottslighet – och förnedring av brottsoffer kan
            aldrig tolereras.
          </p>
          <p xml:id="i-6PQ1yNiyu3eqUMe41cvLdN">
            Vi betraktar aldrig en människa som förlorad. Insatser för att
            få människor att växa och ta ansvar kan aldrig helt avbrytas.
            Varje människa är dock ytterst ansvarig för sina handlingar och
            ska ställas till svars för begångna lagöverträdelser. Att tillskriva
            människor ett ansvar för sina handlingar är att tillerkänna dem
            ett värde. Att flytta ansvaret för brott från den som begår dem
            är kontraproduktivt och arrogant, både mot den som har gjort sig
            skyldig till brottet och mot brottsoffret. Alltför ofta skylls
            felaktiga handlingar på en persons uppväxt eller olika yttre förhållanden.
            En persons bakgrund och erfarenheter spelar stor roll, med den
            enskilde måste ändå ytterst ta ett personansvar för sina handlingar.
            Vi vill ta fasta på individens ansvar och därigenom också på individens
            möjligheter till bot och bättring och till mer positiva livsval
            och ett bättre liv.
          </p>
          <p xml:id="i-48yDH5n2iz9iHJ21C8P91d">
            Det individuella ansvaret understryks av att på brott följer
            en påföljd: Den som inte följer lagar och regler kan därigenom
            straffas genom att hans eller hennes frihet beskärs. Påföljder
            och straff syftar ytterst till att minska brottsligheten i samhället
            och till att ändra på kriminella beteenden. Det är många gånger
            också viktigt att brottsoffer och övriga samhället skyddas från
            fortsatt brottslighet.
          </p>
          <p xml:id="i-MEbRXPK7rYgp84g7fCmhfz">
            Våld och brott orsakar stort personligt lidande för enskilda
            brottsoffer. Förutom detta åsamkas samhället stora kostnader i
            form av skador på människor och egendom, förlorad arbetstid och
            förlorade inkomster samt uteblivna investeringar och anställningar.
            I ett rättssamhälle kan brottslighet aldrig tolereras. Brottslighet
            raserar tryggheten och därmed förutsättningarna för människors
            och därmed även för samhällets utveckling.
          </p>
          <p xml:id="i-5uxowkRdVw8hAXAEgkcV6o">
            Det är statens ansvar att sätta rättsliga gränser för hur vi
            får bete oss mot varandra. Dessa gränser framgår av brottsbalkens
            regler och av specialstraffrättsliga regler i andra lagar. Med
            ansvaret för att sätta gränser följer också ansvaret att se till
            att dessa gränser respekteras. Detta förutsätter ett starkt, synligt,
            tydligt och effektivt rättsväsen. Om upptäcktsrisken är låg och
            de utdömda påföljder och straff inte framstår som väl avvägda
            och i förekommande fall avskräckande, kommer brottsligheten att
            breda ut sig på bekostnad av trygghet, enskildas strävanden, företagande
            och tillväxt.
          </p>
          <p xml:id="i-LMgf7fzSjMMFfmP91XHYp4">
            Om människor inte upplever att påföljder och straff står i proportion
            till de brott som gärningsmän fälls till ansvar för undergrävs
            rättsväsendets legitimitet i vidare mening. Samtidigt upplever
            brottsoffer frustration och vanmakt. De regler som sätts upp måste
            också följas, för att medborgarna ska känna respekt och förtroende
            för rättsstaten och rättsväsendets olika delar.
          </p>
          <p xml:id="i-DoU38FVQsdD6CzejUu1kdk">
            Vår syn på rättsväsendet bygger på idén om en fungerande rättsstat.
            Den idén bygger i sin tur på idén om samhällskontraktet som kan
            ses som ett underförstått kontrakt mellan medborgarna och staten.
            Medborgarna följer demokratiskt beslutade lagar och regler, eftersom
            dessa skapar ett tryggt, förutsägbart, fritt och öppet samhälle.
            Medborgarna betalar skatt mot att staten tillrättaför det mindre
            antal medborgare som inte respekterar lagar och regler.
          </p>
          <p xml:id="i-FJFuKUvRGgY1Wf6nTKYHx9">
            Det går inte att lova ett samhälle helt utan brottslighet. Vi
            lovar dock att rusta ett rättsväsen som inte tolererar brottslighet
            och som reagerar snabbt, effektivt och rättvist. Vi utlovar en
            politik för nolltolerans mot våld och brott. En sådan politik
            kan sammanfattas i tre huvudsatser:
          </p>
          <p xml:id="i-9YiMfX6XAC35LvJcqFjUv8">
            För det första: Svensk lag skall gälla lika för alla. Lagar och
            regler ska följas, oavsett vem man är eller var man kommer ifrån.
            Alla är lika inför lagen. Detta förutsätter en tydlig, förutsebar
            och rättvis lagstiftning.
          </p>
          <p xml:id="i-LiyQ4DVEZnZYLUvsXVk9oa">
            För det andra: Brott skall beivras. När ett brott begås ska rättsväsendets
            myndigheter och domstolar ha skyldigheter och rimliga möjligheter
            att följa upp det. Inga brott ska tolereras. Detta förutsätter
            ett starkt, välorganiserat och effektivt rättsväsende – allt från
            den första polisen som kommer till en brottsplats, till den domare
            som dömer. De rättsvårdande myndigheterna och domstolarna ska
            fokusera på sina kärnuppgifter.
          </p>
          <p xml:id="i-DzMhVUG9g3jejCL6FWLrMw">
            För det tredje: Straffskalorna ska utnyttjas, vilket innebär
            att omständigheterna i det enskilda fallet ska beaktas i ökad
            omfattning. De straffsatser som finns ska användas i hela sin
            bredd. Brott som normalt föranleder böter ska i ökad utsträckning
            också kunna leda till strängare påföljd om straffvärdet bedöms
            vara högt. Grova brott och återfall ska bedömas strängare och
            därmed oftare straffas i den övre delen av straffskalan. Staten
            ska sända signalen att brott inte tolereras.
          </p>
          <head type="h1" xml:id="i-Xs1yJNdSqbTKq3er34L4zw">
            Medborgarna oroliga över brottsutvecklingen
          </head>
          <p xml:id="i-LL7UnV23Vx2sVAdEyn46NW">
            En stor majoritet av befolkningen (85 %) mellan 16 och 79 år
            uppger att de känner sig ganska eller mycket trygga när de går
            ut ensamma sent en kväll i sitt eget bostadsområde. En mindre
            andel, cirka 2 procent, känner sig mycket otrygga medan 5 procent
            uppger att de på grund av otrygghet låter bli att gå ut ensamma
            sena kvällar. Jämfört med 2006, när den Nationella Trygghetsundersökningen
            (NTU) genomfördes första gången, har andelen som känner sig trygg
            ökat med 6 procentenheter.
          </p>
          <p xml:id="i-6K7Ue655zppK2LRk1BEwak">
            Däremot oroar sig fler över brottsligheten i samhället enligt
            2014 års undersökning. Den oron har ökat de senaste åren. De personer
            som anser att brottsligheten i samhället har ökat kraftigt och
            de som har lågt förtroende för rättsväsendet är fyra gånger mer
            otrygga än de som anser att brottsligheten har varit oförändrad
            eller minskar och de som har ett stort förtroende för rättsväsendet.
            En av tio tillfrågade oroar sig över att själva bli utsatta för
            överfall eller misshandel. En av sex oroar sig för bostadsinbrott.
            Äldre oroar sig oftare för bostadsinbrott än yngre, medan yngre
            oftare oroar sig för överfall eller misshandel.
          </p>
          <p xml:id="i-DfSL48ify4LuQHKxyvvfAW">
            Skillnaderna när det gäller otrygghet är stor mellan kvinnor
            och män. Kvinnor uppger betydligt oftare än män att de känner
            sig otrygga. 24 procent av kvinnorna uppger att de känner sig
            otrygga, vilket ska jämföras med 6 procent av männen. Även äldre
            (75–79 år), boende i flerfamiljshus samt utrikesfödda känner sig
            otryggare än övriga.
          </p>
          <p xml:id="i-VBufDLPdQRyq1CfZr3Adt6">
            Personer som blivit utsatta för något brott uppger mer än dubbelt
            så ofta att de känner sig otrygga jämfört med dem som inte blivit
            utsatta för något brott. Samma gäller för de som själva bevittnat
            ett våldsbrott och för dem med en anhörig som blivit utsatt för
            ett allvarligt brott.
          </p>
          <p xml:id="i-QFj9sQf6wuNcFgpM3ZdPJ2">
            Människors oro måste tas på allvar. Medierapporteringen om grova
            brott, brottsoffer och gärningsmän leder till att fler människor
            berörs och oroas. Men det innebär också att fler är intresserade
            av vad som görs för att bekämpa brott, utreda dess orsaker och
            om rättsväsendets arbete i bredare mening.
          </p>
          <p xml:id="i-R9bbt3pB1mW9MnoZE4Ahx6">
            Förtroendet för det svenska rättsväsendet är generellt sett stort.
            Förtroendet ökade under de år som alliansregeringen styrde Sverige.
            Av de nationella trygghetsundersökningarna kan man tydligt utläsa
            att förtroendet har ökat för alla delar av rättsväsendet. Ökningen
            har skett i alla åldersgrupper. Det är en positiv utveckling som
            det är viktigt att bygga vidare på.
          </p>
          <head type="h1" xml:id="i-Y7TvQLKYKJBMrMCHj9RkyT">
            Särskilt utsatta områden
          </head>
          <p xml:id="i-K5tqoz4JihAyQvDNNrqHuN">
            I våra storstäder och i storstadslänen är fler människor mer
            brottsutsatta och otrygga än i övriga landet. När det gäller förtroendet
            för rättsväsendet är skillnaderna mindre.
          </p>
          <p xml:id="i-5ziMR8DmyumEKjK9epebnv">
            Det oroande är emellertid en tydlig trend som visar att det i
            vissa geografiska områden finns ett stort misstroende både mot
            rättssystemet specifikt och mot myndigheter generellt. I dessa
            områden ligger förtroendesiffrorna stilla eller går åt fel håll.
            I dessa områden är arbetslösheten ofta hög, den sociala rörligheten
            liten, utbildningsnivån låg, kriminaliteten omfattande och den
            sociala sammanhållningen minskande. Den gemensamma nämnaren ligger
            i ett utanförskap som över tid har bitit sig fast.
          </p>
          <p xml:id="i-BXJ9EjfV45L8PxyGw2q3fw">
            Utifrån trygghetsundersökningarna kan vi också utläsa att förtroendet
            för rättsväsendet är lägre bland utrikes födda än bland människor
            födda i Sverige. Särskilt unga män födda utomlands har ett lågt
            förtroende för rättsväsendet.
          </p>
          <p xml:id="i-MEinuhxPgiiMNau8n28JPm">
            För oss moderater är det av avgörande betydelse att höja förtroendet
            för rättsväsendet och höja rättstryggheten hos de grupper av befolkningen
            där förtroendet i dag är lågt. Rättstryggheten måste omfatta alla,
            oavsett bakgrund eller etnisk tillhörighet eller var man bor.
          </p>
          <p xml:id="i-K6Qc4RTVNwLJNqqyLQ5Eu8">
            Polisen har i en särskild rapport visat att det i 63 geografiskt
            avgränsade områden i Sverige finns lokala kriminella nätverk som
            har stort negativt inflytande på samhällsutvecklingen. Detta berör
            22 städer över i stort sett hela landet.
          </p>
          <p xml:id="i-Jvo8azLmP4aMK7Rrbm11Jq">
            Tidvis har polis och räddningstjänst svårt att utföra sitt arbete
            i dessa områden. Polisbilar vandaliseras och räddningstjänsten
            hindras att komma in och utföra sina uppgifter, vilket många gånger
            medför allvarliga konsekvenser främst för de människor som vill
            se en annan utveckling. Detta är oacceptabla förhållanden som
            skapar stor otrygghet och ovisshet bland människor i särskilt
            utsatta områden. Otryggheten och maktlösheten som många känner
            hindrar människor från att leva fullgoda liv och påverkar deras
            inställning till rättsväsendet och samhället i negativ riktning.
            Det behövs krafttag för att säkerställa att alla – oavsett var
            man bor – kan känna trygghet och att rättsväsendet står starkt.
          </p>
          <p xml:id="i-LS9zFbuD5TPdEDT4JNhh6d">
            I en del av dessa områden är vapen och droger en del av gatubilden.
            Upplevda eller reella brister i samhällets skyddsnät, socialtjänst,
            sjukvård och psykiatri, ökar risken för brottslighet och personliga
            tragedier. Utanförskapet i dessa delar av samhället leder till
            att människor i utanförskapsområden känner sig mer otrygga, mer
            utsatta och mer exponerade för våld och hot från kriminella grupperingar
            och individer som utnyttjar det vakuum som uppstår när det goda
            samhället upplevs dra sig tillbaka. När samhällsskyddet fallerar
            ökar samtidigt pressen på ett redan ansträngt rättsväsen.
          </p>
          <p xml:id="i-DEEBoAFHW3DPNd4EMEDeVn">
            Känslan av otrygghet i dessa delar av samhället växer, samtidigt
            som främst de myndigheter som ska skydda människor och utreda
            brott i dessa områden har svårt att klara av sina uppgifter. Om
            rättsväsendet uppfattas vara på reträtt uppstår flera risker.
            Människor förlorar sin tro på att staten kan erbjuda dem ett fullgott
            skydd och parallella rättsskipningssystem kan uppstå. Den starkes
            rätt i ordens sämsta bemärkelse tar över. Det är i utanförskap
            som kriminella kretsar och ljusskygga organisationer rekryterar
            unga och andra som av olika anledningar inte känner att rättsstaten
            och samhällsgemenskapen finns till för dem.
          </p>
          <p xml:id="i-7rFCYANDGT14Zkf62DhoZb">
            Sociala och ekonomiska problem är komplexa och kräver många olika
            insatser. En väl fungerande skola och fler i arbete är viktigt
            för att förebygga och långsiktigt motverka risken för att samhället
            glider isär. Det allra viktigaste är dock att alla är förvissade
            om sina egna möjligheter att genom utbildning och arbete kunna
            skapa ett bra liv för sig själva och sina nära. Det gäller i synnerhet
            i en tid när många har flytt från krig och oroshärdar och inget
            annat önskar än att få leva ett gott liv i frid och frihet.
          </p>
          <head type="h1" xml:id="i-HqiCwAtBrCqd5dXSaY5xYr">
            Ett starkt och närvarande rättsväsen behövs
          </head>
          <p xml:id="i-J316NtgEfMgBCKQS1X1faR">
            Vi måste säkerställa att vi har ett rättsväsen som är starkt
            och som har förtroende bland hela befolkningen. Vi kan aldrig
            acceptera ett rättsväsen som endast har förtroende bland två tredjedelar
            av befolkningen samtidigt som en tredjedel upplever att rättsväsendet
            inte är till för dem. Vi kan heller aldrig acceptera att delar
            av befolkningen saknar det grundläggande förtroendet för att polis
            och åklagare har förmågan och viljan att säkerställa att deras
            utsatthet för brott och kriminalitet tas på allvar.
          </p>
          <p xml:id="i-Xyqh5vhGLeYhTFzmb1qpgX">
            I det moderna och snabbt föränderliga samhället vet många betydligt
            mer om samhället och dess grundläggande regler än tidigare. Samtidigt
            är det många som inte alls har kunskap om hur olika myndigheter
            och rättsväsendet som helhet fungerar och varför saker och ting
            förhåller sig på det ena eller andra sättet. Rättsväsendet har
            typiskt sett också svårigheter att hänga med i den snabba utvecklingen.
            Detta skapar problem som i längden kan bli mycket allvarliga för
            det fria öppna samhället. Skolans ansvar att förmedla grundläggande
            kunskaper i lag och rätt är av stor betydelse och måste utvecklas
            både i grundskolan och i gymnasieskolan. Sådana kunskaper behövs
            i livet, men också för att på ett konstruktivt sätt kunna förstå
            och kritiskt granska det medierna rapporterar om.
          </p>
          <p xml:id="i-UzGQ9V3xpS6uhLm7hZ4X8o">
            Rättsväsendets myndigheter har ansvar för att förundersökningar
            och annan handläggning av ärenden håller hög kvalitet. Detta innefattar
            också att det måste finnas en stark strävan att hålla handläggningstiderna
            korta, vilket gäller med särskild styrka i sådana fall där unga
            människor är inblandade. För allmänhetens förtroende är det vidare
            betydelsefullt att myndigheter använder ett språk som går att
            förstå. Det är också betydelsefullt att språket i domar och andra
            avgöranden från domstolar går att förstå och att enskilda människor
            därigenom har en möjlighet att ta till sig hur domstolen har resonerat.
          </p>
          <p xml:id="i-8xpk5QbQPrJYzCRVVUQJnG">
            Olika försök har gjorts för att rekrytera människor med annan
            bakgrund än svensk in i polisyrket. Syftet har varit att öka förtroendet
            för polisen bland grupper i samhället där förtroendet i dag är
            svagt. Det är viktigt att polismyndigheten har en aktiv rekryteringspolitik.
            En aktiv rekrytering ska dock aldrig handla om kvotering, utan
            är ett långsiktigt arbete. Även andra arbetsgivare inom rättsväsendet
            bör arbeta med detta.
          </p>
          <p xml:id="i-WzghP5kkZBqz7Q714rqgoU">
            Attacker mot poliser, polisens fordon, mot polishus eller mot
            andra delar av olika myndigheters fordonspark eller materiel är
            oacceptabelt och måste stävjas. Det vittnar om en bristande respekt
            för polisen och utgör inte bara en fara för den polisman som framför
            fordonet men är även en attack mot det demokratiska systemet.
            Det är viktigt att reglerna för våld mot tjänsteman är tydliga.
            Polisens hundar och hästar är en del av polisens arbetsredskap
            och polishunden och polishästen är – under sin tjänsteutövning
            – en förlängning av tjänstemannen själv. Attacker mot dessa är
            därför allvarliga. En översyn av straffsatserna behöver göras
            för att se ifall påföljden för attacker mot polishundar och polishästar
            under tjänsteutövning är adekvata.
          </p>
          <head type="h1" xml:id="i-UnseUVJCPMX9YM6tF3c1dX">
            Internet är både en utmaning och en möjlighet
          </head>
          <p xml:id="i-CrMTzXDn1yDpVKf1V4d7hG">
            Internet och snabba elektroniska kommunikationer innebär nya
            utmaningar för rättssamhället. Händelser beskrivs, debatteras
            och utforskas i en hastighet som rättsvårdande myndigheter har
            svårt att hänga med i. Risken är att allmänhetens ställningstaganden
            och slutsatser i praktiken väger tyngre än rättssamhällets. Personer
            misstänkta för brott får sin ”dom” av en krets av personer som
            agerar genom kampanjer på internet och i sociala medier. Uppgifter
            förvanskas eller förstörs och möjligheterna att i efterhand reda
            ut vad som inträffat försvåras eller i värsta fall omöjliggörs.
            Vittnen utsätts för hot och trakasserier.
          </p>
          <p xml:id="i-W6Tr2tgcaR7C2AHCCCuTXo">
            Det är en angelägen uppgift för hela samhället att säkerställa
            en bred kunskap om hur viktigt det är att rättsprocesser också
            har förutsättningar att vara rättssäkra processer. Rättsvårdande
            myndigheter och domstolar har i dag egna hemsidor och arbetar
            också med kommunikation på internet. Det gör rättsväsendet mer
            närvarande och tillgängligt. Brottsanmälningar och kommunikation
            med medborgarna underlättas.
          </p>
          <p xml:id="i-DnrKe1xKp8xCeBKx97G8jd">
            Att övergrepp i rättssak, olaga hot, förtal och annat är brottsligt
            också på internet är viktigt att framhålla, liksom att lagstiftningen
            i vissa avseenden behöver uppdateras för att bättre anpassas efter
            den nya verkligheten. Lagstiftning är och ska i grunden vara teknikneutral
            men det är inte alltid detta är möjligt när äldre lagstiftning
            konfronteras med nya företeelser. I sådana fall måste en anpassning
            ske till de särskilda förutsättningar som gäller i dag. Ett exempel
            på något som inte var möjligt förr är den spridning av bilder
            som förekommer och som kan få mycket negativa konsekvenser för
            enskilda som drabbas.
          </p>
          <p xml:id="i-2deAj9vVB9dao8zpLtpKtt">
            Vårt rättssystem bygger på rätten att få sin sak prövad och dessutom
            på rätten att överklaga domar till högre instans. Det finns även
            i Sverige exempel på rättsfall där oskyldiga dömts till förhållandevis
            långa fängelsestraff. Det är viktigt att säkerställa att sådana
            misstag inte begås. Att oskyldiga döms bidrar till att tilliten
            till rättssystemet undergrävs på ett mycket påtagligt sätt.
          </p>
          <p xml:id="i-PdLSKmB7XBzF7LgVz8TZnp">
            Säkerheten för alla de människor som besöker våra domstolar måste
            vara hög. Alliansregeringen tog flera initiativ för att höja säkerheten
            i landets domstolar. Det är viktigt att det arbetet fortsätter
            för att säkerställa att domstolarna är och upplevs som trygga
            för både brottsoffer, vittnen, parter och alla andra aktörer.
            Hög säkerhet och en känsla av trygghet leder till att kvaliteten
            i den rättskipande verksamheten ökar.
          </p>
          <head type="h1" xml:id="i-CwHExX7u7cz4nzX3oKDxFP">
            Effektiv polisverksamhet kräver fler kreativa poliser
          </head>
          <p xml:id="i-2kgttMSFnivdRPvkzoHt2u">
            Det är viktigt att det finns tillgänglig polis i alla delar av
            Sverige och helt nödvändigt i områden där brottsligheten är särskilt
            besvärande. I de utanförskapsområden som av polisen utpekas som
            särskilt problematiska krävs ett omfattande och till stora delar
            lokalt polisarbete under lång tid. Polisen måste kunna etablera
            kontakter och skapa förtroende hos medborgarna för att på så sätt
            bygga grunden för ett konstruktivt, kreativt och produktivt polisarbete,
            vilket ett gott samhälle kräver. Det lokala polisarbetet ställs
            ibland i motsatsställning till viktiga insatser mot grov kriminalitet.
            Detta bygger på bristande förståelse för att olika delar av polisens
            verksamhet är nödvändiga för att uppnå bästa möjliga slutresultat.
            De olika polisiära insatserna och arbetsmetoderna kompletterar
            varandra på samma sätt som olika myndigheter med sina skilda funktioner
            kompletterar och drar nytta av varandra i ett välfungerande samhälle.
            Det är nödvändigt att polisen också förfogar över mycket skarpa
            verktyg för att kunna möta och bekämpa den allra grövsta kriminaliteten.
            Det är dock bara när det finns ett tillräckligt stort förtroende
            för polisen som människor anmäler brott och berättar sådant som
            kan ge polisen förutsättningar att komma åt grov kriminalitet.
            Löst sammansatta kriminella gäng begår också många brott lokalt.
            Dessa brott måste beivras, och polisen och rättssamhället får
            aldrig backa oavsett hur stora svårigheterna att lösa polisens
            uppgifter framstår. Detta är helt nödvändigt för att undvika en
            upptrappning av brottsligheten och för att brottsdrabbade människor
            inte ska ge upp hoppet om att finna frihet och frid.
          </p>
          <p xml:id="i-6ui7ygPpb5AQ9jsXQPJVow">
            Sverige är ett långt och i många avseenden glest befolkat land.
            En levande landsbygd och mindre orter som kan utvecklas och växa
            förutsätter att laglöst land inte uppstår. Polisen är sedan årsskiftet
            en nationell myndighet. Polisreformens mål och syfte – en mer
            lokalt närvarande polisorganisation – måste efterlevas och bli
            verklighet.
          </p>
          <p xml:id="i-Nq6qJaL6UBd3Dgeza7kUZh">
            Brottsligheten tar sig ofta annorlunda uttryck på landsbygden
            än i storstäderna. Det kan exempelvis handla om kringresande kriminella
            ligor som begår seriebrott; stölder i butiker och på företag och
            bostadsinbrott. Mindre företag drabbas hårt av stölder, också
            genom ökade försäkringspremier och att tvingas införskaffa olika
            och många gånger dyra säkerhetsanordningar. Bostadsinbrott drabbar
            alla människor hårt, men tryggheten för den som bor ensligt kan
            undergrävas totalt av ett inbrott. Många varken kan eller vågar
            bo kvar efter att ha blivit drabbade.
          </p>
          <p xml:id="i-CNLmq1iji6RmPaTFAUc8av">
            I många delar av landet är det ofta långt till närmaste polisstation.
            Om något händer tar det lång tid innan polisen är på plats. För
            den som blivit utsatt för brott är det naturligtvis många gånger
            mycket illa, men det innebär också att förutsättningarna för att
            gripa gärningsmän och att utreda brott minskar. Detta utnyttjas
            av kringresande kriminella som snabbt rör sig över stora landytor.
            Polisens arbetssätt för att komma åt den typen av kriminalitet
            måste utvecklas och lagstiftningen måste också ta hänsyn till
            att även mindre stölder kan vara ett led i en allvarlig seriekriminalitet.
            För att polisen ska kunna fungera i hela landet krävs det också
            en rimlig bemanning.
          </p>
          <p xml:id="i-PiFX4T21DCJehGzmyYP5d2">
            Alliansregeringen gjorde en historisk satsning på rättsväsendet.
            Fler poliser utbildades och anställdes. Det innebar en nödvändig
            förstärkning av polisen, men utmaningarna är många. När det gäller
            behovet av en lokal och närvarande polis finns det mer att göra.
            Vi föreslår därför att polisen tillförs resurser för att utbilda
            och anställa 1 000 nya poliser de närmast åren. En del av resursförstärkningen
            ska riktas till de särskilt utpekade brottsbelastade områdena.
          </p>
          <p xml:id="i-WXza91A8jBzZkrHiaHdzsH">
            Polisen klarar dock inte sin uppgift utan allmänhetens förtroende
            och ett utvecklat samarbete med allmänheten. I Sverige är det
            en medborgerlig skyldighet att vittna. Det betyder att man är
            skyldig att vittna i domstol om åklagaren eller den misstänkte
            och hans försvarare och ytterst domstolen anser att vittnesmål
            ska avläggas. Man kan alltså inte bestämma själv om man vill vittna
            eller inte. Undantag görs bara om den som ska höras som vittne
            är nära släkt med den tilltalade. Ett problem som växer på vissa
            håll är människors ovilja, ibland kopplat till rädsla, att – som
            det ofta uttrycks – ställa upp som vittnen. Vi menar att det behövs
            mer information både om medborgarnas ansvar och skälen till varför
            vittnen är nödvändiga i ett rättssamhälle. Det är också viktigt
            att samhället tydligt reagerar mot varje typ av övergrepp och
            otillbörlig påverkan på vittnen. Övergrepp i rättssak är ett allvarligt
            brott och det finns skäl att överväga om inte straffen – och därmed
            straffskalorna – för detta brott och andra brott som skadar eller
            riskerar att skada rättssamhället ska skärpas.
          </p>
          <p xml:id="i-UFa44NPz6NMUzhz7Q2zR71">
            De flesta människor har inga eller få erfarenheter av kontakter
            med rättsväsendet. Därför är det naturligt att man känner oro
            inför att vittna, att höras som målsägande eller delta i en rättsprocess.
            Polis, åklagare och domstolar ska informera om möjligheterna till
            vittnesstöd, särskilda väntrum och annat som kan öka tryggheten
            och underlätta i en situation som kan kännas svår.
          </p>
        </div>
        <div type="motSignatures">
          <list>
            <item xml:id="i-AFmJmxy4vE5JVgxbBezWbB">
              Beatrice Ask (M)
            </item>
            <item xml:id="i-JHtGCeCYeTbYooo1jMZPwh">
              Krister Hammarbergh (M)
            </item>
            <item xml:id="i-MombcFGwSwkzvMsKLJLZCR">
              Anti Avsan (M)
            </item>
            <item xml:id="i-C2DiPa1BeDAcNYexAoghA7">
              Ellen Juntti (M)
            </item>
            <item xml:id="i-BSTnDE2hTY9y59G8UNGuba">
              Pia Hallström (M)
            </item>
            <item xml:id="i-AXsEH3sfP9FAdLDrvyYqXo">
              Anders Hansson (M)
            </item>
          </list>
        </div>
      </div>
    </body>
  </text>
</TEI>
