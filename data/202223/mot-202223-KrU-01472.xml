<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KrU-01472">
  <teiHeader>
    <fileDesc>
      <titleStmt>
        <title>Höjda ambitioner för svensk parasport</title>
        <author corresp="i-PAgTpr3nkZRPEoiqjPKQAf">av Amanda Lind m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1472 av Amanda Lind m.fl. (MP)</title>
          <idno type="rdwebb">HA021472</idno>
          <rs type="number">1472</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HA021472/text</ref>
          <ref type="dokument_url_html">https://data.riksdagen.se/dokument/HA021472</ref>
          <ref type="dokumentstatus_url_xml">https://data.riksdagen.se/dokumentstatus/HA021472</ref>
          <ref type="pdf">https://data.riksdagen.se/fil/BFF4DE37-7ABE-4B12-9920-5DAA2E3FDD36</ref>
          <ref type="docx">https://data.riksdagen.se/fil/51E96DE7-9F50-45C9-B9B6-F36A9EFAB622</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XSnuDBHTtWXrXVybtzD9Qx</idno>
            <name>Nicklas Attefjord</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VrtWBeqGySXKQe7yioB1jS" type="signed"/>
        <correspContext corresp="i-VrtWBeqGySXKQe7yioB1jS">
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-XSnuDBHTtWXrXVybtzD9Qx"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction type="submitted" xml:id="i-EoVWLtcoWyRHzhAkhD9iLi">
          <date when="2022-11-22"/>
          <time when="17:14:40"/>
        </correspAction>
        <correspAction type="reviewed" xml:id="i-Pn7YMb7q5n9pZ1xtfZzK5N">
          <date when="2022-11-23"/>
          <time when="08:32:21"/>
        </correspAction>
        <correspAction type="referred" xml:id="i-BYptwhuD9kLvh465EBQ9zC">
          <date when="2022-12-01"/>
        </correspAction>
        <correspAction type="assigned" xml:id="i-SsCzsr1bsGjQaNma4EwgUc">
          <date when="2023-09-20"/>
          <time when="10:32:44"/>
        </correspAction>
        <correspContext corresp="i-SsCzsr1bsGjQaNma4EwgUc">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-HHWADVz3CCrhCHGo8YipgJ"/>
        <correspContext corresp="i-HHWADVz3CCrhCHGo8YipgJ">
          <ref type="uppgift">2022/23:KrU11</ref>
          <ref type="ref_dok_id">HA01KrU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU11</ref>
          <ref type="ref_dok_titel">Idrott- och friluftslivsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1472 av Amanda Lind m.fl. (MP) Höjda ambitioner för svensk parasport</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-Kc7THfxQpnsxXeRCh6rRzn">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-9MqHxNFb2fKz1mCxM86udP">
              Riksdagen ställer sig bakom det som anförs i motionen om att
              skapa bättre förutsättningar för svensk parasport och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-UofCzBfFLMswxUWHzcQGwU">
            Motivering
          </head>
          <p xml:id="i-Ay5XqkZ9tB69dhzkX9gZ1D">
            Idrotten ska vara till för alla, men idag finns många hinder
            för att personer med funktionsnedsättning ska kunna idrotta på
            jämlika villkor. De svenska paralympierna har genom åren varit
            många, men både nuvarande och före detta idrottare vittnar om
            samma sak: Att utöva idrott med en funktionsnedsättning kräver
            mycket mer än att bara ta sig till en träningsanläggning och utföra
            en aktivitet. Rätten till fysisk aktivitet avgörs idag ofta av
            om en anhörig har tid, ork och möjlighet att assistera. För många
            är det inte bara att hoppa på cykeln eller gå till bussen.
          </p>
          <p xml:id="i-8QAbcHKK2g19G1Qp51E53s">
            Det kvarstår stora utmaningar för att göra den svenska idrottsrörelsen
            jämlik och inkluderande. Det borde vara en självklarhet och vinsterna
            är många. Miljöpartiet vill se en mer offensiv politik för att
            stärka parasporten och rätten till idrott för alla. För det krävs
            ett helhetsperspektiv där insatser görs inom olika politikområden.
          </p>
          <head type="h2" xml:id="i-JWrPZ3KJRfr4xANNd1JFcC">
            Färdtjänstmöjligheterna behöver bli bättre
          </head>
          <p xml:id="i-V36jTh9gAw8PpoCSRSVR7N">
            Många personer med funktionsnedsättning är beroende av färdtjänst.
            En person som åker färdtjänst kan idag bli nekad att få bli avsläppt
            vid en fritidsaktivitet, i stället för vid hemmet efter skol-
            eller arbetsdagens slut. På färdtjänstresor får heller inte idrotts­specifika
            hjälpmedel såsom en extra rullstol tas med. För att ha möjlighet
            att kunna delta i en idrottsaktivitet behöver tillgången till
            assistans och rätten till färdtjänstresor stärkas samt regelkrånglet
            för färdtjänstresor minska. Flexibiliteten behöver öka. Framtagandet
            av nationella riktlinjer bör övervägas.
          </p>
          <head type="h2" xml:id="i-ioVhNQD2DKAZjfYJzXS2w">
            Tillgängliga anläggningar en förutsättning
          </head>
          <p xml:id="i-ThtjmYDoV8v7cJbjkvsmuV">
            Tillgängliga anläggningar är en grundförutsättning för att du
            som har en funktions­nedsättning ska kunna utöva din idrott. Ett
            viktigt steg för att stärka svensk parasport är att tillgängliggöra
            information om var personer med funktionsnedsättning kan träna.
            Miljöpartiet vill att en kommun eller förening som får statligt
            bidrag också ska ha i skyldighet att registrera idrottsanläggningar
            i den redan existerande tillgänglighets­databasen. En annan möjlig
            åtgärd vore att genomföra en nationell kartläggning av tillgänglighetsstatusen
            på idrottsanläggningar runtom i Sverige. Men det viktigaste är
            att föreningar och kommuner dels ger tydlig information utifrån
            olika behov så att varje person själv kan se om anläggningen uppfyller
            kraven på tillgänglighet innan veder­börande beger sig dit för
            att idrotta, dels intensifierar arbetet med enkelt avhjälpta hinder
            samt att tillgänglighetsanpassa anläggningar för idrott – både
            vid om- och nybyggnation.
          </p>
          <p xml:id="i-2mnukZivdiT25XQAc2pyYa">
            Miljöpartiet vill även ta fler steg för att stärka den nationella
            politiken för idrotts­anläggningar och idrottsmiljöer. I detta
            arbete behöver ökad tillgänglighet vara ett viktigt mål. Parasport
            Sverige har tagit fram en manual för tillgänglighet på idrotts­anläggningar
            som ska fungera som stöd när anläggningar planeras. Svenska para­sportförbundet
            är en viktig aktör för samverkan i dessa frågor och bör ges tillräckliga
            resurser för att kunna utgöra ett kompetensstöd i arbetet.
          </p>
          <head type="h2" xml:id="i-8QUYzj8GSkKUVvPKHgWeuz">
            Stödet till parasporten bör spegla samhället
          </head>
          <p xml:id="i-JJGebjTbYCkzmPpgmw1WJL">
            Om den svenska idrottsrörelsen ska bli verkligt jämlik krävs
            också att den i grund och botten speglar de behov som finns i
            samhället. I dag har 10–15 procent av befolkningen en funktionsnedsättning
            som innebär extra behov av stöd vid idrottande, men av idrotts­rörelsens
            pengar är det långt ifrån 10 procent som går till parasporten.
            Därmed borde en större andel av de medel som går till idrotten
            framöver användas för att skapa bättre förutsättningar för svensk
            parasport, och skapa en jämställd svensk idrottsrörelse. Det har
            också idrottsliga fördelar. Större satsningar leder till fler
            medaljer, vilket i sin tur leder till ett större intresse och
            fler utövare.
          </p>
          <p xml:id="i-UwBWo98pb34x5yqMsTdAtv">
            Parasporten har drabbats hårt av pandemin, hårdare än andra idrotter.
            Det stärker incitamenten ytterligare för att satsa på parasporten.
            Riksidrottsförbundet har inför 2023 äskat särskilda medel just
            till parasporten, i syfte att sänka trösklarna för att få fler
            att idrotta. När det gäller elitsatsningar måste parasporten vara
            en självklar del.
          </p>
          <head type="h2" xml:id="i-5YHTUd14qu2qGfyjZ7Sndm">
            Vinsterna är stora med att satsa på parasporten
          </head>
          <p xml:id="i-4ZQhoH9X4KhyTUqsbSXHSU">
            Vinsterna med ökad satsning på parasporten gäller även för samhället
            i stort. En person med funktionsnedsättning som tränar är oftare
            i arbete och behöver assistans i hälften så låg utsträckning,
            jämfört med en motsvarande person som tränar lite eller inte alls.
            I faktiska tal uppskattar Parasport Sverige att det samhällsekonomiska
            värdet kan vara i storleksordningen 100 000 kr per år och person
            som tränar i högre utsträckning. Med andra ord är det en stor
            skillnad, som översatt till samhällsekonomiska värden innebär
            betydande belopp.
          </p>
          <p xml:id="i-TGR1iTSa33DuX2HzL3zxQY">
            Alltför länge har parasporten behandlats som något separat från
            svensk idrotts­rörelse. En förändring håller på att skönjas och
            utvecklingsarbetet som sker inom Riksidrottsförbundet i samverkan
            med Parasportförbundet är viktigt. Men politiken kan göra mer
            för att stötta arbetet. Mer resurser och ökade satsningar på stärkta
            fri- och rättigheter är en smart investering. För vi tror att
            idrottens kraft är så pass stark att den är till för alla.
          </p>
        </div>
        <div type="motSignatures">
          <list>
            <item xml:id="i-22ymyxBjK6xw69UyUrMRGH">
              Amanda Lind (MP)
            </item>
            <item xml:id="i-Gd8HCfrAnXL1SVmPQgmXim">
              Ulrika Westerlund (MP)
            </item>
            <item xml:id="i-K2QjxPwFNs3semmAL1xxDU">
              Nicklas Attefjord (MP)
            </item>
            <item xml:id="i-93bq12x5mX3tCKL9PrArPF">
              Annika Hirvonen (MP)
            </item>
          </list>
        </div>
      </div>
    </body>
  </text>
</TEI>
