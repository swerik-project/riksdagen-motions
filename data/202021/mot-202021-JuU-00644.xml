<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-00644">
  <teiHeader>
    <fileDesc>
      <titleStmt>
        <title>Sveriges vapenlagstiftning</title>
        <author corresp="i-Dkz1KdQBrKqVm9WCptUQaD">av Adam Marttinen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:644 av Adam Marttinen m.fl. (SD)</title>
          <idno type="rdwebb">H802644</idno>
          <rs type="number">644</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H802644/text</ref>
          <ref type="dokument_url_html">http://data.riksdagen.se/dokument/H802644</ref>
          <ref type="dokumentstatus_url_xml">http://data.riksdagen.se/dokumentstatus/H802644</ref>
          <ref type="docx">http://data.riksdagen.se/fil/0B1088F2-6F1F-4742-8D36-006253B45D49</ref>
          <ref type="pdf">http://data.riksdagen.se/fil/F37EA8BA-9527-40B9-A381-312712A0DE7C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-LjpaL4XhPNoSZ44TkA9j3w</idno>
            <name>Katja Nyberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Jg8zSdPNv3BVHPz4p7yVru" type="signed"/>
        <correspContext corresp="i-Jg8zSdPNv3BVHPz4p7yVru">
          <note type="signatory" corresp="i-Dkz1KdQBrKqVm9WCptUQaD"/>
          <note type="signatory" corresp="i-LjpaL4XhPNoSZ44TkA9j3w"/>
          <note type="signatory" corresp="i-DyRx69amzrrY88Jd1Ln7EC"/>
        </correspContext>
        <correspAction xml:id="i-ULAE5Qv4RGj87rDYVJFFsY" type="submitted">
          <date when="2020-09-30"/>
          <time when="15:57:40"/>
        </correspAction>
        <correspAction xml:id="i-8Zk1vpvLTVv2y5PpVTex2h" type="reviewed">
          <date when="2020-09-30"/>
          <time when="16:43:23"/>
        </correspAction>
        <correspAction xml:id="i-XMz2EbEEqPCuQHTeA2zFht" type="referred">
          <date when="2020-10-14"/>
        </correspAction>
        <correspAction xml:id="i-JEYiao7gJvmGaG3Yc27KTS" type="assigned">
          <date when="2021-06-22"/>
          <time when="17:11:46"/>
        </correspAction>
        <correspContext corresp="i-JEYiao7gJvmGaG3Yc27KTS">
          <ref type="assignedTo">Justitieutskottet</ref>
        </correspContext>
        <correspAction xml:id="i-V6TQ2mSgruj2WedqL5hUyY" type="behandlas_i"/>
        <correspContext corresp="i-V6TQ2mSgruj2WedqL5hUyY">
          <ref type="uppgift">2020/21:JuU11</ref>
          <ref type="ref_dok_id">H801JuU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU11</ref>
          <ref type="ref_dok_titel">Genomförande av 2017 års ändringsdirektiv till EU:s vapendirektiv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UjSKP4A6yBQbQiNLbgaGWz" type="behandlas_i"/>
        <correspContext corresp="i-UjSKP4A6yBQbQiNLbgaGWz">
          <ref type="uppgift">2020/21:FöU7</ref>
          <ref type="ref_dok_id">H801FöU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU7</ref>
          <ref type="ref_dok_titel">Samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8LdBQyCock5yTYsQwxRg9b" type="behandlas_i"/>
        <correspContext corresp="i-8LdBQyCock5yTYsQwxRg9b">
          <ref type="uppgift">2020/21:JuU24</ref>
          <ref type="ref_dok_id">H801JuU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU24</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6SqUtCs3JGaAnyPMCZPUBK" type="behandlas_i"/>
        <correspContext corresp="i-6SqUtCs3JGaAnyPMCZPUBK">
          <ref type="uppgift">2020/21:MJU22</ref>
          <ref type="ref_dok_id">H801MJU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU22</ref>
          <ref type="ref_dok_titel">Utfodring av vilt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ChkvKYafUvfyCBVNhV3ovL" type="behandlas_i"/>
        <correspContext corresp="i-ChkvKYafUvfyCBVNhV3ovL">
          <ref type="uppgift">2020/21:JuU30</ref>
          <ref type="ref_dok_id">H801JuU30</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU30</ref>
          <ref type="ref_dok_titel">Vapenfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6hoGVVNAV6uVWzmz3WBiD5" type="motHeader">
        <div xml:id="i-3g6owbXq83mFDw6wiNUaUt" type="motTitle">
          Motion till riksdagen 2020/21:644 av Adam Marttinen m.fl. (SD)
          Sveriges vapenlagstiftning
        </div>
      </div>
      <div xml:id="i-UQBwVL2USgmE1zrWcKzkJj" type="motBody">
        <div xml:id="i-3euG1qP3HqmevP4TxWTJLM" type="motProposal" subtype="förslag">
          <head xml:id="i-L6Xrx1Q9g3MMtEWKPnXEQd">
            Förslag till riksdagsbeslut
          </head>
          <list xml:id="i-SFF49Zb4qx3aKzpAw1j7hs" style="ol">
            <item xml:id="i-P5iXUPfn2iggtUPqz9cYk">
              Riksdagen ställer sig bakom det som anförs i motionen om en ny
              tillståndsmyndighet för vapenlicensfrågor och tillkännager detta
              för regeringen.
            </item>
            <item xml:id="i-4JuUYVsj21fKM3VMDHSTtP">
              Riksdagen ställer sig bakom det som anförs i motionen om handläggningstid
              för vapenlicens och tillkännager detta för regeringen.
            </item>
            <item xml:id="i-Y5PuE5pNSTxCJBpFnfxxos">
              Riksdagen ställer sig bakom det som anförs i motionen om att
              avskaffa femårslicenser för vapen och tillkännager detta för regeringen.
            </item>
            <item xml:id="i-RRxQDdS2bJa5v91BYGFB3i">
              Riksdagen ställer sig bakom det som anförs i motionen om begreppet
              synnerliga skäl i vapenlagen och tillkännager detta för regeringen.
            </item>
            <item xml:id="i-LyPCh37SvZ7hu4UtKepUV8">
              Riksdagen ställer sig bakom det som anförs i motionen om att
              verka för att svensk vapenlag alltid ska gå före EU:s direktiv
              och tillkännager detta för regeringen.
            </item>
            <item xml:id="i-CkwteV3BJEqfwVyRXK3cQh">
              Riksdagen ställer sig bakom det som anförs i motionen om auktorisation
              av skyttesammanslutningar och tillkännager detta för regeringen.
            </item>
            <item xml:id="i-TdGy52Ff1ugHUL4TpZzUB8">
              Riksdagen ställer sig bakom det som anförs i motionen om att
              det ska vara tillåtet att tillfälligt förvara licensbelagda vapen
              i andras vapenskåp och tillkännager detta för regeringen.
            </item>
            <item xml:id="i-HUquR1z6Kvo4QLTJm8LbWM">
              Riksdagen ställer sig bakom det som anförs i motionen om att
              vapengarderoben bör utökas och tillkännager detta för regeringen.
            </item>
            <item xml:id="i-4wLLYWcnj8bWMBHYxUK7bn">
              Riksdagen ställer sig bakom det som anförs i motionen om intyg
              om lån av skjutvapen och tillkännager detta för regeringen.
            </item>
            <item xml:id="i-VgB8tv5CUnfXQMfkAFnzKj">
              Riksdagen ställer sig bakom det som anförs i motionen om förvaring
              av ammunition och tillkännager detta för regeringen.
            </item>
            <item xml:id="i-LmFSNFFtqyvUNwT9Bon1Jd">
              Riksdagen ställer sig bakom det som anförs i motionen om att
              tillåta fler patroner vid björnjakt med halvautomatiskt vapen
              och tillkännager detta för regeringen.
            </item>
            <item xml:id="i-TuxLF6vizWSC8fUWmp3VD5">
              Riksdagen ställer sig bakom det som anförs i motionen om europeiskt
              skjutvapenpass och tillkännager detta för regeringen.
            </item>
            <item xml:id="i-Tho98J7f1SSrpcwHwhbpgq">
              Riksdagen ställer sig bakom det som anförs i motionen om vapenbrott
              och tillkännager detta för regeringen.
            </item>
            <item xml:id="i-99vxMFQBeTUJHrkFbDbgjt">
              Riksdagen ställer sig bakom det som anförs i motionen om förverkande
              av magasin och tillkännager detta för regeringen.
            </item>
            <item xml:id="i-ZQY9sh26u7sDaDJXNaazi">
              Riksdagen ställer sig bakom det som anförs i motionen om brandfarliga
              och explosiva varor och tillkännager detta för regeringen.
            </item>
            <item xml:id="i-CC8iekqF5uav1rd8xy1JuU">
              Riksdagen ställer sig bakom det som anförs i motionen om knivlagen
              och tillkännager detta för regeringen.
            </item>
            <item xml:id="i-MHYpwTFzXyZ7u4LgFhLea4">
              Riksdagen ställer sig bakom det som anförs i motionen om skärpt
              straff för vapensmuggling och tillkännager detta för regeringen.
            </item>
            <item xml:id="i-7oeQtsDoguCozdo2GzjgiV">
              Riksdagen ställer sig bakom det som anförs i motionen om skärpt
              straff för smuggling av explosiva varor och tillkännager detta
              för regeringen.
            </item>
          </list>
        </div>
        <div xml:id="i-YKsapyamDcoai8vLNABjfh" type="motContent">
          <head xml:id="i-HKmejEdsn4sb4JPGy8cU3M" type="h1">
            Motivering
          </head>
          <p xml:id="i-V7NNNANsLT5tjmeqTcEz6A">
            Sveriges vapenlagstiftning är tämligen restriktiv i ett internationellt
            perspektiv. Legalt vapenägande är hårt reglerat gällande vilka
            som får inneha och använda vapen av olika typer. Detta innebär
            en god kontroll från staten av vilka som har rätt att inneha och
            använda vapen, men svårigheter för personer som sysslar med jakt,
            sportskytte och andra legitima ändamål. Samtidigt är det få legala
            vapen som hamnar i händerna på kriminella; den absoluta majoriteten
            är insmugglade vapen. Det finns således skäl att se över hur regler
            kan revideras för att underlätta för vapenägare i legitima ändamål
            utan att förenkla anskaffning av vapen för kriminella.
          </p>
          <head xml:id="i-Npy3H9HsFdouJaknuxxAAT" type="h2">
            En ny tillståndsmyndighet
          </head>
          <p xml:id="i-RDeK4AH9HstExk6yCE3Yg4">
            Polismyndighetens ansvar över vapenlicensförfarandet har länge
            kritiserats av jägare, sportskyttar och andra. Långa handläggningstider
            och expansiv lagtolkning har medfört frustration och i vissa fall
            behov av långa rättsprocesser. Sveriges riksdag har redan tidigare
            tillkännagivit att licensförfarandet bör överföras till en ny
            jakt- och viltmyndig­het. Dels för att en sådan myndighet kan
            vara bättre lämpad att bedöma de legitima användningsområdena
            för vapen, men även för att avlasta en redan ansträngd polismyndighet.
            Då verkställandet av tillkännagivandet dröjer finns anledning
            att återupprepa ett sådant tillkännagivande; det är av stor vikt
            att regeringen snarast återkommer till riksdagen med förslag i
            enlighet med vad som nu har anförts.
          </p>
          <head xml:id="i-N292A5nqivYcaMF6TUBTpj" type="h2">
            Handläggning av vapenlicenser
          </head>
          <p xml:id="i-PhYjzMY2d5BddqhaaQ4gp9">
            I samband med att licensförfarandet överförs till en ny myndighet
            bör handläggnings­tiden minska. I syfte att garantera en sådan
            myndighet bör det i samband med en utredning för att genomföra
            ett sådant överförande även utredas huruvida en kortare process
            kan stadgas i lag. Detta kan ske genom ett krav på skyndsam handläggning
            i enlighet med andra processer hos myndigheter eller genom en
            skarp tidsgräns om tre veckor efter korrekt ifylld ansökan.
          </p>
          <head xml:id="i-FNvrUkfstoJxi8XC3hHkfE" type="h2">
            Tidsbegränsade licenser
          </head>
          <p xml:id="i-ToMYBJWUEhaJBmKqfEUk3S">
            Licenser för enhandsvapen meddelas i femårsperioder, varefter
            licenshavare tvingas att ansöka på nytt. Denna byråkrati belastar
            den enskilde utan större vinning för vare sig kontroll eller myndigheterna
            i stort. Omfattningen av dokumentationen och prövningen belastar
            den enskilde, i vissa fall till den grad att en omprövning inte
            resulterar i ett godkännande, vilket leder till betydande konsekvenser
            för dennes sportutövning eller friluftsliv. Även nyttan med förfarandet
            bör ifrågasättas, då det kontinuerligt görs sam­körningar av olika
            register för dem som innehar vapenlicens.
          </p>
          <p xml:id="i-T6xcUsiWhgCfe3ztxt2yrx">
            Riksdagen har tidigare tillkännagivit att de så kallade femårslicenserna
            ska slopas, och det är angeläget att regeringen vidtar åtgärder
            som motsvarar vad riksdagen har tillkännagivit.
          </p>
          <head xml:id="i-EK3V57pgSAzqCh9kwQsz7y" type="h2">
            Avskaffa formuleringen synnerliga skäl i vapenlagstiftningen
          </head>
          <p xml:id="i-TFP6njUAFmFqnTEpHnmxMU">
            I vapenlagen förekommer sedan år 1934 begreppet synnerliga skäl
            vid bedömningen av tillstånd för vapeninnehav. I juridiska sammanhang
            utgör formuleringen en stark begränsning av möjligheterna att
            få tillstånd. Av både förarbeten till vapenlagen och lagtexten
            framgår dock att det inte är så begreppet ska tolkas i detta sammanhang.
            I stället innebär begreppet ett sätt att kräva dels en viss uppnådd
            ålder hos den sökande, dels en uppnådd skjutskicklighet. Detta
            har, trots flera klargöranden från lagstiftaren, tolkats på ett
            mer restriktivt sätt. Detta är olyckligt och gör det svårare för
            enskilda skyttar att få tillstånd än vad lagstiftaren har avsett.
          </p>
          <p xml:id="i-K5xK8nDswpsfsAmbZ9vLMA">
            Således bör begreppet synnerliga skäl utmönstras ur den svenska
            vapenlagstift­ningen och ersättas med en tydlig uppräkning av
            vilka krav som ska ställas.
          </p>
          <head xml:id="i-L7G9wEzqk4S5iCVzu7MiMm" type="h2">
            Svensk vapenlag före EU:s direktiv
          </head>
          <p xml:id="i-X2712aW8HXi6b55NwSohzX">
            EU-rättslig lagstiftning ska endast vidtas då det krävs att frågan
            regleras på unionsnivå. Detta är inte fallet med vapenlagstiftningen.
            I syfte att uppnå likartad lagstiftning i alla länder ser vi kontinuerligt
            att nationella lösningar på nationella problem hindras och stoppas.
            Samtidigt som EU genom den fria rörligheten har medfört betydande
            problem med smuggling av illegala vapen, har lösningen blivit
            försvårande regler för det legala vapenanvändandet. Gång på gång
            föreslås revideringar som i olika utsträckning försvå­rar eller
            i vissa fall omöjliggör delar av jakten eller sportskyttet.
          </p>
          <p xml:id="i-4fxUASAfxSskfEqU5EUeji">
            Den svenska vapenlagstiftningen är fullgod för att tillse erforderlig
            kontroll av legala vapen och det bör inte anses förenligt med
            grundprinciperna om när unionslag­stiftning ska användas att EU:s
            vapendirektiv alltjämt gäller och kontinuerligt uppda­teras.
          </p>
          <p xml:id="i-DGxreDxvqbEGjBbPcZS1mR">
            Således bör regeringen verka för att EU:s vapendirektiv avskaffas,
            vilket innebär att den nationella kontrollen över vapenpolitiken
            återtas av riksdagen.
          </p>
          <head xml:id="i-4E9DPfEAbUiPrJvm6g1ueV" type="h2">
            Auktorisation av skyttesammanslutningar
          </head>
          <p xml:id="i-TwfB5VkQ1vfdYzHVgydEoU">
            Kraven för att en skyttesammanslutning ska få auktorisation från
            polisen är att den är en stabil organisation, bedriver skytteverksamhet
            samt har hög säkerhet.
          </p>
          <p xml:id="i-W8f731W9UmQDnsqDwpmhB9">
            Rekvisitens innebörd, kraven på stabil organisation, bedrivande
            av skytteverksamhet och säker vapenhantering är inte reglerade
            i lag eller förordning. Regeringen har bemyndigat polisen att
            meddela föreskrifter om närmare krav. Således kringgår reger­ingen
            riksdagens granskning av huruvida de specificerade kraven är väl
            utformade och ändamålsenliga och av huruvida de påverkar Sveriges
            jakt- och sportskyttar negativt eller ej. Regeringen har tidigare
            visat sig oförmögen att värna om jakt- och sportskyttar, varför
            en sådan ordning inte bör tolereras.
          </p>
          <p xml:id="i-WnGmtpQnQgWi8C5gkQd8Dh">
            Även remissinstanser såsom Förvaltningsrätten i Uppsala, Naturvårdsverket,
            Jägarnas Riksförbund och Sveriges Vapenägares Förbund har tidigare
            ansett att regeringen borde ha redovisat de närmare kriterierna
            för auktorisation öppet genom lagstiftning.
          </p>
          <p xml:id="i-a9QosRvoFSnoeVd8CErJX">
            Reglerna om auktorisation av skyttesammanslutningar bör därför
            regleras i lag eller förordning, och således ska polisen ej längre
            vara bemyndigad att meddela föreskrifter för sådan auktorisation.
          </p>
          <head xml:id="i-2J7JahozPc15UgZWKaktuU" type="h2">
            Tillfällig vapenförvaring
          </head>
          <p xml:id="i-K4GLjQkPBUPheCqzMA2kEq">
            Det förekommer i dag att personer som är jägare eller hobbyskyttar
            har ett behov av att förvara sina vapen utanför det egna hemmet.
            Ett skäl till detta kan vara att en längre frånvaro från hemmet
            och ensligt boende kan inge oro för inbrottsrisk. Ett annat skäl
            kan vara att jaktmarkerna för en enskild jägare ligger långt ifrån
            hemmet. Det framstår som orimligt att det är möjligt för seriösa
            personer med vapenlicens att tillfälligt förvara sina egna vapen
            i ett vapenskåp hos en annan skytt. Svensk vapenlagstiftning bör
            revi­deras för att möjliggöra detta.
          </p>
          <head xml:id="i-DhG1S245MwY15DaABorjos" type="h2">
            Utökad vapengarderob
          </head>
          <p xml:id="i-NjfiWfdrjg3Nho1CeovRrq">
            I dag är maxgränsen sex vapen för en jägares vapengarderob efter
            en särskild behovs­prövning av vapen fem och sex, vilket är fullt
            tillräckligt för de flesta jägare. Det finns dock behov för vissa
            jägare att nyttja fler jaktvapen för specialiserat jaktskytte,
            såsom eftersöksspecialister och vakjägare eller behov av olika
            kalibrar beroende på vilka djur som jagas.
          </p>
          <p xml:id="i-FWmkWNGES8P2DkGN93iUD2">
            Riksdagen har tidigare tillkännagivit, i betänkande 2018/19:JuU29
            s. 29 f., att en utökning av vapengarderoben bör genomföras. Det
            är angeläget att regeringen skynd­samt återkommer med ett förslag
            som motsvarar vad riksdagen har tillkännagivit.
          </p>
          <head xml:id="i-KXJ9ADa45tcwNDCm1doEkH" type="h2">
            Intyg om lån av skjutvapen
          </head>
          <p xml:id="i-BBJTKRBFVaiML6woH76Cqs">
            En jägare som vill fullfölja en jaktsäsong på exempelvis älg
            ska inte behöva begränsa sin jakttid till ett par veckor, på grund
            av att denne inte äger ett ändamålsenligt vapen. Därför bör en
            auktoriserad vapenhandlare ha möjligheten att lämna ut låneintyg
            i fyrtiotvå dagar (sex veckor) efter att ansökan om lån av skjutvapen
            har inkommit och godkänts.
          </p>
          <head xml:id="i-JMWoZZjyFfe7sUs5iq1Qob" type="h2">
            Förvaring av ammunition
          </head>
          <p xml:id="i-QaniuZhXaB1GWEiWb7sxxg">
            De som har en vapenlicens ska också äga möjligheten att förvara
            ammunition till vapen som de själva inte har licens för. Den ordning
            som i dag stadgas är rigid och saknar fullgoda möjligheter att
            säkert förvara ammunition på annat vis än vad lagen stadgar. Även
            jägares och sportskyttars liv kan innefatta sådana moment som
            omöjliggör en säker vapen- och ammunitionshantering på ett sådant
            vis som lagen kräver. Tillstånds­prövningen för förvaring hos
            någon annan torde anses för rigid och resurskrävande utan tillräcklig
            nytta. Även i fall då enskilda personer innehar ammunition för
            vapen som de inte längre har tillstånd för, men ammunitionen tillhör
            den vapenklass de redan är godkända för, finns ingen anledning
            att försvåra förvaring. I vissa fall handlar det om temporära
            situationer där ett nytt vapen i samma vapenklass ska anskaffas
            i ett senare skede.
          </p>
          <p xml:id="i-6cnDzvh5BtnTKahpFJva5F">
            Regleringen om förvaring av ammunition bör således revideras
            i syfte att nå en mindre byråkratisk lösning så länge ammunition
            förvaras på ett fullgott säkert vis.
          </p>
          <head xml:id="i-3dzppVvTxAFDL9apW75TKt" type="h2">
            Fler patroner vid björnjakt med halvautomatiskt vapen
          </head>
          <p xml:id="i-Jh2AxTJKXd6TmR4mVkdumJ">
            Vid jakt på björn får halvautomatiska vapen användas endast om
            de kan laddas med maximalt två patroner i magasin och ett i patronläge.
          </p>
          <p xml:id="i-NjioeDTLGymLdyPyap2XDh">
            En jägare ska inte riskera att fällas för jaktbrott för att lagen
            inte främjar jägarens säkerhet. Flera dödsfall och andra incidenter
            har inträffat de senaste decennierna vid möte med björn. Jägarnas
            säkerhet måste prioriteras.
          </p>
          <p xml:id="i-8VSutCjPNt4bQtnxoZsd3k">
            Dagens lag innebär att en jägare som jagar älg begår ett grovt
            jaktbrott om denne blir tvungen att använda vapnet vid ett möte
            med en björn. Lagen behöver ändras, så att halvautomatiska vapen
            som kan laddas med maximalt fem patroner i magasin och ett i patronläge
            får användas vid björnjakt.
          </p>
          <head xml:id="i-6Pj5w4HuyUHa1TTweEjMGZ" type="h2">
            Översyn av reglerna om ett europeiskt skjutvapenpass
          </head>
          <p xml:id="i-GsazvxUd8Fvf75ukFVdHnK">
            Att främja det ansvarsfulla användandet av legala vapen vid bland
            annat jakt och tävlingsskytte är en naturlig del av ett välfungerande
            vapenägande. De hinder som i dag ställs upp, både vid jakt och
            vid internationella skyttetävlingar, är inte ändamålsenligt utformade.
            Riksdagen har tillkännagivit för regeringen att en översyn av
            reglerna gällande ett europeiskt skjutvapenpass och införsel av
            legala vapen till Sverige bör ske. Det är av vikt att regeringen
            skyndsamt bereder ärendet och återkommer till riksdagen med ett
            sådant förslag.
          </p>
          <head xml:id="i-VhRu41x9aSqmSHxwj73hZo" type="h2">
            Vapenbrott
          </head>
          <p xml:id="i-656MAXS1n3AqSicpSZwLqQ">
            Skjutningarna ökar i Sverige och lagstiftningsarbetet gällande
            vapen och vapenbrott är kraftigt eftersatt och ofta missförstått.
            Sverigedemokraterna är positiva till ett ansvars­fullt legalt
            vapenägande hos jägare, sportskyttar och andra laglydiga medborgare.
            Däremot måste de kriminella nätverkens tillgång till illegala
            vapen motverkas. En av åtgärderna bör vara en straffskärpning
            gällande vapenbrott enligt vapenlagen. Utred­ningen Ds 2019:14
            är överlämnad och berör bland annat detta. Utredningens förslag
            är dock inte tillräckliga, och ytterligare straffskärpningar behövs.
            Regeringen bör skyndsamt utse en kompletterande utredning vars
            inriktning ska vara att straffskalan för vapenbrott av normalgraden
            utgörs av fängelse i högst tre år, att straffskalan för grovt
            vapenbrott utgörs av fängelse i lägst två och högst sex år samt
            att straffskalan för synnerligen grovt vapenbrott utgörs av fängelse
            i lägst fyra och högst åtta år.
          </p>
          <head xml:id="i-YXoBaB9nAwUiWQ2YAM8Bd6" type="h2">
            Förverkande av magasin
          </head>
          <p xml:id="i-2dJT1P35qwoCxLA6Um7HwE">
            Regeringens proposition om reglering av vapenmagasin sägs vara
            en följd av den eskalerande organiserade kriminaliteten. Denna
            kriminalitet är ett av Sveriges stora samhällsproblem och kräver
            många och vitt spridda lösningar över hela samhället. Att motverka
            tillgången till illegala vapen är en av dessa lösningar. Tyvärr
            framhärdar regeringen i att lägga fram förslag som skulle leda
            till försvåranden för laglydiga vapenägare utan att nämnvärt påverka
            tillgången till illegala vapen för kriminella. Både oppositionen
            och sakkunniga inom professionen har påvisat detta, vilket kan
            synlig­göras av att 138 av 140 remissinstanser avstyrkte propositionen
            om reglering av vapen­magasin. Förslaget var inte anpassat för
            att uppnå vad regeringen säger sig vilja uppnå och avslogs därför.
          </p>
          <p xml:id="i-DFAVj734iQYeC9ih38CPV8">
            Det uttalade syftet med förslaget är dock gott. Det finns på
            grund av vissa uttalanden från poliser anledning att anta att
            påträffade magasin har lämnats tillbaka till kriminella, trots
            att regeringen i svar på frågor från riksdagsledamöter inte har
            kunnat visa detta. Syftet att minska tillgången till magasin kan
            dock säkerställas genom åtgärder som inte är betungande för enskilda
            legala vapenägare. Detta kan ske genom en revidering av regleringen
            om förverkande, vilket kan säkerställa möjligheten för Polismyndigheten
            att förverka magasin för gängkriminella som påträffas med sådana.
            En sådan förändring av regleringen om förverkande bör således
            utredas.
          </p>
          <head xml:id="i-Vi9148tceouvUaXNumzGLL" type="h2">
            Brandfarliga och explosiva varor
          </head>
          <p xml:id="i-Y6jiBxWfwvckxgQDQc81Tq">
            Även sprängningar har blivit en allt oftare förekommande företeelse
            i Sverige. Således finns skäl att också revidera straffskalorna
            för brott mot lagen (2010:1011) om brand­farliga och explosiva
            varor. Regeringen bör således skyndsamt utreda och återkomma till
            riksdagen med lagförslag där straffskärpningar vid brott enligt
            29 § 2 samt 29 a § i denna lag ingår.
          </p>
          <head xml:id="i-6xFvnPKx3jCRkk9FkAvitq" type="h2">
            Knivlagen
          </head>
          <p xml:id="i-M15qfULPDyEVgByj78HfeD">
            Andelen som utsätts för personrån har ökat. I den senaste trygghetsundersökningen
            från Brottsförebyggande rådet uppgav 1,4 procent att de hade utsatts,
            och det är en kraftig ökning jämfört med året innan och den högsta
            siffra som någonsin uppmätts sedan mätningarna påbörjades år 2005.
            Den som utsätts för rån riskerar trauma, stress och en allmänt
            sämre livskvalitet. Det är därför viktigt att brottsbekämpande
            myndigheter har rätt verktyg för att agera i ett tidigt stadium.
          </p>
          <p xml:id="i-CyRucCJgtR3vnwQSeBjS8F">
            Det vanligaste straffet för den som bryter mot knivlagen är böter
            på 1 200 kronor, vilket inte kan anses vara ett straff som är
            proportionellt i förhållande till den begångna gärningen. Därför
            föreslås att straffet ska skärpas och att brott mot knivlagen
            ska ge fängelse.
          </p>
          <head xml:id="i-XD9zQHWmcPJTzR2TxnBDpS" type="h2">
            Skärpt straff för vapensmuggling
          </head>
          <p xml:id="i-ByXzpdzUrR8K6oaXusVxzG">
            Både Polismyndigheten och Tullverket har en uppfattning om att
            tillgången till vapen ökar i samhället. Trots detta medför den
            nuvarande lagstiftningen att Tullverket inte har möjlighet att
            använda hemliga tvångsmedel som till exempel telefonavlyssning
            och inhämtning av elektronisk kommunikation i jakten på smuggelvapen.
          </p>
          <p xml:id="i-Me3FeFVa3wsaGgEFFMouKK">
            En av åtgärderna bör vara en straffskärpning gällande vapensmuggling.
            Utredningen Ds 2019:14 är överlämnad och berör bland annat detta.
            Utredningens förslag är dock inte tillräckliga, och ytterligare
            straffskärpningar behövs. Regeringen bör skyndsamt utse en kompletterande
            utredning vars inriktning ska vara att straffskalan för grov vapen­smuggling
            utökas till fängelse i lägst två och högst sex år samt att straffskalan
            för synnerligen grov vapensmuggling utgörs av fängelse i lägst
            fyra och högst åtta år.
          </p>
          <head xml:id="i-ZWcNhz8zTqM6Usixf7fGy" type="h2">
            Skärpt straff för smuggling av explosiva varor
          </head>
          <p xml:id="i-BrzuWgmBkUFJrvAfQpqCSm">
            Tillgången till och användandet av explosiva varor är ett tilltagande
            problem i sam­hället. I samband med utredningen Ds 2019:14 föreslås
            straffskalor gällande smuggling av explosiva varor. Dessa förslag
            är ett steg i rätt riktning men liksom för vapensmugg­ling bör
            vissa skärpningar utredas och införas. För grov smuggling av explosiva
            varor bör straffskalan vara fängelse i lägst två och högst sex
            år. För synner­ligen grov smuggling av explosiva varor bör straffskalan
            vara fängelse i lägst fyra och högst åtta år. Regeringen bör skyndsamt
            utreda detta och återkomma med förslag om detta till riksdagen.
          </p>
        </div>
        <div xml:id="i-YHiEB5Qs5JfVQLhTtPFCf1" type="signatureBlock">
          <list xml:id="i-HGbXFWfmhPvuH8vvq8wYMs">
            <item xml:id="i-7L6oerr6h4xis6EPnrfquy" type="signature">
              Adam Marttinen (SD)
            </item>
            <item xml:id="i-FAHjiyDMc1ykevHDSU7Man" type="signature">
              Katja Nyberg (SD)
            </item>
            <item xml:id="i-JH7GNW8sDP17hcurVh2C2q" type="signature">
              Bo Broman (SD)
            </item>
          </list>
        </div>
      </div>
    </body>
  </text>
</TEI>
