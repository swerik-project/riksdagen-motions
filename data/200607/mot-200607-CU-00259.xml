<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00259">
  <teiHeader>
    <fileDesc>
      <titleStmt>
        <title>Regler för standardiserad besiktning vid överlåtelse av fastighet</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regler för standardiserad besiktning vid överlåtelse av fastighet</title>
          <idno type="rdwebb">GU02C259</idno>
          <rs type="number">C259</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C259/text</ref>
          <ref type="dokument_url_html">http://data.riksdagen.se/dokument/GU02C259</ref>
          <ref type="dokumentstatus_url_xml">http://data.riksdagen.se/dokumentstatus/GU02C259</ref>
          <ref type="doc">http://data.riksdagen.se/fil/518B2C6F-AEAA-4F83-A23E-E3134A649188</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4ipWo5VDQvXr6mN1EZ48Kc" type="signed"/>
        <correspContext corresp="i-4ipWo5VDQvXr6mN1EZ48Kc">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction type="referral" xml:id="i-QKgjkkjFoR4X9PX94WfP92">
          <date when="2006-11-07"/>
        </correspAction>
        <correspAction type="dismissal" xml:id="i-93Du18RYypq4MmuMSGnrdB">
          <date when="2006-11-07"/>
        </correspAction>
        <correspAction type="numbering" xml:id="i-Y1xBaH33RjFFxQ8kZ5JQQj">
          <date when="2006-10-31"/>
        </correspAction>
        <correspAction type="submission" xml:id="i-S1XjEKyHTFUaY9xfH7TN69">
          <date when="2006-10-31"/>
        </correspAction>
        <correspAction type="transfer" xml:id="i-8JuSpMZbhEJ62ppwrBgpP8">
          <date when="2006-10-27"/>
        </correspAction>
        <correspAction type="assigned" xml:id="i-5yQaCcvrv6nvq6qNjYTKwC"/>
        <correspContext corresp="i-5yQaCcvrv6nvq6qNjYTKwC">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-S8FvFSxu4aTCmtMfiL5Y1T">
            Förslag till riksdagsbeslut
          </head>
          <p xml:id="i-XM9x3u4KDiuzUUmJhMghrm">
            Riksdagen tillkännager för regeringen som sin mening vad i motionen
            anförs om behovet av att se över den tjänst som besiktningsmannen
            tillhandahåller vid överlåtelse av fastighet.
          </p>
        </div>
        <div type="motContent">
          <head type="h1" xml:id="i-QA7FGjfGdUx7B2HPBNQdtk">
            Regler för standardiserad besiktning vid överlåtelse av fastighet
          </head>
          <head type="h1" xml:id="i-GMzm57HqzPQuo5hn63YB1j">
            Motivering
          </head>
          <p xml:id="i-S9Kyamwu5TGgarcNsXPew1">
            En flexibel arbetsmarknad för ökad tillväxt förutsätter en rörlig
            bostadsmarknad. Bostadsaffären är samtidigt den viktigaste ekonomiska
            affären i många människors liv. Men få privatpersoner har all
            den kunskap affären kräver. Många väljer därför att anlita professionell
            hjälp. Köparen har i fastighetsaffären en omfattande undersökningsplikt,
            varför många bostadsköpare idag väljer att anlita en fackman,
            en så kallad besiktningsman, för att undersöka bostaden man vill
            köpa.
          </p>
          <p xml:id="i-DygTrJQPvF85nzbUBvvUis">
            Förhållandet mellan köpare och säljare med avseende på fel i
            fastighet vid en överlåtelse regleras i jordabalken 4 kap. 19
            §. Enligt lagstiftningen får inte köparen åberopa de fel som denne
            borde ha upptäckt vid en undersökning av fastigheten. Säljaren
            som är väl bevandrad med fastighetens fel och brister, har inte
            motsvarande upplysningsplikt. Dock bär säljaren ansvaret för så
            kallade dolda fel under en tioårig period från köpet. Det är säljaren
            som ska lämna uppgifter om fastigheten och det är inte möjligt
            för köparen att i efterhand ställa krav på säljaren för fel som
            skulle ha kunnat upptäckas vid en noggrann besiktning. Fastighetsmäklaren
            utför i samband med en fastighetsöverlåtelse ingen besiktning
            av fastigheten och har heller ingen skyldighet att undersöka fastigheten
            närmare. Besiktningens utförande, innehåll och de uppgifter om
            fastigheten som den ger är därför oerhört viktig information för
            bostadsköparen, särskilt mot bakgrund av att ett bostadsköp ofta
            handlar om betydande ekonomiska belopp. När en fastighet inte
            motsvarar uppgivet värde kan det få långtgående konsekvenser.
            Till exempel kan en fastighet med mögel- eller fuktskador, som
            inte uppmärksammats vid besiktningen, riskera att förlora pantvärde,
            som i sin tur kan leda till uppsägning av befintliga lån på fastigheten.
          </p>
          <head type="h2" xml:id="i-QS7kQzXXtMXUiUYgAY5QGB">
            Besiktningens innehåll och kvalitet
          </head>
          <p xml:id="i-S3sZnnV54HmC4QMBfYBNEe">
            Besiktningsmannens insats är för den enskilde konsumenten av
            stor betydelse i bostadsaffären. Men idag kan det vara svårt för
            konsumenten att få en tydlig uppfattning om vad besiktningstjänsten
            egentligen innehåller både till omfattning och till kvalitet.
            Många gånger tror sig konsumenten ha köpt en komplett besiktning
            av hela fastigheten fast den endast omfattar begränsade delar.
            Erfarenheten visar att besiktningstjänsterna som besiktningsmän
            och besiktningsföretag tillhandahåller i dag är av stor variation,
            både i kvalitet och i innehåll. Vanligast är att besiktningen
            bara omfattar rent byggnadstekniska konstruktioner. Andra för
            köparen viktiga delar som energiförbrukning, brunnar, avlopp,
            uthus och ventilationssystem ingår normalt inte, trots att de
            kan påverka konsumentens beslut om köp av fastigheten antingen
            som enskild faktor eller som en betydande del av den totala driftsbudgeten
            för fastigheten.
          </p>
          <head type="h2" xml:id="i-ST1cQKQrAhBy65rMp6xiAZ">
            Standardiserad besiktning gagnar konsumenten
          </head>
          <p xml:id="i-Xw22zDbfJGuUiCaRhCbxc1">
            För att underlätta enskilda konsumenters bostadsköp och därmed
            stärka viljan och förmågan att byta bostad efter ändrade livs-
            och samhällsförändringar är det nödvändigt att formulera enhetliga
            regler för en standardiserad besiktning. Grunden för dessa regler
            måste vara att avtalsfrihet råder och ska råda, samtidigt som
            det klargörs vad konsumenten kan förvänta sig normalt ingår i
            en besiktning. De fastlagda grundreglerna bör sedan kompletteras
            med etiska regler som branschen själv tar fram.
          </p>
          <p xml:id="i-AMKiCtrVduMJKCvqWh7MZD">
            Den nya lagen om energideklaration för byggnader innebär att
            energianvändning och inomhusmiljö ska redovisas så att uppgifterna
            finns tillgängliga inför exempelvis försäljning av byggnaden och
            utgör därmed en del av en möjlig standardiserad besiktning. För
            bostadsfastigheter gäller lagen fr.o.m. den 1 januari 2009. Fackmän
            som besiktningsmän har lyfts fram som de som ska kunna ta fram
            de fakta som ska ingå i energideklarationerna. På liknande sätt
            bör man kunna deklarera även övriga delar i en fastighet och därigenom
            uppnå en mer komplett och jämförbar bild av befintliga fastigheter.
          </p>
          <head type="h2" xml:id="i-LbEW7Ta3nNjTFgLRCP7Dw8">
            Europeiska modeller
          </head>
          <p xml:id="i-82gRcsKoQiawZGDeoBs83x">
            I andra länder går utvecklingen mot att säljaren får ett ökat
            ansvar för att informera om det faktiska skicket på fastigheten.
          </p>
          <p xml:id="i-QT34Qbc88YbjmnCb314Sue">
            I vårt grannland Danmark ska säljaren t ex presentera en så kallad
            tillståndsrapport för köparen. Rapporten upprättas efter en mall
            som beslutats av myndigheterna och ska utföras av en fackman på
            säljarens bekostnad. Systemet har inneburit att spekulanterna
            ända från börjat fått ett bra underlag med information om fastighetens
            skick inför eventuell budgivningen och köp.
          </p>
          <p xml:id="i-FRMcC1zh6NfHMZd6LNPzgq">
            Ansvaret för fel och brister i besiktningen ligger här på besiktningsmannen,
            som är skyldig att ha en ansvarförsäkring. För de eventuella dolda
            felen kompletteras systemet med en försäkring till köparens förmån.
            För att stimulera utvecklingen på bostadsmarknaden har man i Danmark
            skapat en modell där en säljare får frihet från ansvar för fastighetens
            skick. Villkoret för denna s.k. friskrivning är att förfarandet
            gått till på rätt sätt och att säljaren medverkat till tecknandet
            av försäkringen för de eventuella dolda felen.
          </p>
          <p xml:id="i-Cbozcwx3puiuSEAnGB6xXz">
            I England och Wales har man beslutat om ett liknande system som
            träder i kraft den 1 januari 2007.
          </p>
          <head type="h2" xml:id="i-TvYAEsDoewcC2nxQCGUcHB">
            En rörlig svensk bostadsmarknad gynnar tillväxten
          </head>
          <p xml:id="i-GX9QJEdjNr1WS1YeJ45vmY">
            I Sverige har lagstiftaren genom åren förändrat reglerna för
            hur man kan säkra fastigheters kvalitet vid nybyggnation, men
            ägnat föga möda åt att fundera ut likvärdiga regler för det befintliga
            bostadsbeståndet, tros att den övervägande delen omsatta fastigheter
            är redan befintliga fastigheter, inte nybyggda. På den svenska
            bostadsmarknaden byter i genomsnitt 150 000 befintliga bostäder
            ägare varje år, medan bara cirka 20 000 bostäder nyproduceras.
          </p>
          <p xml:id="i-Be5oS4fUXmNGifnpjizRVD">
            För att underlätta för konsumenten i bostadsaffären bör en översyn
            av besiktningstjänstens innehåll och kvalitet vid överlåtelse
            av fastighet genomföras, i syfte att skapa en standardiserad besiktning.
          </p>
        </div>
        <div type="motSignatures">
          <list>
            <item xml:id="i-WyXjcpACWyobkrEYmpBP6s">
              Ulrika Karlsson i Uppsala (m)
            </item>
          </list>
        </div>
      </div>
    </body>
  </text>
</TEI>
