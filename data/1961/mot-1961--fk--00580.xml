<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__580/mot_1961__fk__580-001.pdf"/>
      <fw xml:id="i-TPLuNc42BRPmnMnCpeMGxV">
        4 Motioner i Första kammaren, nr 580 år 1961
      </fw>
      <div type="motHeader" xml:id="i-Ngb4g8MBp32xENrmVY1BHV">
        <div type="motTitle" xml:id="i-9mrK3ByTEUCCSexmzLPHUA"/>
        <div type="motSubmissionInfo" xml:id="i-2FLwWnXx45irvAawHZXF3T"/>
      </div>
      <div type="motBody" xml:id="i-2rhuNam6uBDFcmhYVZ4wLb">
        <div xml:id="i-PxWWStMQyrWAp8LAzndWLh">
          <p xml:id="i-91BY6XMyzhxD7nwrLHRSbN">
            Nr 580
          </p>
          <p xml:id="i-STneVEvRmwb5esJW5psnda">
            Av herr Bergh, Ragnar, i anledning av Kungl. Maj:ts proposition
            nr 77, angående avsättning av viss del av statens vinst från Luossavaara-Kiirunavaara
            aktiebolag för stöd till industriellt forsknings- och utvecklingsarbete,
            m. m.
          </p>
          <p xml:id="i-7NnVqCq2TknamKWguvwVtV">
            (Lika lydande med motion nr 691 i Andra kammaren)
          </p>
          <p xml:id="i-UVUFF5LZt4W5eeABQAS2WL">
            I Kungl. Maj:ts proposition nr 77 föreslås, att viss del av statens
            vinst å malmbrytningen vid Luossavaara-Kiirunavaara aktiebolags
            gruvor avsät- tes till två särskilda fonder, den ena benämnd Norrlandsfonden
            och den andra Malmfonden för forsknings- och utvecklingsarbete.
            Norrlandsfondens uppgift skall vara att främja näringslivets framtida
            utveckling i Norrland, varvid tonvikt bör läggas på Norrbotten.
            Ur Malmfonden för forsknings- och utvecklingsarbete skall stöd
            utgå till teknisk och naturvetenskaplig forskning samt till industriella
            utvecklingsarbeten. Avsättningen föreslås uppgå till sammanlagt
            25 miljoner kronor årligen under en femårsperiod. Av det årliga
            beloppet föreslås högst 15 miljoner kronor avsättas till Norr-
            landsfonden och högst 10 miljoner kronor till Malmfonden för forsknings-
            och utvecklingsarbete. Mot tanken att på detta sätt specialdestinera
            en viss del av statens in- komster har den utan tvivel fullt riktiga
            invändningen gjorts, att förslaget innebär en återgång till en
            för länge sedan i vår budget övergiven teknik. När bilskattefonden
            på sin tid tillskapades, avsågs en sådan specialdestina- tion,
            men denna är som bekant sedan många år övergiven, i det att blott
            en del av bilskattemedlen kommer vägväsendet till godo. Till gängse
            budget- praxis hör i stället, att utgiftsändamålen tillgodoses
            genom anslag i olika former utan att vissa specifioerade inkomster
            föreslås tagna i anspråk för dessa ändamål. Emellertid torde det
            ligga utom ramen för en praktiskt genomförbar poli- tik att i
            förevarande avseende följa gängse budgetregler. Det förefaller
            följaktligen desto mera angeläget att överväga, huruvida propositionen
            nöjaktigt motsvarar de speciella omständigheter, som i detta sammanhang
            kommer i betraktande. 1. För det första bör uppmärksamheten därvid
            riktas på en väsentlig punkt i motiveringen för Kungl. Maj:ts
            förslag på sin tid om inlösen av TGO:s andel i det gamla LKAB.
            Det framhölls då som ett väsentligt skäl för en statsinlösen,
            att med hänsyn till att malmtillgångarna i Norrbotten inte är
            outsinliga endast därigenom garantier kunde skapas för en fram-
            tida gynnsam ekonomisk utveckling i denna landsända. Det finns
            i detta
          </p>
          <pb facs="riksdagen-motions-pdf/data/1961/mot_1961__fk__580/mot_1961__fk__580-002.pdf"/>
          <fw xml:id="i-SYqdomV7DZwQnX1DHspjeg">
            Motioner i Första kammaren, nr 580 år 1961 5
          </fw>
          <p xml:id="i-HJdM49n1gRcL8Tw3Syepcc">
            sammanhang ingen anledning att diskutera hållbarheten av detta
            argument utan endast att framhålla, att detta argument betonades
            vara ett väsent- ligt sådant. Samma argument upprepades i direktiven
            för den utredning, som till- sattes i samband med framläggande
            av förslaget till statsinlösen och som avsåg tillskapandet av
            en malmfond, bildad av en del av statens intäkter av gruvbrytningen
            i Norrbotten. Ett motsvarande resonemang kan också utläsas ur
            den av norrbottniska socialdemokratiska riksdagsmän väckta motion,
            som väl närmast gav den yttre anledningen till utredningens tillkomst.
            Sympatierna för ett förstat- ligande var ju inte över hövan stora
            i länet. 2, För det andra synes kunna konstateras, att förslaget
            i propositionen om en uppdelning på två fonder knappast kan anses
            stå i god överensstäm- melse med vare sig det ovan relaterade
            argumentet för en statsinlösen, direktiven eller utredningens
            hemställan. Innan skälen för denna uppfattning närmare utvecklas,
            torde det böra erinras om att under den tid staten endast var
            hälftendelägare i LKAB statsmakterna begränsade gruvbrytningen
            av hänsyn bl. a. till önskvärd- heten att icke snabbt uttömma
            malmtillgångarna även fast ekonomiska och sysselsättningspolitiska
            skäl kunde tala för ett motsatt förfarande. Men sedan statsinlösen
            nu skett, har gruvbrytningen kvanitativt ökat avsevärt. Innebörden
            därav är, trots vissa fördelar, att malmtillgångarna sinar snab-
            bare. Visserligen säges i propositionen, att de skäl som tidigare
            förestavade en viss begränsning alltjämt förtjänar beaktande,
            men att de icke önsk- värda verkningarna av den fortgående ökade
            tömningen av malmtillgångar- na i nuvarande läge hellre bör motverkas
            genom en adekvat disposition av malmutvinningens avkastning. Slutsatsen
            av detta resonemang bör givetvis bli, att ifall förstatligandet
            av LKAB såsom framhållits motiverats av omsorg om Norrbottens
            eko- nomiska framtid med hänsyn till risken av malmtillgångarnas
            minskning måste den ökade brytningen accentuera behovet av beredskapsåtgärder.
            Mot denna bakgrund ter sig den föreslagna uppdelningen på två
            fonder knappast välmotiverad. Trots den direkta inriktning på
            främjandet av näringslivets utbyggnad i norra Sverige som utredningsdirektiven
            om också i viss motsättning till den underliggande socialdemokratiska
            motionen dock innehåller, har utredningen så starkt betonat grundforskningens
            betydelse i förevarande sammanhang, att någon garanti icke erhålles
            för att avväg- ningen mellan grund- och målforskning annat än
            ytterst indirekt tillgodoser de syften som direktiven avsåg att
            främja. Och även i fråga om olika mål- forskningsprojekt är gränsdragningen
            mycket vag. En avgörande synpunkt i förevarande sammanhang är,
            såsom ett flertal remissinstanser framhållit, att anslagen till
            grundforskning reguljärt bör
          </p>
          <pb facs="riksdagen-motions-pdf/data/1961/mot_1961__fk__580/mot_1961__fk__580-003.pdf"/>
          <fw xml:id="i-GnHq8xuoSn6VxrGJoMz4Mv">
            6 Motioner i Första kammaren, nr 580 år 1961
          </fw>
          <p xml:id="i-4VcdFbyswcTH27w1sudCs9">
            åvila staten i hittillsvarande ordning. Visserligen kan en grundforskning
            komma även näringslivet i Norrbotten till godo, men mot bakgrunden
            av de omständigheter som över huvud motiverat en specialdestination
            av vissa statliga intäkter i detta fall förefaller förslaget i
            propositionen i denna del mera som en undfallenhet än som ett
            vidhållande vid motiveringen för LKAB:s förstatligande, ett vidhållande
            vid tankegången i utredningsdirek- tiven eller ett accepterande
            av de konsekvenser den starkt ökade malm- brytningen förutsatts
            innebära. Redan från de synpunkter regeringen själv anlagt innebär
            propositionen alltså en besvikelse. Vad länsstyrelsen i Norrbottens
            län anfört förtjänar i detta sammanhang att citeras: ”Gentemot
            riket i övrigt intar Norrbotten en markerad särställning med hänsyn
            till de förhållanden under vilka nä- ringslivet arbetar. De faktorer
            som konstituerar denna särställning är sam- manfattningsvis följande.
            1. Länets naturtillgångar är ännu i stor utsträckning outnyttjade.
            Rå- varubasen medger i och för sig en långtgående industriell
            expansion. Bl. a. av brist på investeringsvilligt kapital har
            dock denna expansion hittills varit otillräcklig. 2. Inväxningen
            i de arbetsföra åldrarna har hittills — trots utflyttnings- överskott
            — skett i snabbare takt än inom landet i övrigt. . 3. Kombinationen
            av otillräcklig expansion, fortsatt befolkningstillväxt och ett
            ensidigt utbyggt näringsliv har resulterat i en permanent syssel-
            sättningskris. Denna kännetecknas av omfattande och starkt säsongbunden
            arbetslöshet även under högkonjunktur.” Enligt länsstyrelsens
            uppfattning bör fondens primära uppgift ligga i att genom företagsbefrämjande
            åtgär- der stimulera till fortsatt expansion och differentiering
            av näringslivet i Norrbotten. Det torde få anses vara uppenbart,
            att en koncentration av åtgärderna i detta syfte ligger i linje
            med de önskemål som över huvud motiverat till- komsten av en malmfond,
            medan däremot för grundforskningsuppgifterna lämpligen bör sörjas
            i hittillsvarande ordning. Slutsatsen av detta resone- mang blir,
            att av ifrågavarande intäkter ej bör ske någon avsättning till
            någon s. k. Malmfond för forsknings- och utvecklingsarbete utan
            hela av- sättningen koncentreras till den föreslagna Norrlandsfonden.
            Under åberopande av det anförda föreslås sålunda riksdagen med
            anled- ning av propositionen nr 77 besluta, att den föreslagna
            avsättningen av statens intäkter av malmbrytningen vid LKAB:s
            gruvor måtte i sin helhet komma den föreslagna Norrlandsfonden
            till godo.
          </p>
          <p xml:id="i-9X82ZZaZ6EgweeNQat6mnb" type="date">
            Stockholm den 5 april 1961 Ragn. Bergh
          </p>
        </div>
      </div>
    </body>
  </text>
</TEI>
