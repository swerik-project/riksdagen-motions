<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02922">
  <teiHeader>
    <fileDesc>
      <titleStmt>
        <title>Stärk vårdens medarbetare</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2922 av Camilla Waltersson Grönvall m.fl. (M)</title>
          <idno type="rdwebb">H7022922</idno>
          <rs type="number">2922</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022922/text</ref>
          <ref type="dokument_url_html">http://data.riksdagen.se/dokument/H7022922</ref>
          <ref type="dokumentstatus_url_xml">http://data.riksdagen.se/dokumentstatus/H7022922</ref>
          <ref type="docx">http://data.riksdagen.se/fil/D968694C-5784-455B-AA0B-53BC0E94C426</ref>
          <ref type="pdf">http://data.riksdagen.se/fil/54DEAD8A-7065-46F0-AA05-EF87B6F3CA06</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-55jM7yc9xSZFWgehXaW3GC" type="signed"/>
        <correspContext corresp="i-55jM7yc9xSZFWgehXaW3GC">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-RNLiVMpCYiPgzxr2ERSxMt"/>
        </correspContext>
        <correspAction xml:id="i-JCxT5mcuspY6P49skfdaB6" type="submitted">
          <date when="2019-10-03"/>
          <time when="13:09:31"/>
        </correspAction>
        <correspAction xml:id="i-6gQcbhHqLvtsNZan4B9SH5" type="reviewed">
          <date when="2019-10-03"/>
          <time when="15:53:20"/>
        </correspAction>
        <correspAction xml:id="i-ETMWd5pC1XWJQWS8dqKDeK" type="referred">
          <date when="2019-10-11"/>
        </correspAction>
        <correspAction xml:id="i-GRks4fKXzev6CSgDoL25Fz" type="assigned">
          <date when="2020-07-15"/>
          <time when="16:18:18"/>
        </correspAction>
        <correspContext corresp="i-GRks4fKXzev6CSgDoL25Fz">
          <ref type="assignedTo">Socialutskottet</ref>
        </correspContext>
        <correspAction xml:id="i-Sb3n7vbL43b4qLVnVjpy4T" type="behandlas_i"/>
        <correspContext corresp="i-Sb3n7vbL43b4qLVnVjpy4T">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3QutcM2SgQ7GqF1tq9Wz6L" type="behandlas_i"/>
        <correspContext corresp="i-3QutcM2SgQ7GqF1tq9Wz6L">
          <ref type="uppgift">2019/20:SoU11</ref>
          <ref type="ref_dok_id">H701SoU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU11</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GUcFdtBAHKLhNexMHNZpai" type="behandlas_i"/>
        <correspContext corresp="i-GUcFdtBAHKLhNexMHNZpai">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2922 av Camilla Waltersson Grönvall
          m.fl. (M) Stärk vårdens medarbetare
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-J3JyCx42hJsEQiercN3NhD">
            Förslag till riksdagsbeslut
          </head>
          <list style="ol">
            <item xml:id="i-WJvxy3KYYAUgYv377mC8Jk">
              Riksdagen ställer sig bakom det som anförs i motionen om att
              ta fram och genomföra en nationell kompetens- och personalförsörjningsstrategi
              och tillkännager detta för regeringen.
            </item>
            <item xml:id="i-7TDK1u5wEsH7EHgjMz343w">
              Riksdagen ställer sig bakom det som anförs i motionen om att
              genomföra ett systematiskt arbete i syfte att minska den administrativa
              bördan och tillkännager detta för regeringen.
            </item>
            <item xml:id="i-crCWGY4DcGBS7wcUAP3hr">
              Riksdagen ställer sig bakom det som anförs i motionen om att
              utreda förutsättningarna för stärkta, hälsofrämjande insatser
              för vårdens medarbetare och tillkännager detta för regeringen.
            </item>
            <item xml:id="i-ArvL6tqAA9CFzcS4SyN7x6">
              Riksdagen ställer sig bakom det som anförs i motionen om att
              se över lagstiftning och regelverk gällande hot och våld mot vård-
              och omsorgspersonal och tillkännager detta för regeringen.
            </item>
            <item xml:id="i-3gPDUWRCeJSHNxQwEKdtyR">
              Riksdagen ställer sig bakom det som anförs i motionen om att
              stärka uppföljning och analys av arbetsmiljöerna i vården och
              tillkännager detta för regeringen.
            </item>
            <item xml:id="i-SGGxjpTfSGm2bRMUi9No2z">
              Riksdagen ställer sig bakom det som anförs i motionen om att
              se över stöd för införande av obligatorisk fortbildning för vårdens
              medarbetare och tillkännager detta för regeringen.
            </item>
            <item xml:id="i-CY88Ht2m7q1KwNtjXiwQbw">
              Riksdagen ställer sig bakom det som anförs i motionen om att
              se över förutsättningar för en nationell modell för vidareutbildning
              och tillkännager detta för regeringen.
            </item>
            <item xml:id="i-E5g4qDbPqTMr3PHJoQST1X">
              Riksdagen ställer sig bakom det som anförs i motionen om att
              se över möjligheterna att införa en nationell, bred ledarskapsutbildning
              inom vården och tillkännager detta för regeringen.
            </item>
            <item xml:id="i-BJa3zVEFVu6Y25gnZgCysA">
              Riksdagen ställer sig bakom det som anförs i motionen om att
              säkerställa patientens rätt att kunna välja specialiserad slutenvård
              och tillkännager detta för regeringen.
            </item>
            <item xml:id="i-YMdm2GVfLBY6Z9tYeJYuNW">
              Riksdagen ställer sig bakom det som anförs i motionen om att
              kvalitetssäkra vården genom generell tillståndsplikt, tillsyn
              och uppföljning och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-XtWjfqPnaNgeywCqtxXWXQ" type="h1">
            Motivering
          </head>
          <p xml:id="i-Mb9BqTeqAFvYjK71688S5B">
            Svensk hälso- och sjukvård står i dag inför en rad olika problem
            och utmaningar. Vård­köerna har fördubblats runt om i landet och
            köerna till barn- och ungdomspsykiatrin (BUP) har så mycket som
            tredubblats. Det råder stor brist på vårdpersonal, i synnerhet
            på sjuksköterskor, vilket resulterar i stängda vårdplatser. Under
            hösten 2018 var över 2 600 vårdplatser stängda på grund av att
            det saknades personal, framförallt beroende på sjuksköterskebrist.
          </p>
          <p xml:id="i-XA163Y7y4vBncDcSFdHi4f">
            När vårdköerna växer sig så här omfattande blir vården ineffektiv
            och antalet undvikbara vårdskador ökar. Situationen är så pass
            allvarlig att det i vissa fall inte ens finns möjlighet att leva
            upp till patientsäkerhetslagen. Det är helt oacceptabelt. Patienten
            och patientsäkerheten måste alltid komma främst.
          </p>
          <p xml:id="i-LDQBGhsTRRcGcA29FK39By">
            Nu behövs en uppgradering för att stärka alla vårdyrken, så att
            alla som arbetar inom vården ges rimliga förutsättningar att utföra
            sitt arbete. Fler ska vilja utbilda sig för att arbeta inom vården
            och de som redan arbetar inom vården ska vilja stanna. Och orka
            stanna. Ingen ska behöva bli sjuk av att vårda någon annan. Utan
            vårdpersonal med utvecklingsmöjligheter i form av vidareutbildning,
            rimliga arbetsmiljöer och bra arbetsvillkor kommer vi inte kunna
            råda bot på de problem svensk hälso- och sjukvård står inför.
            Därför måste vårdens medarbetare både stärkas och bli fler.
          </p>
          <head xml:id="i-C9QevLYzkcvyRnFUX2H7Ev" type="h2">
            Vårdens medarbetare är livsviktiga
          </head>
          <p xml:id="i-9e28fgmB9y7HfzkST3nZUk">
            Att vårdens medarbetare är livsviktiga är ett alldeles självklart
            konstaterande. Det motsvaras emellertid inte av den uppskattning
            som visas vårdens medarbetare och de villkor som finns inom vården
            i dag. Detta gäller inte minst arbetsvillkor, arbetsmiljöer och
            förutsättningar till vidareutbildning för vårdens medarbetare.
            Som exempelvis sjuksköterska eller undersköterska måste man få
            möjlighet att orka ett helt yrkesliv i vården, och då krävs det
            att villkoren, inte minst gällande arbetsmiljö och arbets­belastning,
            utvecklas åt ett mer rimligt förhållningssätt än för närvarande.
          </p>
          <p xml:id="i-HW9EmSA6HWRaZBTapLde7v">
            Vårdens medarbetare ska kunna utvecklas inom sin egen profession.
            Arbetet med att kunna göra lönekarriär inom vården ska förbättras
            och utvecklas till att omfatta fler yrkesgrupper. Allt kan inte
            ske nu och samtidigt. Men mer måste göras för att lönerna också
            ska vara jämställda och konkurrenskraftiga, individuellt satta
            och påverkbara på längre sikt för en stark löneutveckling.
          </p>
          <p xml:id="i-C6KeUrQy7oDtGBaFM2jCSC">
            Ingen anställd inom vården ska behöva känna hopplöshet i vardagen
            inför sin arbetssituation och maktlöshet att inte kunna påverka
            till exempel arbetstider och arbetsbelastning. Det måste gå att
            utveckla vårdens arbetssätt så att alla medarbetare oavsett yrke
            känner att de kan påverka sin och sina arbetskamraters arbetssituation
            i positiv riktning. I många regioner prövas olika modeller för
            att skapa en bättre arbetsmiljö. Men betydligt mer måste göras
            skyndsamt för att regionerna av vårdens personal ska uppfattas
            som riktigt bra arbetsgivare.
          </p>
          <p xml:id="i-JKeaLdzwhHCB1pQkq22Bp5">
            Utmaningarna när det gäller personalförsörjningen skiljer sig
            åt, både inom landet, inom ett landsting eller region, men även
            i sjukvården i sig. På många enheter, avdelningar och kliniker
            är det oftast enkelt att rekrytera och behålla medarbetare, medan
            det på andra ställen, ser helt annorlunda ut. Ofta är det verksamheter
            med dygnet-runt-verksamhet som har allra svårast att rekrytera
            och behålla medarbetare.
          </p>
          <head xml:id="i-Bk5wCfSoAkEcRjhWKwYTjr" type="h2">
            Sjukskrivningar och hyrpersonal
          </head>
          <p xml:id="i-VovLPutMNosH2hBHVXd8Dw">
            Sedan år 2014 är psykisk ohälsa den vanligaste orsaken till sjukskrivning
            i Sverige. Därtill står denna kategori av orsak till sjukskrivningar
            för de allra längsta sjukskriv­ningstiderna och har lägst frekvens
            av återgång till arbete. Statens beredning för medicinsk och social
            utvärdering, SBU, har gått igenom relevant forskning vad gäller
            samband mellan en betydande mängd faktorer i arbetsmiljön och
            symptom på utmattning och depression. På gruppnivå finns det enligt
            denna forskning till exempel belägg för att personer som upplever
            en arbetssituation där de har små möjligheter att påverka, i kombination
            med alltför höga krav, utvecklar mer depressionssymptom.
          </p>
          <p xml:id="i-QMU4dmkfhVg8hAnMLzFHnx">
            Statens beredning för medicinsk och social utvärdering hävdar
            vidare att det finns tillräcklig kunskap och information om sambanden
            mellan arbetsmiljöer och psykisk ohälsa och att fokus därför i
            framtiden bör riktas in på studier av vetenskapligt underbyggda
            arbetsmiljöinsatser. Sjuksköterskor, barnmorskor, specialistsjuksköterskor
            och annan vård- och omsorgspersonal är särskilt utsatta. Därtill
            visar detta att en stor del av arbetet med att förebygga psykisk
            ohälsa bör ske på respektive arbetsplats. Även läkargruppen, särskilt
            yngre läkare, drabbas allt oftare av sjukskrivning.
          </p>
          <p xml:id="i-RQTAXr11he3frHMaB6i911">
            Strävan som är uttalad är att regioner ska vara oberoende av
            inhyrd personal. Det innebär i praktiken att lönekostnader för
            hyrpersonal inte ska överstiga 2 procent av regionernas totala
            lönekostnader. Det betyder att lönekostnaderna för inhyrd personal
            inte ska överstiga tre miljarder kronor per år. År 2017 uppgick
            dessa kostnader till 5,2 miljarder kronor. Därtill fortsätter
            kostnaderna för hyrpersonal att öka i tolv av 21 regioner under
            2018.
          </p>
          <head xml:id="i-KmL65emHg3qG2KTmfxgHyM" type="h1">
            Ta fram och genomför en nationell samlad kompetens- och personalförsörjningsstrategi
          </head>
          <p xml:id="i-VZuTzTfFutPDQ2BU3tvBaZ">
            Många regioner befinner sig just nu i det som allt oftare benämns
            som en bemannings­kris. Hela välfärdssektorn har långsiktigt stora
            och växande behov av att rekrytera nya medarbetare. I en rapport
            av Sveriges Kommuner och Landsting visar gjorda prognoser att
            drygt 300 000 personer behöver rekryteras enbart för att kompensera
            för pensions­avgångarna under perioden 2017–2026.
          </p>
          <p xml:id="i-MPLe9zwGd1WEDFkMj1wAHJ">
            För att klara detta måste det finnas en tydlig konsekvent metodisk
            strategi från arbetsgivarna, både de offentliga och de privata,
            som antar de problem och utmaningar de redan möter varje dag.
            Därtill är det nödvändigt att ta fram och genomföra en gemensam
            nationell kompetens- och personalförsörjningsstrategi.
          </p>
          <p xml:id="i-4vTXoEYhLNvyuQhpHkMwXc">
            Det är tydligt att bristen på framför allt sjuksköterskor påverkar
            den vård och omsorg som kan ges till patienterna. Vårdplatser
            måste stängas permanent eller i perioder eftersom man inte har
            tillräckligt med medarbetare. Framför allt drabbar detta verksamheter
            som drivs dygnet runt, alla årets dagar. Detta, tillsammans med
            en alltför hög grad av inhyrd personal, leder bland annat till
            bristande kontinuitet, och medför vård som ibland inte ens är
            patientsäker utan leder till fler så kallade undvikbara vårdskador.
          </p>
          <p xml:id="i-VfqSahgXB99pc3t3oqAkkW">
            Därför är det extra viktigt att hälso- och sjukvården fortsätter
            att utveckla verktyg och strukturerade metoder för att kunna säkerställa
            den långsiktiga kompetens- och personalförsörjningen. En paradox
            är dock att de flesta regioner aldrig haft fler personer anställda.
            Trots att fler sjuksköterskor och läkare utbildas och anställs
            upplevs det ändå som en brist. Detta innebär att det behövs en
            förändring gällande både vem som gör vad inom olika välfärdsområden,
            men också vilka kompetenser som används till vilka arbetsuppgifter.
          </p>
          <head xml:id="i-JJUzDmnvuzE8vxbn7FKWvm" type="h2">
            Stärk vårdens medarbetare genom bättre arbetsmiljöer
          </head>
          <p xml:id="i-Dfv1ZLzX2dngZLkRdBjo5E">
            Utvecklingen inom hälso- och sjukvården kommer att kräva ännu
            fler medarbetare med specialiserad inriktning. Behovet av kontinuitet
            och erfarenhet är också stort för att skapa en effektiv vård.
            En av många förutsättningar för att vilja stanna på sin arbetsplats
            och fortsätta att utvecklas är att man har en långsiktig plan
            för kompetensutveckling, men även en löneutveckling som följer
            detta.
          </p>
          <p xml:id="i-USuC4fyHnMpFem6FaQJUAK">
            I dag finns det medarbetare som halkat efter då löneutvecklingen
            inte motsvarat den utveckling som ingångslönerna haft. Därför
            är det angeläget att alla regioner arbetar aktivt med lönestrategier,
            kompetensutveckling och fortbildning. Det är en nyckel för att
            skapa en bättre kontinuitet i vården.
          </p>
          <p xml:id="i-WK6qSfG16aV4Unaho6mT6V">
            Varje region får inom ramen för en ansvarsfull ekonomi skapa
            utrymme för en långsiktig utveckling av kompetensförsörjningen.
            När de generella statsbidragen ökar förbättras möjligheterna.
            Utförande och modell för lönesatsningen görs inom ramen för den
            ordinarie förhandlingen mellan parterna. Detta kräver dock en
            tydlig lönestrategi men också strategier för vidareutbildning.
          </p>
          <p xml:id="i-Rf4KhSkvnsuFc8nzWRg2iR">
            Det bör därför finnas möjligheter till utbildningstjänster även
            för sjuksköterskor, på samma sätt som det i dag finns för läkare.
            Det är mycket angeläget att verka för att det finns strategier
            för en tydlig löneutveckling för medarbetare som utvecklas och
            stannar kvar i sitt yrke. Särskilda lönesatsningar på specialistsjuksköterskor
            och annan erfaren kompetent vårdpersonal som halkat efter i löneutveckling
            är ett ansvar regionerna.
          </p>
          <head xml:id="i-VNFHkzZPomFLHwvaoWCoPN" type="h2">
            Tydligare möjligheter att påverka arbetssituation och arbetstider
          </head>
          <p xml:id="i-61NVDGCZ9a7iDk7KG7KUXn">
            Moderaterna anser att för att kunna skapa en god arbetsmiljö
            krävs en väl fungerande verksamhetsplanering, där man bland annat
            använder utvecklade digitala verktyg för att se hur flöden, processer
            men även schemaläggning bäst ska organiseras. Med rätt medarbetare
            på rätt plats i rätt tid utifrån vårdens behov kan arbetsmiljön
            förbättras och vårdköerna kortas. Simrishamns sjukhus, som drivs
            av en privat entreprenör, kan utgöra ett av många inspirerande
            exempel på hur man arbetar aktivt med ökat personalinfly­tande
            gällande arbetstider.
          </p>
          <p xml:id="i-DHEKCb6iJp5r9qAH2Pi9wY">
            Det är ett bekymmer att den samlade arbetsmiljön i form av arbetsbelastning
            och arbetstider leder till att många inom vården upplever en stor
            stress och att man inte kan återhämta sig på ett bra sätt. Såväl
            på kort sikt men framför allt lång sikt är detta ohållbart. Det
            finns tydliga exempel på att arbetstidslagen inte alltid följs
            vilket skapar sämre arbetsmiljöer och ökad belastning på vårdens
            medarbetare.
          </p>
          <p xml:id="i-VyPRUcqB9qRSsSUusEs6cC">
            Alla som söker sig till vårdyrkena vet om att det måste förekomma
            omfattande skiftarbete, nattarbete och ibland långa arbetspass.
            Samtidigt ska arbetstidslagen följas. Det är tydligt att vårdpersonal
            känner press på sig att ständigt vara nåbar för att gå in och
            täcka upp extrapass. Detta kan påverka hälsan negativt. I alla
            fall på längre sikt. Redan i den regelbundna planeringen behöver
            arbetsgivaren vara noggrann med hur arbetstiden förläggs och se
            till att det finns tid för återhämtning för all vårdpersonal.
          </p>
          <p xml:id="i-UGHprZ6jDuy2ipH6L7sZMQ">
            Att orka ett helt yrkesliv inom vården är något som blir svårare
            och svårare att mäkta med. Ett sätt att underlätta och förbättra
            förutsättningarna för det är att ännu tydligare låta vårdens medarbetare
            kunna påverka sina arbetstider. Dagens arbetsliv innebär att andelen
            äldre anställda är fler än tidigare, medan yngre personer kommer
            in i arbetslivet allt senare.
          </p>
          <p xml:id="i-TQTEjsipJXhHZX2115DY7k">
            Medarbetarnas delaktighet och engagemang kan stärkas bland annat
            genom att i större utsträckning ge möjligheter till ökad påverkan
            och inflytande över arbetstider och övriga villkor i den dagliga
            arbetssituationen. Individer är olika vad gäller till exempel
            dygnsrytm, behov av sömn, socialsituation och fritid. Därför behöver
            det ges möjligheter till individuella skillnader vad gäller till
            exempel arbetstidsförläggning. Olika arbetstidsmodeller prövas
            i regioner. Vissa har god effekt medan andra inte ger det resultat
            man önskat.
          </p>
          <head xml:id="i-NoDQZoPYBFsHCPqKAQHL4o" type="h2">
            Minska vårdpersonalens administrativa börda
          </head>
          <p xml:id="i-77yrcSnVpdVafA1WeM2HKw">
            Moderaterna föreslår att det genomförs ett systematiskt arbete
            i syfte att minska den administrativa bördan i vården och omsorgen
            genom att bland annat göra en översyn av rutiner och regelverk
            för vårddokumentation. Antalet arbetande sjuksköterskor totalt
            i Sverige har ökat med omkring 1 000 stycken mellan åren 2010
            och 2017. Det är en ökning med 1,97 procent. Hela ökningen sker
            mellan åren 2010 och 2014. Jämför man istället perioden 2014 till
            2017 har antalet arbetande sjuksköterskor minskat med drygt 200
            stycken. Det är en minskning med 0,42 procent. Samtidigt har antalet
            chefer, handläggare och administratörer ökat med drygt 35 procent.
          </p>
          <p xml:id="i-3bmnjfaMTRngbDBQKFDabd">
            Fler kompetenser ska finnas inom vården, det kan handla om vårdadministratörer
            som avlastar sjuksköterskor, men även vårdlogistiker och produktionsplanerare
            som bidrar med ny kompetens om hur patientens väg genom vården
            kan bli bättre och effektivare. I samråd med berörda myndigheter
            behöver landstingen och regionerna göra en översyn av rutiner
            och regelverk för vårddokumentation i syfte att effektivisera,
            förenkla och minska den administrativa bördan för hälso- och sjukvårdens
            medarbetare.
          </p>
          <p xml:id="i-NrqFTTocpAM3UpGDEcFxPt">
            Administrativa uppgifter med dokumentation och uppföljning har
            medfört att allt fler tvingas ägna allt mindre tid till det man
            till huvudsak är utbildad för. Därför måste man arbeta för att
            skapa fler digitala lösningar som underlättar arbetet inom hälso-
            och sjukvården. Med moderna journalsystem och beslutsstödsystem
            kan mycket dubbeldokumentation och administrativa uppgifter minskas.
          </p>
          <p xml:id="i-4qeAAV6SZTqhnmpb3uD6Mi">
            Digitala beslutsstöd ökar tillgång till den nya aktuella kunskapen.
            Det skapar också möjligheter att gå mot mer av standardiserade
            vårdprocesser, inte bara vårdförlopp, som ger bättre resultat
            och kvalitet. Standardisera det vanliga för att frigöra tid för
            det ovanliga. Det är viktigt att det som mäts och dokumenteras
            standardiseras och koncentreras på det som är viktigt för vårdprocessen.
            Både för att dokumentationen ska uppfattas som meningsfull men
            också för att frigöra tid till patientarbetet.
          </p>
          <head xml:id="i-N4ELw7y8BafczAWw7EgnTp" type="h2">
            Stärkta hälsofrämjande insatser – träning i samband med arbetstid
          </head>
          <p xml:id="i-CECrZboAgtttQQjG5Kp3eB">
            Moderaterna föreslår att förutsättningarna utreds gällande möjligheterna
            för vårdens medarbetare att i samband med arbetstid kunna genomföra
            fysisk träning. Detta som en långsiktig del i en rad åtgärder
            att underlätta för vårdens medarbetare att kunna stanna kvar i
            det yrke man brinner för. Hälso- och sjukvården ska stimulera,
            uppmuntra och möjliggöra för så många av vårdens och omsorgens
            medarbetare som möjligt att kunna stärka sin egen hälsa genom
            till exempel fysisk träning.
          </p>
          <p xml:id="i-Q3JhWRBpxdo5ifA3Sy7bij">
            Ytterligare en väg att underlätta detta är genom den friskvårdsersättning,
            som är en av de personalförmåner, som vårdens arbetsgivare tillhandahåller
            för sina anställda. Samtidigt behövs det fler konkreta åtgärder.
            Det kan till exempel handla om att se över möjligheterna för vårdens
            medarbetare att regelbundet kunna genomgå obligatoriska hälsokontroller.
            Att möjliggöra fler hälsofrämjande insatser för vården och omsorgens
            medarbetare är helt nödvändigt.
          </p>
          <head xml:id="i-U9Fqs5ARXnzJo5Q2uzLuni" type="h2">
            Säkra arbetsmiljön – nolltolerans gällande hot och våld
          </head>
          <p xml:id="i-Jt9dnGeoATUKBUhQC128rt">
            Moderaterna anser att lagstiftning och regelverk ska ses över
            för att kunna tillåta respektive underlätta möjligheter att installera
            metalldetektorer på sjukhus och andra vårdinrättningar där så
            bedöms nödvändigt. Det handlar också om att slopa tillståndsplikt
            för kameraövervakning och möjlighet att bära kroppskameror för
            till exempel väktare som tjänstgör inom hälso- och sjukvården.
          </p>
          <p xml:id="i-KZ44euoRcCSGJoCWWtoYYy">
            Den bristande respekt som visas för vårdens medarbetare av enskilda
            individer är djupt oroande. Det hot och våld som förekommer mot
            medarbetare inom svensk hälso- och sjukvård är totalt oacceptabelt.
            Vårdpersonalen måste ha ett ordentligt skydd. Vårdens medarbetare
            ska kunna känna sig säkra och trygga på jobbet. Hoten inträffar
            ofta i samband med att det förekommit grov våldsbrottslighet där
            ett eller flera offer transporteras till ett sjukhus akutmottagning.
            Där fortsätter oroligheterna och såväl anställda som andra patienter
            blir extra utsatta.
          </p>
          <p xml:id="i-H5JQP72sp9LxJjVCktVPYR">
            De allra vanligaste formerna av hot och våld uppstår emellertid
            när någon person är missnöjd med sin egen eller en anhörigs behandling
            och bemötande inom vården. Det är tyvärr uppenbart att sjukhusens
            akutmottagningar och andra delar av vården behöver övervakas –
            för patienters, anhörigas och vårdens medarbetares säkerhet. Detta
            gäller även ambulanser som styrs på distans av larm- och ledningscentral
            för att bevaka olycksplatser och öka tryggheten för vårdens medarbetare
            i ambulanssjukvården.
          </p>
          <head xml:id="i-PhKSCRT2Z8ZvGPoqsieJhT" type="h2">
            Uppföljning och analys – stärk arbetsmiljöerna för bättre patientsäkerhet
          </head>
          <p xml:id="i-BYaRMPLi74xurJWRxi21Fx">
            Moderaterna föreslår i syfte att stärka uppföljning och analys
            att regeringen ger Myndigheten för vård- och omsorgsanalys i uppdrag,
            i samarbete med Arbetsmiljöverket, SKL och övriga arbetsmarknadsparter
            inom vården, att kontinuerligt följa upp, utvärdera, sammanställa
            och analysera arbetsmiljöer i vården. Detta i syfte att bidra
            till bättre arbetssituation och arbetsmiljöer för vårdens medarbetare
            och i förlängningen bidra till stärkt patientsäkerhet.
          </p>
          <p xml:id="i-C18aLGLpmaxWXYZQ5vZGij">
            Det är absolut nödvändigt att förbättra och förstärka uppföljning
            och analys av arbetsmiljöerna inom svensk häls- och sjukvård.
            Därtill anser vi att fler kompetenser ska finnas inom vården.
            Det kan t.ex. handla om vårdadministratörer som kan avlasta annan
            vårdpersonal eller så kallade vårdnära servicevärdar som kan ha
            ett ansvar för att till exempel utföra slutstädning av rum och
            sängar och hantering av måltider. Detta kan såväl bidra till mindre
            stressiga arbetsmiljöer som högre samlad kvalitet.
          </p>
          <head xml:id="i-BA3uzuSdwjC3mHMGboFMjp" type="h2">
            Utbildning och fortbildning
          </head>
          <p xml:id="i-MWBN2QJrzJzqV1yV54ufPm">
            Rätt och relevant utbildning och fortbildning är centralt för
            att medarbetare ska ha rätt förutsättningar för att klara sitt
            uppdrag. Hälso- och sjukvården har och kommer att förändras de
            kommande åren, med ökad digitalisering och automatisering, förändringar
            i demografi med mera. Det kräver att både utbildningen och fortbildningen
            är i takt med dagens och morgondagens krav. Därför är det extra
            viktigt att högskolor och universitet, tillsammans med både privata
            och offentliga arbetsgivare och fackliga företrädare har ett kontinuerligt
            arbete för att utveckla vårdens utbildningar. Även den kommunala
            utbildningen i form av vård- och omsorgsutbildning måste möta
            upp de behov som finns inom hälso- och sjukvården.
          </p>
          <head xml:id="i-6PtBnXj25cXfH1Rftjgzop" type="h2">
            Obligatorisk fortbildning
          </head>
          <p xml:id="i-H829hGW7pY1YAxsNaaaydM">
            Moderaterna föreslår att regeringen ska ge Socialstyrelsen i
            uppdrag att, i samarbete med Sveriges Kommuner och Landsting och
            övriga relevanta aktörer och utförare inom vården och omsorgen,
            ta fram stöd för införande av obligatorisk fortbildning för vården
            och omsorgens medarbetare samt hur uppföljning och utvärdering
            av genomförd utbildning ska genomföras.
          </p>
          <p xml:id="i-SAGsc48PZSFBLonLvYbrfw">
            Moderaterna anser att det är en betydande brist inom den svenska
            hälso- och sjukvården att det inte finns en tydlig gemensam struktur
            för och genomförande av fortbildning. Fortbildning är dels ett
            sätt att kontinuerligt stödja, stärka och utveckla vårdpersonalens
            kunnande och kompetens, dels ska det utgöra ett strukturerat redskap
            att kvalitetssäkra vården. Hälso- och sjukvården i Sverige måste
            ha en tydlig plan för vidareutbildning för alla sina medarbetare.
            Obligatorisk fortbildning är en viktig del. Samtidigt räcker inte
            detta.
          </p>
          <p xml:id="i-GFxLLFW4g4u6yzV2b5rucN">
            Kompetensbristen inom vården växer snabbt i takt med stora pensionsavgångar.
            Detta gäller i hög grad exempelvis specialistutbildade sjuksköterskor
            och läkare. All kompetensutveckling ska ha sin utgångspunkt i
            verksamhetens uppdrag. Alla verksamheter ska regelbundet utföra
            genomlysning av vilka uppgifter och kompetenser som behövs för
            att kunna fullfölja det uppdrag man har. Det bidrar till, i kombination
            med bland annat obligatorisk fortbildning, att säkerställa hög
            kvalitet inom all vård.
          </p>
          <p xml:id="i-CWL6dxikf95qcdkTvVYeHz">
            Sverige är tillsammans med Portugal och Malta de enda länderna
            inom EU som saknar ett regelverk för att garantera till exempel
            specialistkompetenta läkare rätt till fortbildning. Ett tydligare
            regelverk krig fortbildning kräver även en modell för uppföljning.
            Det ställer också krav på medarbetarna att genomför utbildningen.
            I grunden handlar det om att skapa en patientsäker vård, där rättigheter,
            skyldigheter och möjligheter för vidareutbildning gäller lika
            för alla.
          </p>
          <head xml:id="i-MTemzupE6nLHMoVKQ8L5Em" type="h2">
            Förbättra introduktionen av nya medarbetare
          </head>
          <p xml:id="i-GzdM8D41v7QeUmbEGf7pY1">
            Moderaterna anser att det behövs en tydlig introduktion för alla
            yrkesgrupper. Detta är viktigt inte minst inom hälso- och sjukvården.
            På flera håll i landet har olika introduk­tionsmodeller utarbetats
            och införts. Det behövs emellertid mer genomtänkt strukturerad
            handledning för till exempel sjuksköterskor. Där de ges ett kvalificerat
            stöd, planering och handledning som såväl på kort som längre sikt
            förbättrar deras förutsättningar och möjligheter att kunna genomföra
            sitt jobb på ett bra sätt i arbetsmiljöer som är utsatta.
          </p>
          <p xml:id="i-cPyWvmkDFE3d7JVn99gM2">
            Medarbetare ska kunna känna tillit och känna sig trygga i förvissningen
            om att de kan utföra sitt yrke självständigt. Verksamheterna ska
            organiseras så på sätt som möjliggör för vårdens medarbetare att
            kunna använda sin utbildning, erfarenhet och kompetens fullt ut.
            Ett sätt att göra detta är att mer strukturerat arbeta med förbättrad
            introduktion av nya medarbetare. Detta gäller även medarbetare
            som fått sin utbildning i annat land. Här har modeller utvecklats
            runt om i landet som man kan arbeta vidare med.
          </p>
          <head xml:id="i-Erg7ZGUMpexhrTiSyF5mXi" type="h2">
            Nationell modell för vidareutbildning
          </head>
          <p xml:id="i-UtMtc1o4FTFNghUNoai2XK">
            Moderaterna föreslår att en nationell modell i samverkan mellan
            stat och regioner där möjligheterna ses över och utreds om delat
            ansvar. Det behövs ett strukturerat samarbete och samordning som
            underlättar och uppmuntrar till vidareutbildning. Olika modeller
            för karriärstegar finns i regionerna. Men tyvärr är de ofta inte
            jämförbara med varandra. Det finns därför ett behov av ökad samverkan
            mellan olika regioner för att göra det tydligare för medarbetaren
            vilka utvecklingsmöjligheter som finns.
          </p>
          <p xml:id="i-3HTpTMgeox13pmxMxVVfde">
            Ett avgörande skäl till den tydliga minskningen av till exempel
            specialistsjukskö­terskor är att den sjuksköterska som önskat
            utbilda sig till specialist, länge varit tvungen att begära tjänstledigt
            och ta studielån för att vidareutbilda sig. Samtidigt har löne­utvecklingen
            varit starkt begränsad efter avlagd examen. För vissa specialistområden
            tjänas kostnaderna inte ens in överhuvudtaget. Många sjuksköterskor
            som vidareutbildat sig till specialistsjuksköterska anser att
            de inte får arbeta fullt ut med de uppgifter de är utbildade för.
            Ofta leder vidareutbildningen istället till ett ökat administrativt
            ansvar. Samtidigt som det kliniska ansvaret inte ökar.
          </p>
          <p xml:id="i-M5PGQUi3ww9xtSaJw4nGYT">
            Status för vårdens alla yrken måste generellt stärkas och ges
            förbättrade möjlig­heterna att arbeta på toppen av sin respektive
            yrkeskompetens. Det ska löna sig att vidareutbilda sig och höja
            sitt kunnande. Detta gäller alla yrken inom hälso- och sjukvården
            och omsorgen. Att förkovra sig, använda sin genom åren förvärvade
            erfarenhet och anstränga sig ytterligare ska göra skillnad i löne-
            och karriärutveckling.
          </p>
          <head xml:id="i-XJyP6QNNK6LkpQNunA2QyW" type="h2">
            Möjliggör för fler specialistsjuksköterskor
          </head>
          <p xml:id="i-PTnb54cjYdJBR2SdzpxUiZ">
            Kompetens- och personalförsörjning inom vården är helt avgörande.
            Moderaterna har i flera år och steg prioriterat och fortsätter
            att prioritera en särskild nationell satsning på fler specialistsjuksköterskor.
            Specifikt riktade resurser ingår i denna statliga satsning. En
            satsning som innebär att man kan utbilda sig på halvfart till
            specialistsjuksköterska och fortsätta att arbeta på halvtid med
            bibehållen inkomst. Denna prioritering kan kombineras med lokala
            satsningar av regionerna.
          </p>
          <p xml:id="i-5aYq4tdCsmRZXMjgFRqYAg">
            Arbetsgivare bör i största möjliga utsträckning försöka att behandla
            ansökningar som handlar om denna kategori av vidareutbildning
            på ett positivt och konstruktivt sätt. Dessa satsningar att fler
            ska kunna vidareutbilda sig till specialistsjuksköterskor kan
            inriktas på bristspecialiteter som finns lokalt och regionalt.
          </p>
          <head xml:id="i-XDE9xxjSWxyfGznqsTFnUg" type="h2">
            Ledarskap och mångfald i vården och omsorgen
          </head>
          <p xml:id="i-MBQJYE9zyeN6udZZep6y59">
            Det lokala ledarskapet är avgörande för hälso- och sjukvårdens
            förmåga att leverera god kvalitet och attrahera medarbetare. Skickliga
            och engagerade ledare bidrar till bättre arbetsmiljöer och ger
            medarbetarna större förutsättningar att lyckas, vilket i sin tur
            leder till goda resultat och nöjdare patienter. Därför är det
            viktigt att skapa förutsättningar för bra lokalt ledarskap.
          </p>
          <p xml:id="i-AnAvG4Eto1Q4ArAdn8keDB">
            Det är centralt med ett närvarande ledarskap, som har kännedom
            om verksamheten och medarbetarnas situation. Ett av första linjens
            chefers viktigaste uppdrag är att kunna stödja och inspirera för
            att utveckla arbetsplatsen. Den som är verksamhetschef behöver
            kunna ta ett samlat ansvar för verksamheten och ge medarbetarna
            stöd i det professio­nella yrkesutövandet.
          </p>
          <p xml:id="i-DpAxi9gsEz3J3mSFBD4rnm">
            Det lokala ledarskapet måste stärkas, stimuleras och uppmuntras
            och vidareutbild­ningar, handledarstöd och att vården tar fram
            lokala program för ett strukturerat mentorskap behövs. Detta inte
            minst för att fler ska vilja och våga söka sig till chefskap.
            Detta kräver bland annat att det finns möjligheter till ledarskapsutbildning.
          </p>
          <head xml:id="i-NF7i8ewpbquYm8d4AwDwxE" type="h2">
            Nationell ledarskapsutbildning – kvalitetssäkra ledarskapet inom
            vården
          </head>
          <p xml:id="i-TkzYZWoT44kt1NQM8UrBJp">
            Moderaterna vill att regeringen ser över möjligheterna att införa
            en nationell bred ledarskapsutbildning som kan forma ett helhetsgrepp
            gällande ledarskap och utvecklingsfrågor inom hälso- och sjukvården
            och omsorgen bör ses över. Ett fokus ska vara hur man styr vården
            med kvalitet som i sin tur driver produktivitet och effektivitet
            där man sätter patientsäkerheten allra främst.
          </p>
          <p xml:id="i-6HuARpYMkarjD94A4ugeXb">
            En nulägesanalys och sammanställning av forskningen gällande
            ledarskap inom vården ger vid handen bland annat att följande
            saker är viktiga. Det finns stöd i forskningen för att ledarskap
            har stor betydelse för verksamhetens utveckling och medarbetarnas
            hälsa. Det finns däremot mindre stöd för hur ledarskapet påverkar.
            Det går inte heller att fastslå någon sorts ledarskap som är allra
            bäst.
          </p>
          <p xml:id="i-9WxchQEgWvBDMw8cc9x8xy">
            Samtliga ledare inom hälso- och sjukvården bör ha en långsiktig
            plan för hur de vill och avser att utveckla och genomföra sitt
            ledarskap. Därtill ges tid att utvecklas och lära nytt. Det handlar
            också om decentraliserat ansvar och befogenheter som gör det möjligt
            att göra skillnad. Systemförståelse är centralt för att ledare
            och chefer inom vården ska kunna samarbeta med andra verksamheter
            i syfte att till exempel skapa sammanhängande vårdkedjor för patienten.
            Ledarskap är situationsberoende.
          </p>
          <head xml:id="i-21RcqHdPEWfN9iSGHe6fAf" type="h2">
            Värna och utveckla valfrihet och mångfald i vården och omsorgen
          </head>
          <p xml:id="i-SZfebTVF6fhuFXp4T7Je15">
            Moderaterna anser att det ska vara möjligt för den patient som
            så önskar att kunna välja specialiserad slutenvård i hela landet.
            Nuvarande lagar ger inte rätt att fritt kunna välja vårdgivare
            inom den slutna specialiserade vården. Ett sätt att tydliggöra
            och möjliggöra för patienten ett fritt val av vårdgivare inom
            specialistvården vore att skärpa den nuvarande patientlagen. Patienter
            har idag möjlighet att välja sin hälsocentral och öppen specialiserad
            vård. Det är emellertid stor variation i olika delar av landet
            hur många alternativ det finns att välja mellan. Och hur ambitiösa
            regionerna är att utveckla, informera om och uppmuntra patientens
            valfrihet.
          </p>
          <p xml:id="i-5ZnMwxwhAu9PKt1Q4j29tU">
            Det finns stora fördelar med mångfald och valfrihet i vården.
            Såväl patienter som medarbetare främjas av att det finns bred
            mångfald och stor valfrihet. Valfrihet för varje patient att välja
            vårdgivare ger i sin tur vårdens medarbetare ökade möjligheter
            att kunna utvecklas, specialisera sig och ges utökat ansvar vilket
            kan leda till bättre löneutveckling på sikt. Vi får dock aldrig
            ge avkall på vårdens kvalitet, den kommer alltid i första rummet,
            oavsett vem som är utförare.
          </p>
          <p xml:id="i-Mj9XaGoGDYqgcBVwy2mtQY">
            Ökad mångfald och valfrihet ger vårdens medarbetare större möjligheter
            att kunna byta arbetsgivare eller driva egen verksamhet inom vården.
            Det skapar bredare förutsättningar för fler karriärvägar och ökat
            inflytande över sin egen arbetssituation. Det blir lättare att
            kunna välja bort arbetsgivare som inte ger förutsättningar för
            rimliga arbetsvillkor och arbetsmiljöer.
          </p>
          <p xml:id="i-XjqaAt5CD9mHpdisiFE6UQ">
            Kvalitet driver produktivitet i hälso- och sjukvården, men även
            ökad mångfald av vårdgivare och aktörer inom hälso- och sjukvården
            bidrar till en ökad produktivitet, effektivitet och innovation.
            För att kunna höja kvaliteten i vården för patienten och produktivitet
            inom vårdens verksamheter krävs det bland annat att vården arbetar
            metodiskt och strukturerat med snabbare införande av nya vårdmetoder
            och medicinteknik som medför att patienten kan återhämta sig snabbare
            vilket kan frigöra mer resurser till vård för fler patienter.
            Många privata vårdaktörer tar mycket snabbare till sig nya metoder
            och tekniker som bland annat ökar tillgänglighet, kvalitet och
            delaktighet för patienten. Detta är något som ska uppmuntras men
            där de offentliga aktörerna också har mycket att lära.
          </p>
          <p xml:id="i-HCuvH4FjKLK7PzGNV7vW1U">
            Moderaterna föreslår att ytterligare steg tas i syfte att kvalitetssäkra
            vården, oavsett om utföraren är i offentlig eller privat driftsform,
            bland annat genom generell till­ståndsplikt, ökad tillsyn, uppföljning
            och utvärdering. Sveriges hälso- och sjukvård och samlade omsorg
            är helt beroende av att vårdens och omsorgens medarbetare är villiga
            och orkar fortsätta utföra sitt oftast fantastiska och engagerade
            arbete. Då måste stat, regioner och kommuner säkerställa att arbetsmiljöer
            och arbetsvillkor inom hälso- och sjukvården är rimliga och långsiktiga.
          </p>
        </div>
        <div type="motSignatures">
          <list>
            <item xml:id="i-YLe1qwUqQLGGraZg3GtJVs" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-AYdfj9EQmhEMH6ZmeQMBiu" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-EBUdq5P522g4sLSmoMfLXQ" who="i-HVNurMXeCe8w9FG2WJ148E">
              Ulrika Jörgensen (M)
            </item>
            <item xml:id="i-JcH3eygHcSvBTDBvCmh9nH" who="i-UwP5i3Nf2rsj5W3x9BMAEh">
              John Weinerhall (M)
            </item>
            <item xml:id="i-36a4CwYqYXvqa555dHZVxp" who="i-J3vB7EYXWFGfYPGahysXrd">
              Noria Manouchi (M)
            </item>
            <item xml:id="i-MaPbV5iZ9hi1z9cMhNRPmW" who="i-Apyf3DsrtN2zmshEtt35Qo">
              Marie-Louise Hänel Sandström (M)
            </item>
            <item xml:id="i-2Brcsq3PQmQpdtC5J4UuqL" who="i-RNLiVMpCYiPgzxr2ERSxMt">
              Lars-Arne Staxäng (M)
            </item>
          </list>
        </div>
      </div>
    </body>
  </text>
</TEI>
