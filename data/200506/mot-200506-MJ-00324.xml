<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_324/mot_200506_MJ_324-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ324 pnr: m1597
          </p>
          <p>
            Motion till riksdagen 2005/06:MJ324
          </p>
          <p>
            av Marietta de Pourbaix-Lundin (m)
          </p>
          <p>
            Gränsen för fritt handredskapsfiske
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen återkommer med förslag om en ändring
            av fiskelagen i enlighet med vad som anförs i motionen.
          </p>
          <p>
            Motivering
          </p>
          <p>
            1985 ändrades fiskelagen och det blev då bland annat möjligt
            med fritt handredskapsfiske. Denna ändring har medfört att skärgårdsbor
            får bevittna hur fiskeguider kommer ut med stora grupper och fiskar.
            Enligt miljöbalken behöver fiskeguiden inte ens informera ägaren
            till fiskevattnet om detta. Denna kommersiella fisketurism sker
            på skärgårdsbornas vatten — ett vatten som de vårdar för att få
            fiskebeståndet att öka. Fisketurister, fiskeguider och andra enskilda
            fritidsfiskare tar inget ansvar för att till exempel freda fiskarnas
            lekområden som ligger i innerskärgården. Det är dessutom inte
            ovanligt att sportfiskare säljer sin fiskefångst av gädda, abborre,
            gös och sik. Allt detta tillsammans kan sammanfattas med att vi
            i Sverige har ”en kommersiell allemansrätt” som i många fall kränker
            och inskränker äganderätten. En levande skärgård behöver en bofast
            befolkning. Skärgårdsbor har ofta flera arbeten för att kunna
            försörja sig, bland annat fiske. Ett sätt att komma till rätta
            med problemet, och samtidigt göra det möjligt för skärgårdsbor
            att kunna vårda fiskebeståendet och själva till viss del kunna
            leva på sitt fiske, vore att sätta en gräns för var fritt handredskapsfiske
            får förekomma. En sådan gräns skulle kunna vara att fritt handredskapsfiske
            skulle vara tillåtet utanför skogsklädda holmar och öar. Om ägaren
            till fiskevatten innanför denna gräns vill låta andra fiska så
            skulle detta kunna ske genom att vatten/markägaren säljer fiskekort
            och därmed gör upp om vilka villkor som gäller, till exempel att
            fiske inte får ske under fiskarnas lektid.
          </p>
          <pb facs="riksdagen-motions-pdf/data/200506/mot_200506_MJ_324/mot_200506_MJ_324-0002.pdf"/>
          <p>
            2005/06:MJ324
          </p>
          <p>
            Det är dags att se över och ändra 1985 års fiskelag. Detta bör
            riksdagen ge regeringen till känna. Stockholm den 1 oktober 2005
          </p>
          <p>
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
