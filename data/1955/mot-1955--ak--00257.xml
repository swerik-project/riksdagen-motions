<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--ak--00257">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__257/mot_1955__ak__257-001.pdf"/>
      <fw xml:id="i-AmT5BWzm6a3qJbwVrv72ev">
        4 Motioner i Andra kammaren, nr 257 år 1955
      </fw>
      <div xml:id="i-LCGS2WuWG5a6XRFZaQRZYH" type="motHeader">
        <div xml:id="i-LaZJ1MS6P5wLMGKhLRmWQ4" type="motTitle"/>
        <div xml:id="i-91PX9weCwzWjpwBvFkzidW" type="motSubmissionInfo"/>
      </div>
      <div xml:id="i-JNMRKbR1z9UopS13a66BeM" type="motBody">
        <div xml:id="i-SnPqbH3odSxNNmJSxKFYrc">
          <p xml:id="i-QF1QCeUcY9eabQvMiJTHUG">
            Nr 257
          </p>
          <p xml:id="i-A66pYpKCvRUoXLKR5aDAEA">
            Av herr Andersson i Brämhult m. fl., angående statsbi- drag till
            verkstads- och hantverkshus.
          </p>
          <p xml:id="i-XmvzkopVePuy6YGtjurhNT">
            En differentiering av landsbygdens näringsliv framstår som en
            ytterst angelägen åtgärd för att motverka den fortsatta starka
            avflyttningen från landsbygden till tätorterna, speciellt till
            de större städerna. Ett flertal olika utredningar har under det
            senaste decenniet från olika utgångspunk- ter behandlat denna
            differentieringsfråga och vissa praktiska åtgärder har också vidtagits
            på grundval av detta arbete. Tyvärr är emellertid takten i utbyggandet
            av företag på landsbygden vid sidan av jordbruk alldeles för låg
            för att spela någon nämnvärd roll, då det gäller att bereda arbetstillfällen
            för en större befolkning på lands- bygden. Ofta beror detta på
            att lokaltillgången för nya företag är dålig. Inte minst gäller
            detta för hantverket och småindustrien. Visserligen har på en
            del orter i kommunal regi byggts s. k. verkstads- och hantverkshus
            men utan en mera intresserad och aktiv insats från statens sida
            torde denna verksamhet komma att förbli alltför obetydlig, i varje
            fall i de mindre kommunerna, där behovet av att differentiera
            näringslivet är störst. 1948 års utredning för småföretagens lokalfrågor
            hade bland annat till uppgift att framlägga förslag angående åtgärder,
            som avser att främja an- skaffning och modernisering av både enskilda
            och kollektiva verkstads- anläggningar. Denna utredning har sedan
            början av 1951 förklarats vilande. Emellertid synes oss tiden
            nu inne att på allvar pröva frågan om stats- bidrag till uppförande
            av verkstads- och hantverkshus i ekonomiskt mindre bärkraftiga
            kommuner. Den omständighet, som framför allt talar för ett snabbt
            lösande av denna fråga, är den kraftiga tillväxten av de yngre
            årsgrupperna på arbetsmark- naden. Enligt en undersökning, som
            genomfördes föregående år av arbets- marknadsstyrelsen, utgjordes
            antalet ungdomar i åldrarna 13/14—17/18 år år 1950 av 414 000.
            År 1962 beräknas denna siffra ha stigit till inte mindre än 626
            000, d. v. s. en ökning med mer än 50 Z. Kungl. Maj:t har med
            anledning av denna situation uppdragit åt arbetsmarknadsstyrelsen,
            skol- överstyrelsen och överstyrelsen för yrkesutbildning att
            följa utvecklingen både på arbetsmarknaden och inom skolväsendet
            samt att föreslå de åt- gärder, som kan vara nödvändiga med tanke
            på att bereda det ökade an- talet ungdomar både utbildning och
            arbetsmöjligheter. Tidigare lågkonjunkturer har lärt oss att det
            säkraste sättet att behålla
          </p>
          <pb facs="riksdagen-motions-pdf/data/1955/mot_1955__ak__257/mot_1955__ak__257-002.pdf"/>
          <fw xml:id="i-CnH7sTZBqDN5NdkJoJ6PSi">
            Motioner i Andra kammaren, nr 257 år 1955 5
          </fw>
          <p xml:id="i-FJNPX3jtstzmstSzxRZt6t">
            en hög sysselsättning är att sörja för en god yrkesutbildning.
            De yrkes- utbildade är lättare att placera på arbetsmarknaden
            och även lättare att behålla kvar på arbetsplatserna i ett ekonomiskt
            svårt läge. Men en god yrkesutbildning skapar också större förutsättningar
            för en god konkur- renskraft på världsmarknaden och därmed större
            möjligheter till stan- dardstegring för vårt folk, även om länder
            med lägre levnadsstandard ökar sitt inflytande på marknaden. Dessa
            skäl jämte många andra har lett till att Kungl. Maj:t i årets
            statsverksproposition under åttonde huvudtiteln aviserat förslag,
            som kommer att innebära genomgripande förändringar och utvidgningar
            av yrkesundervisningen i vårt land. Den kommande propositionen
            om reform av yrkesutbildningen synes komma att bygga på 1952 års
            yrkesutbildningssakkunnigas förslag, enligt vilket antalet yrkesavdelningar
            under den närmaste 15-årsperioden skall fördubblas, d. v. s. att
            antalet sådana avdelningar kommer att vara om- kring 2100 omkring
            år 1970. Men redan i slutet av detta årtionde bör yrkesutbildningen
            ha nått en sådan omfattning att den sätter en stark prägel på
            näringslivet. Till detta måste läggas att den förberedande yrkes-
            utbildningen i klass 9y i enhetsskolan kommer att både förbättra
            urvalet till de praktiska yrkena och öka antalet praktiskt yrkesverksamma
            per- soner. Enligt vad man hittills kunnat bedöma kommer troligen
            en mera omfattande utbyggnad av enhetsskolan att börja omkring
            1960 och där- med också den förberedande yrkesutbildningen att
            sätta märkbara spår i näringslivets utveckling. Emellertid är
            det inte tillräckligt att endast bygga ut förberedande och slutlig
            yrkesutbildning i ett näringsliv av nuvarande struktur. Man måste
            också se till att de utbildade dels under sin skoltid får tillräckliga
            val- möjligheter i fråga om yrke, dels också kan påräkna att bli
            placerade i det yrke de väljer. Med tanke på de tidigare anförda
            stora årskullarna i åldrarna 13—18 år blir detta mer och mer angeläget.
            För städers och större tätorters vidkommande är problemet enklare
            att lösa än för gles- orterna, d. v. s. för de mindre bärkraftiga
            kommunerna. Skolöverstyrel- sens senaste rapport från försöksverksamheten
            på enhetsskolans område visar detta klart: i tre landsbygdsdistrikt
            hade eleverna på grund av nä- ringslivets låga differentiering
            endast två yrken att välja emellan, vilket givetvis inte på något
            sätt tillfredsställer vare sig elevernas eller samhäl- lets behov.
            Följden måste bli att de elever, som finner urvalet av yrken alltför
            begränsat, måste bryta upp från hemorten och därmed bidra till
            att avflyttningen från landsbygden ökas. Med andra ord måste landsbygdskommunerna
            vara rustade att kunna erbjuda sina ungdomar ett rikligt urval
            av yrken samt också ha möj- ligheter alt erbjuda dem sysselsättning
            efter skoltidens slut. Om dessa villkor kan uppfyllas kommer differentieringen
            av bygdens näringsliv mer och mer att underlättas och genomföras.
          </p>
          <pb facs="riksdagen-motions-pdf/data/1955/mot_1955__ak__257/mot_1955__ak__257-003.pdf"/>
          <fw xml:id="i-9C3XWW8dJax8U3V5sWhVB5">
            6 Motioner i Andra kammaren, nr 257 år 1955
          </fw>
          <p xml:id="i-Vmgqc3LLSt94AMbkJozP5y">
            Det synes oss som om staten genom förhöjda statsbidrag i framtiden
            skulle komma att stimulera utbyggandet av yrkesutbildningen i
            mycket hög grad. Redan för nästa budgetår föreslås i runt tal
            15 miljoner i ök- ning till denna verksamhet. Detta är enligt
            vår mening mycket väl använda pengar. Ännu bättre brukade skulle
            de emellertid bli, om staten också bidrog till att uppmuntra den
            småföretagsamhet, som behövs för att få en god grund för ett differentierat
            näringsliv på landsbygden. Vi me- nar, att tillkomsten av verkstads-
            och hantverkshus skulle utgöra ett ytterst värdefullt tillskott
            både för att göra yrkesutbildningen mera effektiv och för att
            åstadkomma flera arbetsmöjligheter i bygden. Ett verkstads- eller
            hantverkshus är en byggnad, i vilken inrymmes loka- ler för ett
            flertal hantverkare eller småindustriidkare. Byggnaden uppföres
            numera vanligen av kommunalt företag i syfte att stimulera näringslivet
            i orten. Ett verkstads- eller hantverkshus kan stimulera till
            nya företag, idérika människor kan med relativt ringa kapitalinsats
            sätta i gång verk- samhet och därmed bereda sysselsättning och
            utkomst åt flera. Statsbi- drag till sådan verksamhet i de mindre
            kommunerna skulle på relativt kort tid kunna förändra näringslivets
            struktur i en ort. Med anledning av vad som ovan anförts får vi
            hemställa, att riksdagen i skrivelse till Kungl. Maj:t måtte anhålla,
            att frågan om statsbidrag till verkstads- och hantverkshus, an-
            tingen genom återupptagande av den vilande utredningen angående
            småföretagens lokalfrågor eller genom annan sär- skild utredning,
            måtte prövas i så god tid, att proposition i ärendet kan föreläggas
            1956 års riksdag.
          </p>
          <p xml:id="i-E95YAi4RuCi33vxcna1eVU" type="date">
            Stockholm den 26 januari 1953
          </p>
          <div xml:id="i-RHGQsNed5GgSqfd2dURsVH" type="signatureBlock">
            <p xml:id="i-T28JT87GN8YB9WVdnUEo4e" who="unknown" type="signature">
              5 Torsten Andersson i Brämhult
            </p>
          </div>
          <p xml:id="i-TFdxMKTRTiv7XzbmTe7nRn">
            Nils G. Hansson Gunnar Ericsson Gunnar Larsson i Skegrie i Näs
            i Luttra
          </p>
        </div>
      </div>
    </body>
  </text>
</TEI>
