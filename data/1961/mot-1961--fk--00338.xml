<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--fk--00338">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__338/mot_1961__fk__338-001.pdf"/>
      <fw xml:id="i-PBZnUkJbPzXWB9Yy3k2Ui8">
        8 Motioner i Första kammaren, nr 338 år 1961
      </fw>
      <div xml:id="i-17fgpnAYixuzxAcwMEv6Ew" type="motHeader">
        <div xml:id="i-QLv8GRoYJWRSBLnyJE7Zjy" type="motTitle"/>
        <div xml:id="i-8H7JRnnzCNLUGSU5USXiii" type="motSubmissionInfo"/>
      </div>
      <div xml:id="i-VYyUKyremb2f6jES3KCVLf" type="motBody">
        <div xml:id="i-AWuqwMtfnzSXDbHFFNDWSD">
          <p xml:id="i-6RJRWmLpM3P5PeR468uL8c">
            Nr 338
          </p>
          <p xml:id="i-CAu5JRDJULMk9R71ne5nBi">
            Av herr Johansson, Knut, m. fl., angående åtgärder i syfte att
            mot- verka stegringen av hyreskostnaderna vid nyproduktion av
            flerfamiljshus.
          </p>
          <p xml:id="i-Tcibejj7WdWJT1ZgNEDfa7">
            (Lika lydande med motion nr 518 i Andra kammaren)
          </p>
          <p xml:id="i-DrcxR5R4PfhMSxida5qUUi">
            Bostadsproduktionen har i dag, när det gäller byggandet av flerfamiljs-
            hus, i huvudsak två stora problem att brottas med. Det ena av
            dessa, för övrigt aktuellt under praktiskt taget hela efterkrigstiden,
            är svårigheten att kunna få till stånd en till antalet lägenheter
            tillräckligt omfattande pro- duktion för att bostadsefterfrågan
            skall kunna tillfredsställas. Där har de senaste åren bristen
            på kapital och de därav följande finansieringssvårig- heterna
            spelat en avgörande roll. Det andra problemet, i allt väsentligt
            ett det senare femtiotalets problem, är de starkt stegrade boendekostnaderna
            i nyproducerade lägenheter och den tendens till förskjutning av
            efterfrågan i nyproduktionen som till följd därav uppstått. Det
            är närmast detta motionärerna genom denna motion vill ta upp till
            behandling. Den hyreskostnadsökning som skett sedan början av
            femtiotalet har drabbat nyproduktionen förhållandevis kraftigare
            än det äldre bostadsbe- ståndet. Detta har lett till en fortgående
            hyressplittring, en alltmer vidgad klyfta i hyra mellan gamla
            och nya hus. Nu är det visserligen svårt att få något exakt grepp
            på skillnaden i hyresnivå mellan lägenheter av olika årgång. Någon
            löpande statistik finns ej, man får till största delen lita till
            uppskattningar av enskilda fall. Motionärerna vågar emellertid
            påstå, att man nog kommer verkligheten ganska nära, om man hävdar
            att hyran i en nyproducerad lägenhet om exempelvis två eller tre
            rum och kök för när- varande ligger ca 50 procent över hyran för
            två- eller trerummare färdig- ställda i början av fyrtiotalet.
            Denna uppfattning stöds bl. a. av under- handsrapporter från bostadsstyrelsen
            i anslutning till en undersökning man där håller på att slutföra
            om hyressplittringen i oktober 1959 i vissa sven- ska städer.
            De städer det gäller är 11 till antalet och utgöres av Sundbyberg,
            Kalmar, Hälsingborg, Halmstad, Uddevalla, Borås, Örebro, Karlstad,
            Bor- länge, Östersund samt Luleå. Bostadsstyrelsens undersökning
            gör visserligen ingalunda anspråk på att vara statistiskt representativ
            när det gäller landet som helhet i fråga om vare sig urvalet av
            städer eller urvalet av fastigheter i dessa. Man torde dock kunna
            antaga att undersökningen ger en något så när klar bild av att
            hyressplittringen är så pass stor, att den knappast kan anses
            motiverad av skillnader i utrustning och bekvämlighet.
          </p>
          <pb facs="riksdagen-motions-pdf/data/1961/mot_1961__fk__338/mot_1961__fk__338-002.pdf"/>
          <fw xml:id="i-UGSCe5rw3r1L76fbV2o9j7">
            Motioner i Första kammaren, nr 338 år 1961 9
          </fw>
          <p xml:id="i-CYsGz4j4pDGtwEGZqZv9XN">
            Den uppställning som följer här nedan är byggd på av bostadsstyrelsen
            lämnade uppgifter och visar med hur många procent hyran exklusive
            bränsle för lägenheter färdigställda år 1958 översteg hyran exklusive
            bränsle för år 1944 färdigställda lägenheter. Det är hela tiden
            fråga om den utgående hyran i oktober 1959, och de lägenheter
            det gäller ligger i hyreshus byggda med statliga lån.
          </p>
          <p xml:id="i-ACLZpjrYVBtEAVYPs3CuoH">
            Hyresskillnad i procent i oktober 1959 för lägenheter färdigställda
            1958 jämfört med lägenheter färdigställda 1944
          </p>
          <p xml:id="i-99EkcZQUPW7NdShmMP6ZKy">
            lägenhetstyp Sundbyberg Kalmar Hälsingborg Halmstad Uddevalla
            Borås
          </p>
          <p xml:id="i-96r4VvQ4ZgFQizmeToaQd3">
            2 r.o.k. 36 46 62 39 54 54 3 r.o.k. 58 36 22 48 46 a) 59 lägenhetstyp
            = Örebro Karlstad Borlänge Östersund Luleå 2 r.o.k. 40 40 28 a)
            14 14 c) 3 rock. 39 39 28 a) 22 b) 11 d) a) = 1946—1958 b) = 1946—1957
            c) = 1947—1957 d) = 1949—1958
          </p>
          <p xml:id="i-LWEvNMudFoCVZsinapVY2S">
            Nu bör beaktas, att dessa uppgifter gäller lägenhetshyran. Eftersom
            nyare två- och trerummare i allmänhet har större yta än äldre
            kan man räkna med att hyran mätt per m? för närvarande i nyproduktionen
            ligger närmare 40 än 50 procent över kvadratmeterhyran i fastigheter
            från bör- jan av fyrtiotalet. Det är emellertid, som förut sagts,
            ytterligt vanskligt att söka lämna några exaktare uppgifter om
            hyressplittringens omfattning. Kvar står i alla fall det förhållandet
            att den tämligen starka ökningen av bostadskostnaderna drabbat
            nyproduktionen förhållandevis kraftigare än det äldre bostadsbeståndet.
            Detta innebär risker för allvarliga konse- kvenser i fråga om
            efterfrågan på olika lägenhetstyper. Redan nu har bostadsproducenterna
            kunnat märka en efterfrågeförskjutning, när det gäller flerfamiljshus,
            mot mindre lägenheter. Det olyckliga i detta behöver väl knappast
            påpekas. Hela det sociala elementet i det bostadspolitiska mål
            vi haft under efterkrigstiden och som i stort sett kan sägas ha
            gått ut på att tillförsäkra alla tillräckligt stora och i standardhänseende
            väl utrus- tade bostäder sätts ju på spel. Orsakerna till kostnadsstegringen
            är flera. Man kan bl. a. peka på att kravet på standardutrustning
            ökat kraftigt. Samtidigt har materialkost- nader och tomtpriser
            stigit. Vidare har vi ett, jämfört med tidigare under efterkrigstiden,
            relativt högt ränteläge. Detta senare spelar stor roll, ty ungefär
            hälften av hyreskostnaden och 3/4 av kapitalkostnaden i de ny-
            producerade flerfamiljshusen utgöres av räntor. Den stora belastningen
            ligger således i räntorna, och en räntesänkning skulle därför
            ur den syn-
          </p>
          <pb facs="riksdagen-motions-pdf/data/1961/mot_1961__fk__338/mot_1961__fk__338-003.pdf"/>
          <fw xml:id="i-AhUzAzgLhCLUoZ5ffM1spp">
            10 Motioner i Första kammaren, nr 338 år 1961
          </fw>
          <p xml:id="i-iypVqbL8q34sT5okZxRew">
            punkten te sig önskvärd. Här tillkommer emellertid många andra
            betydelse- fulla faktorer, vilket gör att en förändring av ränteläget
            enbart av snävt bostadspolitiska hänsyn nu skulle vara orealistisk
            och föga vidsynt. Den rationalisering som förekommit inom själva
            byggandet under femtio- talet har varit betydande men har trots
            detta inte kunnat hindra en för- dyring av boendekostnaderna.
            Eftersom det är av vikt att den vändning bostadsefterfrågan inom
            nyproduktionen tagit hejdas, vill motionärerna föreslå att den
            nu sittande bostadsbyggnadsutredningen får vidgade befo- genheter
            för att kunna närmare undersöka de möjligheter vi har att genom
            olika åtgärder motverka ytterligare snabba boendekostnadsstegringar
            i nya lägenheter. Enligt motionärernas åsikt synes den lämpligaste
            utvägen vara en änd- ring av amorteringsbestämmelserna innebärande
            ett temporärt uppskju- tande av amorteringarna i flerfamiljshus
            under ett visst antal år, t. ex. de fem första. Det kapitalbortfall
            som därigenom uppstår skulle kunna täckas genom skärpta amorteringskrav
            på äldre hyresfastigheter, d. v. s. genom amorteringar av de stående
            lån som nu ligger i dessa. En uppfattning om storleken av det
            kapital det där rör sig om får man i kreditmarknadsutred- ningens
            PM angående amorteringen av lån, avgivet den 9 april 1959. Där
            beräknade man att det vid den tidpunkten skulle finnas ca 13,5
            miljarder kronor i utestående amorteringsfria lån i bostads- och
            affärsfastigheter som icke nedbetalats. Åtminstone en tredjedel
            av detta belopp torde ligga i fastigheter byggda före 1942. Mycket
            tyder på att amorteringar av dessa äldre bottenlån inte bara skulle
            täcka kapitalbortfallet vid lättnader i amor- teringsbestämmelserna
            för de nyproducerade flerfamiljshusen utan även kunna ge ett »överskott»,
            möjliggöra en ökning av bostadsproduktionen totalt sett. Detta
            att man som en biverkan skulle kunna uppnå ett underlättande av
            bostadsfinansieringen totalt är mycket väsentligt. Såsom framhållits
            från flera håll — bl. a. från LO — är det av vikt att bostadssektorn
            tillförsäkras kapital nog för att den uppnådda produktionen av
            bostäder inte bara skall kunna bibehållas utan även ökas. Allt
            talar för att bostadsefterfrågan kom- mer att bli starkare på
            sextiotalet än tidigare efter kriget. Till denna ut- veckling
            bidrar i första hand det förhållandet att de stora ungdomskullarna,
            som under de två—tre senaste åren trätt ut på arbetsmarknaden,
            börjar närma sig giftasvuxen ålder, samtidigt som medelåldern
            vid vigsel blir allt lägre. Dessutom tillkommer ju just denna
            vår strävan att leda över bostads- efterfrågan från mindre till
            större lägenheter, vilket innebär att även vid en oförändrad efterfrågan
            när det gäller antalet lägenheter det efterfrågade antalet m?
            stiger. Det nuvarande läget med kapitalbrist och därmed stark
            konkurrens om denna produktionsfaktor de olika grenarna av näringslivet
            emellan synes av allt att döma bli bestående. Man bör därför fästa
            stor vikt vid att en
          </p>
          <pb facs="riksdagen-motions-pdf/data/1961/mot_1961__fk__338/mot_1961__fk__338-004.pdf"/>
          <fw xml:id="i-6Xo4bQjLjbnv6HXojwmaw1">
            Motioner i Första kammaren, nr 338 år 1961 11
          </fw>
          <p xml:id="i-MUcbi1W2JB2TiXKVAJAnFc">
            amortering av de stående lånen i äldre flerfamiljshus ej endast
            skulle upp- väga det kapitalbortfall som uppstår vid lättade amorteringskrav
            i nypro- duktionen av bostäder utan även, om än i ringa omfattning,
            skulle kunna ge bostadssektorn ett tillskott av investeringskapital.
            Amorteringarna av lånen i äldre hus skulle ju nämligen betyda
            ökad inlåning just i institut för fastighetslån. Därtill kommer
            att man, enligt kreditmarknadsutred- ningen, har viss anledning
            att räkna med ett ökat nettosparande vid skärpta amorteringskrav.
            De visserligen små men ändock möjligheter som finns, att kapitaltillskottet
            ej helt skulle kunna komma bostadsbyggandet till del, bör dock
            naturligtvis uppmärksammas. Uppmärksammas bör också de möj- ligheter
            fastighetsägarna eventuellt kan ha att genom återbelåning neutra-
            lisera amorteringsförpliktelserna. Slutligen bör nämnas att en
            amortering av primärlånen i enlighet med motionärernas förslag
            på lång sikt sannolikt skulle medföra sänkta tomtvärden. De svårigheter
            vi för närvarande har att brottas med, när det gäller saneringen
            av den äldre bebyggelsen, beror till stor del på de äldre fastigheternas
            nuvarande belåningssituation, vilken bidragit till onödigt höjda
            markvärden. Emellertid bör huvudsyftet med de åtgärder som vidtas
            vara att mot- verka ytterligare boendekostnadsstegringar i nyproduktionen
            av flerfamiljs- hus. Ehuru motionärerna är av den åsikten att
            det här skisserade förslaget, ett temporärt uppskjutande av amorteringarna
            i nyproducerade flerfamiljs- hus under ett visst antal år sammankopplat
            med amorteringskrav på de stående lånen i äldre flerfamiljshus,
            är det lämpligaste och effektivaste, är de medvetna om att alternativa
            lösningar kan — och bör — diskuteras. En sådan alternativ lösning
            är skilda räntesatser för hus färdigställda under olika år — detta
            skulle eventuellt kunna samordnas med den i denna motion förordade
            åtgärden: alltså en räntedifferentiering plus en föränd- ring
            av amorteringsvillkoren. Ett annat alternativ, som mer perifert
            skym- tat i den bostadspolitiska debatten, är en fastighetsskatt
            — eventuellt dif- ferentierad — på vissa delar av det äldre bostadsbeståndet.
            Det har upprepade gånger från olika håll anförts att det är av
            vikt, att bostadsfinansieringen underlättas. Ett allmänt amorteringskrav
            har då sagts vara en lämplig utväg. Motionärerna hävdar emellertid
            i sin tur, att de skärpta amorteringskraven i första hand bör
            komma nyproduktionen av bostäder till godo på så sätt att ytterligare
            boendekostnadsstegringar mot- verkas, och först i andra hand bör
            komma bostadsbyggandet till godo genom möjligheterna till ökad
            total produktion mätt i antalet lägenheter. Men båda tingen är
            viktiga, varför man bör ha bägge i sikte vid utformandet av amorteringsbestämmelserna.
            Motionärerna har inte ansett sig böra ta ställning till huruvida
            de här förordade amorteringsbestämmelserna skall genomföras lagstiftningsvägen
            eller genom en frivillig överenskommelse mellan riksbanken och
            de berör- da kreditinstituten; båda dessa alternativ har ju förekommit
            i tidigare dis-
          </p>
          <pb facs="riksdagen-motions-pdf/data/1961/mot_1961__fk__338/mot_1961__fk__338-005.pdf"/>
          <fw xml:id="i-BbYo8F8tWMUAp6L7BVSpBC">
            12 Motioner i Första kammaren, nr 338 år 1961
          </fw>
          <p xml:id="i-Pqasqb9PU8AZ6LBY9mtAma">
            kussioner. Enligt motionärernas åsikt blir ett ställningstagande
            i den frå- gan aktuellt först när utredningens förslag föreligger.
            Med stöd av vad som ovan anförts hemställes, att riksdagen måtte
            besluta att i skrivelse till Kungl. Maj:t anhålla, att bostadsbyggnadsutredningen
            erhåller direktiv att ut- reda frågan om möjligheterna att motverka
            kostnadsför- dyringar i nyproduktionen av flerfamiljshus genom
            lättade amorteringskrav för nya lägenheter sammankopplat med skärpta
            bestämmelser om amorteringarna av de stående lånen i äldre fastigheter.
            att därvid samtidigt de möjligheter som vid sådana änd- rade amorteringsbestämmelser
            ges att även öka bostads- produktionen beaktas, samt att bostadsbyggnadsutredningen
            i andra hand tar upp också alternativa åtgärder för att motverka
            kostnadsför- dyringarna.
          </p>
          <p xml:id="i-4FyKF4yjNSuUFXxBQvZksx" type="date">
            Stockholm den 26 januari 1961
          </p>
          <div type="signatureBlock" id="i-7iVkP4EnswQCQPfcJ5S7AX">
            <p who="unknown" type="signature">
              Knut Johansson Arne Geijer Axel Strand
            </p>
          </div>
          <p xml:id="i-9Eg5ywyf1SCAfXWggspTh2">
            Axel E. Svensson Sture Palm Einar Eriksson
          </p>
        </div>
      </div>
    </body>
  </text>
</TEI>
