<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00252">
  <teiHeader>
    <fileDesc>
      <titleStmt>
        <title>Samordnade rättsprocesser i barnmål</title>
        <author corresp="i-Uxe3rhosBnSZpqJX5d7gpy">av Carina Ohlsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samordnade rättsprocesser i barnmål</title>
          <idno type="rdwebb">GU02Ju252</idno>
          <rs type="number">Ju252</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju252/text</ref>
          <ref type="dokument_url_html">http://data.riksdagen.se/dokument/GU02Ju252</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju252</ref>
          <ref type="doc">http://data.riksdagen.se/fil/5512E9E0-F77A-49D2-9E63-083DD30B9504</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YUgoM6pEBxsbtiKsD6pKjD" type="signed"/>
        <correspContext corresp="i-YUgoM6pEBxsbtiKsD6pKjD">
          <note type="signatory" corresp="i-Uxe3rhosBnSZpqJX5d7gpy"/>
        </correspContext>
        <correspAction xml:id="i-VaNzSVqe7iDgcFkSUDKxjF" type="referral">
          <date when="2006-11-07"/>
        </correspAction>
        <correspAction xml:id="i-3M1n9eJ7WRTH1svRzGqKBV" type="dismissal">
          <date when="2006-11-07"/>
        </correspAction>
        <correspAction xml:id="i-HgA2mwVeicuUL35H2uhaf1" type="numbering">
          <date when="2006-10-31"/>
        </correspAction>
        <correspAction xml:id="i-JNnkoiNGAPdBBFmcKCSMce" type="submission">
          <date when="2006-10-31"/>
        </correspAction>
        <correspAction xml:id="i-QZ8wA4shqPLNgjT33HaXiw" type="transfer">
          <date when="2006-10-27"/>
        </correspAction>
        <correspAction xml:id="i-YDYhRM8ZitpbCRTA772ZHh" type="assigned"/>
        <correspContext corresp="i-YDYhRM8ZitpbCRTA772ZHh">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8BnURh6SLAk1RxSwJrVHh2" type="motBody">
        <div xml:id="i-F6q9npVABZJtGSMPUECK7V" type="motProposal" subtype="förslag">
          <head xml:id="i-HW9x71GMBveRqWqVtrQ7RZ">
            Förslag till riksdagsbeslut
          </head>
          <p xml:id="i-C9AgpYcz5M5UmkcAL8CjZZ">
            Riksdagen tillkännager för regeringen som sin mening vad som
            i motionen anförs om behovet av en nationell samordning med direktiv
            om kompetensutveckling, samverkan och metodutveckling för en barnvänligare
            rättsprocess i hela landet.
          </p>
        </div>
        <div xml:id="i-3UTDgv7oagrMYB3Azfp5WP" type="motContent">
          <head xml:id="i-4VdkcqK28VTRFTvLpwdrzi" type="h1">
            Samordnade rättsprocesser i barnmål
          </head>
          <head xml:id="i-HAxk82PMpHKwUCWKG3qUSu" type="h1">
            Motivering
          </head>
          <p xml:id="i-68UDYpQDG7Ezz4VoDUAyMb">
            De senaste åren har ett mycket stort antal polisanmälningar gjorts
            rörande barn utsatta för vålds- eller sexualbrott. Statistik visar
            att polisanmälningar och andelen brott som går vidare till åtal
            eller strafföreläggande varierar starkt över landet. Det gäller
            även lagföringsprocenten som varierar från 13 % som lägst i en
            åklagarkammare upp till 65 % i den åklagarkammare som har högst
            lagföringsprocent (2003).
          </p>
          <p xml:id="i-9WTx8DkU25sDANd67a1WSG">
            Det är angeläget att identifiera vilka faktorer som ligger bakom
            den stora variationen mellan de olika åklagarkamrarna för att
            på så sätt stärka barnens ställning i rättsprocessen. Alla barn
            måste ha rätt till ett professionellt handläggningsförfarande.
            I en studie från år 2000 av 72 förstagångsförhör bedömdes 53 %
            av frågorna till barnet vara ledande och suggestiva. Det visar
            att barnförhören håller en låg kvalitet, vilket också kan få negativa
            effekter på utredningen.
          </p>
          <p xml:id="i-T2wRMEYVd4eVUqRKiztKf">
            Kompetensnivån måste höjas hos alla aktörer i utredningar och
            förhandlingar genom särskild utbildning och viss specialisering,
            dvs. allmän kunskap om och erfarenhet av barn räcker inte, kompetensen
            måste bygga på särskild kunskap om bl.a. problematiken vid sexuella
            övergrepp, såsom barns reaktionsmönster och förövarens beteende.
          </p>
          <p xml:id="i-2MkhB5C5d5G3nCHChmCq9c">
            Ansvariga myndigheter såsom socialtjänst, polis och åklagare
            måste samverka bättre för att uppnå en barnvänlig rättsprocess.
            I ett skede, när det finns misstankar om att ett barn utsatts
            för fysiskt våld eller sexuella övergrepp, måste samhällets insatser
            och stöd fungera utan komplikationer. Barnet och hans/hennes anhöriga
            och andra vuxna i barnets närhet måste få vägledning och ett gott
            och professionellt bemötande. Det är nödvändigt att minimera antalet
            förhörstillfällen för att inte utsätta barnet för onödig press
            eller rentav ytterligare traumatiseringar. Det är därför viktigt
            att myndigheterna samverkar. Det ideala ur ett barnrättsperspektiv,
            är att alla relevanta myndigheter för rättshjälp och psykosocialt
            stöd finns representerade under ett tak. Det är mycket positivt
            att denna samverkan nu kommit i gång på några ställen i landet.
          </p>
          <p xml:id="i-KvAX1cquve8UNmSup96sie">
            Utan samarbete/samverkan finns det en uppenbar risk att myndigheternas
            egna skyldigheter och intressen, samt brist på samverkan, går
            före barnets bästa. Det verkar också som om de ansvariga utredarna
            utvecklar en alldeles för pessimistisk syn på möjligheterna att
            finna tillräckliga bevis och då väljer att lägga ned utredningen
            tidigare än nödvändigt. Dessa omständigheter kan inverka negativt
            på allmänhetens benägenhet att rapportera misstänkta övergrepp,
            särskilt som de redan känner till att en brottsutredning innebär
            stora påfrestningar för barnet.
          </p>
          <p xml:id="i-6642J7KNYgXKdzSqT31Lar">
            För att få en barnvänligare rättsprocess krävs en nationell samordning
            där direktiv om kompetensutveckling, samverkan och metodutveckling
            får nationellt genomslag. Det handlar om att alla barn ska erbjudas
            samma professionella bemötande oavsett var de bor i Sverige. I
            alla mål rörande barn som brottsoffer skulle man önska att barnet,
            oavsett rättsligt utfall, ska befinna sig i ett bättre läge när
            processen avslutas än när den inleddes.
          </p>
          <p xml:id="i-QHNh6SQRBdcr3My5VYKiaB">
            Därför anser jag att regeringen bör ta initiativ för att se över
            hur samordningen mellan myndigheter kan förbättras i mål där barn
            är brottsoffer.
          </p>
        </div>
        <div xml:id="i-MMsc4wEhSr5w13fZvdWKMG" type="motSignatures">
          <list xml:id="i-TM47YEnsWE24JdoKuQzzWS">
            <item xml:id="i-698C9VrHsipNtjGN4aqoSt" who="i-Uxe3rhosBnSZpqJX5d7gpy">
              Carina Ohlsson (s)
            </item>
          </list>
        </div>
      </div>
    </body>
  </text>
</TEI>
