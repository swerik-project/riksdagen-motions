<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--fk--00137">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__137/mot_1967__fk__137-001.pdf"/>
      <fw xml:id="i-BURjCXP8ecqjNr32TnP4Rj">
        8 Motioner i Första kammaren, nr 137 år 1967
      </fw>
      <div xml:id="i-dv7XMbA9sdTsiofWMTLgA" type="motHeader">
        <div xml:id="i-TPT8uDa75L4itYfe7hmrPb" type="motTitle"/>
        <div xml:id="i-BRibYcSLh2pvUdvfWabsva" type="motSubmissionInfo"/>
      </div>
      <div xml:id="i-p3KcwqNXUaCzYcL4LKwYK" type="motBody">
        <div xml:id="i-DgWX9YT34PKyY3Cs5Pa33E">
          <p xml:id="i-Rum96CEEhTVM6G1UuLoeKY">
            Nr 137
          </p>
          <p xml:id="i-Trfh3SmVcx7GfGxRX1FuKS">
            Av herr Björk och herr Hansson, Torsten, om utredning angående
            invandrade minoriteters bibehållande av sin egenart.
          </p>
          <p xml:id="i-6uoc2kqHRs1pDbcS8XFU1w">
            (Lika lydande med motion nr 175 i Andra kammaren)
          </p>
          <p xml:id="i-22PULNVeGfR8chkakwT77d">
            Invandringen av utländska medborgare till Sverige har under de
            senaste åren uppvisat en stark ökning. Detta gäller även invandringsöverskottet
            efter fråndragande av återutvandringen. Alla prognoser tyder på
            att vi även i fortsättningen bör räkna med ett betydande invandringsöverskott
            varje år. Också med en restriktiv invandringspolitik kan det väntas
            att an- talet i utlandet födda invånare stadigt ökar. En överenskommelse
            i någon form med EEC kan på längre sikt väntas ytterligare öka
            arbetskraftens internationella rörlighet. Sverige måste på grund
            av sin höga välståndsnivå räkna med att förbli mottagarland för
            immigranter. De svenska statsmakterna söker möta denna utveckling
            genom en rad åtgärder i syfte att underlätta invandrarnas sociala
            och kulturella anpass- ning till svenska förhållanden. Den officiella
            målsättningen är att undvika uppkomsten av ett språkligt och kulturellt
            isolerat utlänningsproletariat inom våra gränser. Vi ansluter
            oss till denna målsättning och ställer oss helt positiva till
            vidtagna och planerade åtgärder i nämnd riktning. Det finns emellertid
            en aspekt av invandringsproblematiken som hittills endast i ringa
            mån uppmärksammats av statsmakterna men som föranlett delade meningar
            i den offentliga debatten. Den gäller i vad mån det svenska samhället
            kan och bör underlätta och främja strävanden att bevara invand-
            rande minoritetsgruppers språkliga, kulturella och religiösa egenart.
            Det kan förefalla som om en medveten assimilationspolitik står
            i klar mot- sättning till de strävanden som här avses. Problemet
            visar sig emellertid mer komplicerat vid närmare betraktande.
            Strävanden att snabbt ge in- vandrarna kunskaper i svenska språket
            behöver ingalunda stå i motsättning till stöd åt undervisning
            och fortbildning på deras eget språk. Tvåspråkig- het hos ett
            visst antal medborgare kan vara en värdefull nationell tillgång
            i en tid som präglas av allt livligare internationella kontakter.
            Invandrarnas sociala anpassning kan mycket väl tänkas gå smidigare,
            om man undviker att brutalt avskära deras förbindelser med en
            tidigare kulturmiljö. Allmänt humanitära invändningar kan också
            riktas mot en alltför hårdhänt assimi- leringspolitik. Invandrarens
            känsla av mänsklig isolering i en ny miljö kan förstärkas, om
            han ställes inför kravet att så snabbt som möjligt skaffa sig
            en ny nationell identitet.
          </p>
          <pb facs="riksdagen-motions-pdf/data/1967/mot_1967__fk__137/mot_1967__fk__137-002.pdf"/>
          <fw xml:id="i-8uzUCB6RLJm3ZB4uzSzDuQ">
            Motioner i Första kammaren, nr 137 år 1967 9
          </fw>
          <p xml:id="i-BtwmKG1SAEQzTKZCY6syvS">
            Vissa av de problem som här antydes har redan tangerats av statsmak-
            terna. 1964 års utlands- och internatskoleutredning har sålunda
            haft i upp- drag att pröva frågan om vissa minoriteters skolgång.
            Utredningen har nyligen framlagt vissa förslag i detta ämne, men
            den har markerat att de föreslagna åtgärderna väsentligen tar
            sikte på de närmaste 5 å 10 åren, och den har sett sig förhindrad
            att penetrera hela problemet om bevarande av invandrarnas språkliga,
            kulturella och religiösa egenart. På en viktig punkt har delade
            meningar förekommit inom utredningen. Ledamöterna Fältheim och
            Myrdal har sålunda motsatt sig statsbidrag till två konfessionella
            sko- lor och varnat för utvecklandet i vårt land av ett parallellskolesystem.
            Vi finner det befogat att statsmakterna i tid överväger de problem
            som kan uppstå, om krav på konfessionella skolor ökar i takt med
            invandringen från länder med starkt avvikande religiös miljö.
            Eftergifter i enstaka fall kan här skapa synnerligen besvärande
            prejudikat. Samtidigt finner vi det angeläget att religionsundervisningens
            ställning och utformning inom vårt skolväsen uppmärksammas utifrån
            den speciella invandraraspekten. Ett mera mångfasetterat religiöst
            liv i vårt land behöver inte medföra faror utan kan tvärtom innebära
            en kulturell tillgång. Statsmakterna bör därför inte intaga en
            principiellt negativ hållning till frivillig undervisning i olika
            religioner, även om man bör vara på sin vakt mot uvecklingen av
            konfes- sionella skolor. I den mån kyrkans relationer till staten
            förändras och de fria kristna samfunden i framtiden kan påräkna
            olika former av sam- hälleligt stöd aktualiseras också problemet
            om liknande stöd åt företrädare för andra riktningar inom kristendomen
            och för främmande religioner. Detta problem förtjänar att i god
            tid övervägas. När det gäller olika minoritetsgruppers allmänna
            kulturella aktivitet, sy- nes det för närvarande som om det saknas
            klara riktlinjer för statsmakter- nas handlande. Självfallet kan
            problemen här gestalta sig olika för olika minoritetsgrupper.
            Särskild hänsyn visas sålunda av historiska och poli- tiska skäl
            den finskspråkiga minoriteten. Det kan nämnas att Centralför-
            bundet för finska föreningar i Sverige erhållit stöd ur anslaget
            Bidrag till ungdomsorganisationernas centrala verksamhet, medan
            Estniska kommittén fått avslag på motsvarande ansökan. På kulturpolitikens
            område kan det anmäla sig en rad specialproblem. Bör statsbidrag
            utgå till kulturtidskrifter på främmande språk? Finns det skäl
            att främja utgivning av invandrade författares verk på deras eget
            språk? I vilken utsträckning bör biblioteken förses med litteratur
            på olika minoritetsgruppers språk? Vilka insatser kan vara motiverade
            inom frivilligt folkbildningsarbete och vuxenutbildning när det
            gäller hänsyn till invandrade minoritetsgruppers speciella önskemål
            och behov? Attityden till problem av denna art har nära samband
            med bedömningen av invandrarnas bosättning. Myndigheterna synes
            vilja undvika en alltför stark koncentration av utlänningar till
            vissa orter och försöker i stället
          </p>
          <pb facs="riksdagen-motions-pdf/data/1967/mot_1967__fk__137/mot_1967__fk__137-003.pdf"/>
          <fw xml:id="i-Ghi7UtFwZLXkfjipn34JVJ">
            10 Motioner i Första kammaren, nr 138 år 1967
          </fw>
          <p xml:id="i-MGrdo3dVTetVMHVAwN9vo8">
            medverka till deras spridning över landet. Onekligen finns det
            starka skäl att motverka uppkomsten av »utlänningsghetton». Men
            eftersom man inte realistiskt kan räkna med att alla utlänningar
            snabbt smälter in i en helt svenskspråkig miljö, kan en alltför
            långt driven spridningspolitik i onödan öka deras mänskliga isolering
            och minska deras möjligheter till kulturella aktiviteter på grundval
            av det egna språket. Här föreligger sålunda ett be- svärligt avvägningsproblem,
            som behöver ytterligare analyseras. Givetvis måste också arbetsmarknadspolitiska
            synpunkter påverka bedömningen. Med hänvisning till vad som ovan
            anförts föreslår vi, att riksdagen i skrivelse till Kungl. Maj:t
            måtte anhålla om utredning av de principiella riktlinjerna för
            statsmak- ternas handlande i frågor berörande invandrande minori-
            tetsgruppers strävan att bevara sin språkliga, kulturella och
            religiösa egenart.
          </p>
          <p type="date" id="i-Vb9yAzc57yCSKtuXtVeRM5">
            Stockholm den 20 januari 1967
          </p>
          <p xml:id="i-9Dqx9CuV7ikKZ9Q77MbhrF" type="signatureBlock">
            Kaj Björk (s) Torsten Hansson (s)
          </p>
        </div>
      </div>
    </body>
  </text>
</TEI>
