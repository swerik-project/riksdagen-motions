<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00315">
  <teiHeader>
    <fileDesc>
      <titleStmt>
        <title>Sjöbodar och bastukultur</title>
        <author corresp="i-D6V9ti7ETxin1WbJjDaShE">av Nina Lundström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjöbodar och bastukultur</title>
          <idno type="rdwebb">GZ02MJ315</idno>
          <rs type="number">MJ315</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ315/text</ref>
          <ref type="dokument_url_html">http://data.riksdagen.se/dokument/GZ02MJ315</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ315</ref>
          <ref type="doc">http://data.riksdagen.se/fil/72853A7B-5B85-4277-88D4-994CB8D4AEAA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8VzUh48BTXFPzEATAynrXc" type="signed"/>
        <correspContext corresp="i-8VzUh48BTXFPzEATAynrXc">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction type="numbering" xml:id="i-LHJePUaQHnmRw2Q9RynKBz">
          <date when="2011-10-06"/>
        </correspAction>
        <correspAction type="submission" xml:id="i-EKGmL9P94zokg19VRChwt8">
          <date when="2011-10-04"/>
        </correspAction>
        <correspAction type="transfer" xml:id="i-Vk9AXrjAE7LQUHjuUc8d1f">
          <date when="2011-10-04"/>
        </correspAction>
        <correspAction type="assigned" xml:id="i-LvBLSAVHNVRvKwx23hTns"/>
        <correspContext corresp="i-LvBLSAVHNVRvKwx23hTns">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XeMCrh7H4XukQkVpqXw3T9">
            Förslag till riksdagsbeslut
          </head>
          <list style="ol">
            <item xml:id="i-3kbNuyBi9ggimiAmrWEqw8">
              Riksdagen tillkännager för regeringen som sin mening vad som
              anförs i motionen om tydligare lagstiftning för att möjliggöra
              ersättning av befintliga sjöbodar.
            </item>
            <item xml:id="i-Q4R2eSfYfVV2W2ffmeXyr2">
              Riksdagen tillkännager för regeringen som sin mening vad som
              anförs i motionen om behovet av tydligare nationella riktlinjer
              för definitioner av sjöbod.
            </item>
            <item xml:id="i-2jQoFp4B7jSVyRKKhq2eEA">
              Riksdagen tillkännager för regeringen som sin mening vad som
              anförs i motionen om att möjliggöra och värna bastukulturen.
            </item>
          </list>
        </div>
        <div type="motContent">
          <head type="h1" xml:id="i-6gnPy73SnKqznNFAXv1bME">
            Motivering
          </head>
          <p xml:id="i-NTPzvKPr9fUddVjJp9cREV">
            Den förstärkta översiktsplaneringen kan tydliggöra hur kommunens
            utveckling ter sig ur ett långsiktigt hållbart perspektiv. Planeringen
            beaktar även strandskyddsfrågor. Därtill finns en ny lag avseende
            strandskydd. För kommuner i högexploaterade delar av landet har
            utgångspunkten för ny lagstiftning varit att begränsa en ytterligare
            byggnation längs stränderna. Syftet med att värna stränder är
            att möjliggöra ett rikt friluftsliv samt skapa förutsättningar
            för biologisk mångfald. Detta är viktiga värden att värna. Dock
            har nya utmaningar uppstått kring hur redan ianspråktagen mark
            där befintliga byggnader behöver bytas ut ska beaktas.
          </p>
          <p xml:id="i-27NmNFKhceY8RMEfM8QAs8">
            År 1950 tillkom en provisorisk strandlag (1950:639), som följdes
            av 1952 års strandlag (1952:382). Denna ersattes 1965 av naturvårdslagen
            (1964:822).
          </p>
          <p xml:id="i-585AGMWBX7CLbBcppg9tD1">
            Fram till 1975 innebar strandskyddet att länsstyrelsen utsåg
            områden där strandskydd skulle gälla i syfte att åt allmänheten
            trygga tillgången till platser för bad och friluftsliv. Inom sådana
            områden gällde tillståndsplikt för vissa åtgärder. Detta byggande
            bidrog starkt till att strandskyddet skärptes 1975 på så sätt
            att det därefter gällde ett generellt förbud mot att bebygga stränderna
            vid såväl kusten som i inlandet.
          </p>
          <p xml:id="i-KsgQ5mCi8bBVsdUKe5AHf1">
            I regeringens proposition Strandskydd (prop. 1993/94:229) föreslogs
            dels en ändring i naturvårdslagen som innebar att strandskyddets
            syfte utvidgades till att gälla även skyddet för djur- och växtlivet,
            dels att strandskyddet skulle tillämpas på ett mera differentierat
            sätt i glesbygder med riklig tillgång till sjöar och vattendrag.
            Detta ändrades av den regering som tillträdde efter valet 1994.
            Naturvårdslagen upphävdes när miljöbalken trädde ikraft 1999.
            Reglerna om strandskydd finns i 7 kap. miljöbalken och har varit
            utformade som ett generellt områdesskydd som gäller på samma sätt
            i hela landet.
          </p>
          <p xml:id="i-U57xHjSdGa3SHFh4RTMvFs">
            De problem som kunde identifieras med strandskyddsregler, före
            den nyligen genomförda lagändringen, var att det fanns brister
            i tillämpningen såväl vid prövning som vid tillsyn. Det fanns
            även generella brister och oklarheter i regelverket som förhindrade
            eller försvårade en ändamålsenlig tillämpning. Bristande legitimitet
            tog sig uttryck i att samma regler gällde i hela landet oavsett
            hur mycket eller lite av de strandskyddade områdena som var ianspråktagna.
          </p>
          <p xml:id="i-viV5cKX5q5jGWRk9rHz2y">
            Strandskyddet har därför gjorts mer flexibelt genom ökade möjligheter
            att beakta de lokala förhållandena och förutsättningarna, men
            också tydligare för att kunna begränsa en ytterligare byggnation
            i de områden där stränderna är mest exploaterade. Problemen nu
            avser hur redan befintliga byggnader ska hanteras.
          </p>
          <p xml:id="i-5TrxYRPCxSDB6WMkUvz88X">
            Det saknas resonemang i förarbetena till lagstiftningen om gamla
            sjöbodar och båthus som är i dåligt skick av ålder och utsatt
            läge. Det finns dock inte förbud mot att dessa kan ersättas med
            nya likadana byggnader. Många sjöbodar har även haft bastu av
            tradition. Är det rimligt att då betrakta en befintlig sjöbod
            med bastu som pågående användningsområde? Torde därmed en ny ersättningsbyggnad
            anses kunna uppfylla villkoret om oförändrat användningsområde?
            Hur långt tillbaka i tiden ska användningen kunna dateras för
            att det ska vara en pågående användning.
          </p>
          <p xml:id="i-AadsFtMHKZDPahKfneSfSZ">
            Sjöbodarna och deras existens leder till en rad tolkningar i
            kommuner. En del kommuner värnar sjöbodar och båthus av både kulturhistoriska,
            näringsmässiga, fritidsinriktade och praktiska skäl och har utvecklat
            policydokument för utformning och villkor. Det kan till och med
            vara tillåtet att även i framtiden bada bastu. Andra kommuner
            ser hinder och problem med både att ersätta gamla till åren komna
            sjöbodar och att medge bastu. Rökkanaler (för vedeldad bastu)
            är generellt sett en mindre administrativ åtgärd men just i fallet
            med sjöbodar används inte samma bedömningsprinciper.
          </p>
          <p xml:id="i-6iXMPvJzWX6Eo4NDcTKCrP">
            Ett sätt att värna byggnaders kulturhistoria är att kunna ersätta
            en gammal byggnad med en identisk som funnits i decennier när
            renovering inte är ekonomiskt eller tekniskt sett möjligt. Dessa
            byggnader står i ett utsatt läge vid vatten, vilket kan leda till
            att material och byggnader skadas under årens lopp. I en del kommuner
            ges möjligheten att ersätta en byggnad, andra tolkar lagstiftningen
            annorlunda. Dessa kommuner kan ligga i en och samma region med
            samma exploateringstryck.
          </p>
          <p xml:id="i-8ytUpCmFisfyttRA3nCXJC">
            Det behövs en tydligare lagstiftning vad gäller sjöbodar. Detta
            kan även vara gällande för båthus. En tydlig åtgärd vore att göra
            det möjligt med stöd i miljöbalken att kunna byta ut en byggnad
            mot en ny identisk med samma användningsområde. Miljöbalken torde
            kunna kompletteras med ett förtydligande om att befintliga byggnader
            får ersättas, exempelvis i 7 kap. 16 § där det anges när förbuden
            i 15 § inte gäller.
          </p>
          <p xml:id="i-Mcpy68SjMDqcLeuTReeG5U">
            Ärendehanteringen kunde därmed förenklas liksom administrativa
            processer. Tolkningar av gällande regler skulle tydliggöras till
            fördel för alla medborgare. Lagens viktiga ambition och andemening
            om att strandskyddet främst tar fasta på nyexploatering skulle
            därmed inte omöjliggöra ersättning av redan befintliga sjöbodar
            med samma användningsområde.
          </p>
          <p xml:id="i-Hsy2EzgzYk17cGQFhCqqP2">
            Det torde dock utöver det anförda ovan även behövas ytterligare
            förtydliganden. Är det rimligt att ha fönster? Om fönster inte
            tillåts är det då tillåtet med el? Vårt land har en mörk årstid
            och möjligheten att nyttja en sjöbod begränsas av dessa frågor.
            Ska rökkanaler kunna installeras utifrån samma principer som nu
            gäller i andra byggnader?
          </p>
          <p xml:id="i-9kDahK7G5TG5UaMsKo6JmG">
            Idag fattar vissa kommuner beslut om sin egen sjöbodspolicy där
            storlek, fönster, höjd, inredning med mera ofta anges. Vissa kommuner
            har ingen policy utan besluten rör varje enskild sjöbod. Syftet
            med tydligare nationell definition syftar till att minska godtycklighet
            samt förenkla hanteringen, utan att frånta kommuner ansvaret för
            lokala anpassningar, vilket redan idag är gällande inom andra
            områden i PBL.
          </p>
          <p xml:id="i-BntMSwT8pJKy3ZzeqS6cdH">
            Sjöbodar innebär också värnandet av viktig kulturhistoria. På
            sina håll har sjöbodar varit en viktig del av kommunernas eller
            skärgårdens profil, till mångas glädje då sjöbodar bidrar till
            bilden av vacker natur och miljö. Vackra bilder av kustremsor,
            kobbar och skär med en och annan sjöbod används inte minst i reklam
            för att marknadsföra skärgårdsmiljöer.
          </p>
          <p xml:id="i-UAcYngYH9bihut8tJKGqZ9">
            Dock har det uppstått betydande bekymmer i lägen där sjöbodar
            konverterats till boende. Detta problem har den nya lagstiftningen
            beaktat och tydliggjort, liksom begränsning i nyexploatering av
            områden med högt exploateringstryck för att värna orörda stränder.
            Det rörliga friluftslivet och den biologiska mångfalden måste
            värnas.
          </p>
          <p xml:id="i-Vggik9YUcPkUax5NrEGe3U">
            Många sjöbodar har använts som tvagningsrum med bastu. Det var
            i bastun vid sjön, älven eller vid havet som man skötte sin personliga
            hygien och tvättade kläder. I slutet av 1400-talet fanns andra
            dokumenterade badstugor i Stockholm, så kallade svettestugor.
          </p>
          <p xml:id="i-CCGytthhSjesX7b6C7q7NW">
            Genom att sätta in en eldstad i sjöbodar kunde blöta kläder torkas
            och tvättas. Redskap och nät kunde torkas och förvaras. Bastun
            har även använts för att föda barn i och för att till exempel
            röka skinka. Bastuns kulturhistoriska ställning i vår kultur har
            inte tydliggjorts i lagstiftningen. Därmed förhindras denna kulturella
            och historiska inrättning på sina håll. Tolkningar av bastun som
            privatiserande inredning har fått större betydelse i beslutsfattande
            än bastuns långa historiska förankring i vår kultur. Trots att
            sjöbodar med bastu har funnits långt tillbaka i tiden finns det
            tecken som tyder på att dessa avstyrks av principiella skäl, oavsett
            om det handlar om att ersätta gamla befintliga byggnader och ugnar.
            Nya ugnar är anmälningspliktiga och kan därmed nekas. På så sätt
            tar man inte vara på en lång kulturhistorisk tradition. Sjöbodar
            med eller utan bastu, liksom kallbadhus, är del av vår kultur
            och bör värnas och bevaras för kommande generationer.
          </p>
        </div>
        <div type="motSignatures">
          <list>
            <item xml:id="i-JEb785E4SWrPriSgbAFyAd" who="i-D6V9ti7ETxin1WbJjDaShE">
              Nina Lundström (FP)
            </item>
          </list>
        </div>
      </div>
    </body>
  </text>
</TEI>
