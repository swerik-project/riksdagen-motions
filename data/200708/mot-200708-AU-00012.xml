<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00012">
  <teiHeader>
    <fileDesc>
      <titleStmt>
        <title>med anledning av prop. 2007/08:118 En effektivare arbetslöshetsförsäkring</title>
        <author corresp="i-9fdWbFK67588CD12XaNZBq">av Sven-Erik Österberg m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:118 En effektivare arbetslöshetsförsäkring</title>
          <idno type="rdwebb">GV02A12</idno>
          <rs type="number">A12</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A12/text</ref>
          <ref type="dokument_url_html">http://data.riksdagen.se/dokument/GV02A12</ref>
          <ref type="dokumentstatus_url_xml">http://data.riksdagen.se/dokumentstatus/GV02A12</ref>
          <ref type="doc">http://data.riksdagen.se/fil/EA5972AA-2738-4284-A4C3-D1FE731F1137</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fdWbFK67588CD12XaNZBq</idno>
            <name>Sven-Erik Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-TNGoE23iJfaY3bMVx88LYe</idno>
            <name>Sylvia Lindgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-D5W4KMbqzfAEfRXajZLt7z</idno>
            <name>Lars Lilja</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VLQhSF2HPZ7ku5HhbMxCnQ" type="basedOn"/>
        <correspContext corresp="i-VLQhSF2HPZ7ku5HhbMxCnQ">
          <ref>Proposition 2007/08:118</ref>
        </correspContext>
        <correspAction xml:id="i-MqvSPda1QxsL5fLvWqq4hw" type="signed"/>
        <correspContext corresp="i-MqvSPda1QxsL5fLvWqq4hw">
          <note type="signatory" corresp="i-9fdWbFK67588CD12XaNZBq"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-TNGoE23iJfaY3bMVx88LYe"/>
          <note type="signatory" corresp="i-D5W4KMbqzfAEfRXajZLt7z"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-8WXKfVC5CVWBiV2pVhvraQ"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-Beux79YM43dDCxrVuBqfWw"/>
        </correspContext>
        <correspAction xml:id="i-NqikNXQ4EfdErSwBoPdi31" type="referral">
          <date when="2008-04-04"/>
        </correspAction>
        <correspAction xml:id="i-WU2ADbo9Np5mjaPKUNx6zV" type="dismissal">
          <date when="2008-04-03"/>
        </correspAction>
        <correspAction xml:id="i-AFcK6Cq8QxYqiVJuHtJGCk" type="dismissal">
          <date when="2008-04-03"/>
        </correspAction>
        <correspAction xml:id="i-NvEUndjbBKp1DV3RPxXBCM" type="transfer">
          <date when="2008-04-02"/>
        </correspAction>
        <correspAction xml:id="i-Q1nAM1i9ZMruZ79sm1GMBd" type="submission">
          <date when="2008-04-02"/>
        </correspAction>
        <correspAction xml:id="i-GDYpXQHhuXYRfGqEXRN6k4" type="assigned"/>
        <correspContext corresp="i-GDYpXQHhuXYRfGqEXRN6k4">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-mG9B8L1So3pSA2FXFutSA" type="TOC">
          <head xml:id="i-kYnrwhMN3MpnfFpf5mJeJ">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              En trygg arbetslöshetsförsäkring underlättar en flexibel och
              dynamisk arbetsmarknad 2
            </item>
            <item>
              Starka fackföreningar stabil grund för flexibel arbetsmarknad
              3
            </item>
            <item>
              Sammanfattning av propositionen 5
            </item>
            <item>
              Arbetslöshetsavgiften och konsekvenser för lönebildningen 5
            </item>
            <item>
              Orättvisa avgifter drabbar lågavlönade hårt 6
            </item>
            <item>
              Fem karendagar blir sju 7
            </item>
            <item>
              Slutord 7
            </item>
          </list>
        </div>
        <div type="motProposal" subtype="förslag">
          <head xml:id="i-KoswgeiTK3twbvrFgzFE7E">
            Förslag till riksdagsbeslut
          </head>
          <p xml:id="i-2LFUm67Gd4hUKUzUyuJFBF">
            Riksdagen avslår regeringens proposition 2007/08:118 En effektivare
            arbetslöshetsförsäkring.
          </p>
        </div>
        <div type="motContent">
          <head xml:id="i-7qndSZyhDYNwyPFDD3DZXz" type="h1">
            En trygg arbetslöshetsförsäkring underlättar en flexibel och
            dynamisk arbetsmarknad
          </head>
          <p xml:id="i-JVBvjQnQfHqMhctVJVibTM">
            Arbetslöshetsförsäkringen är en väsentlig del av en aktiv arbetsmarknadspolitik.
            Den ska ge möjlighet för den enskilde att finna ett nytt arbete
            men även, när så är nödvändigt, byta bransch, yrke eller bostadsort
            för att bryta arbetslöshet. Försäkringen ska också medverka till
            att arbetsmarknaden fungerar effektivt och smidigt. Mot denna
            bakgrund är det viktigt att arbetslöshetsförsäkringen har hög
            legitimitet, exempelvis genom att den ger ett bra ekonomiskt skydd
            vid ofrivillig arbetslöshet och att medlemsavgifterna uppfattas
            som rimliga och rättvisa.
          </p>
          <p xml:id="i-6pk4hwS7HECZPg1ScMyZZJ">
            Socialdemokraterna, Vänsterpartiet och Miljöpartiet är överens
            om att så många som möjligt av löntagarna ska omfattas av en god
            omställningsförsäkring vid arbetslöshet. En sådan försäkring stärker
            människor och underlättar samhällets strukturomvandling. Ersättningar
            på höga nivåer och villkor i övrigt gör att människor vågar gå
            från det gamla till det nya. Detta är grunden för att försäkringen
            ska fungera som en omställningsförsäkring. En bra arbetslöshetsförsäkring
            gör att den som förlorar sitt jobb kan koncentrera sig på att
            snabbt söka nytt och inte behöver oroa sig för att behöva gå från
            hus och hem.
          </p>
          <p xml:id="i-TfwVyBUuy8RKk6FjxKeWhh">
            Sedan den borgerliga regeringen tillträdde har en rad orättvisa
            och ogenomtänkta förändringar i arbetslöshetsförsäkringen genomförts,
            såväl av ersättningsregler som av finansieringen. A-kassornas
            finansieringsavgifter till staten har inneburit avsevärt höjda
            medlemsavgifter. A-kassorna har också fått kraftigt ökade administrationskostnader.
          </p>
          <p xml:id="i-L62mXotimWWXGY9EMQ4qBR">
            I debatten om arbetslöshetsförsäkringens effekter på sysselsättningen
            hävdar regeringen att en sänkning av ersättningsnivån skulle vara
            ensidigt positiv för svensk ekonomi. Detta påstående ifrågasätts
            dock allt oftare. Till exempel pekar OECD på att en mer generös
            arbetslöshetsförsäkring tenderar att leda till bättre matchning
            på arbetsmarknaden eftersom den arbetslöse får bättre ekonomiska
            förutsättningar att söka efter lämpligt arbete som motsvarar utbildningsnivå
            och kompetens. Enligt flera studier ger detta bättre förutsättningar
            att hitta ett nytt jobb med god lön. Det innebär att motsatsen
            uppnås genom en lägre ersättning till arbetslösa att tvinga den
            arbetslöse att ta första bästa jobb är inte bra för produktiviteten
            i ekonomin. En mer generös arbetslöshetsförsäkring tenderar att
            ha en positiv effekt på skapandet av högproduktiva jobb.
          </p>
          <p xml:id="i-3VTEhM2wYGXtTExiggiF3t">
            OECD har även i sin redovisning av effekterna av insatser mot
            arbetslöshet pekat på att de nordiska länderna med mer generösa
            nivåer i välfärdssystemen i kombination med aktiva arbetsmarknadspolitiska
            åtgärder och en väl fungerande lönebildning framgångsrikt har
            bekämpat arbetslösheten. 1
          </p>
          <p xml:id="i-B8SdB2Wgoy1cRXZLXR69xU">
            Socialdemokraterna, Vänsterpartiet och Miljöpartiet vill att
            Sverige ska ligga i topp när det gäller kunskap, kompetens och
            produktivitet för att klara en väl utbyggd välfärd och goda löner
            i den öppna globaliserade ekonomin. Därför har vi motsatt oss
            regeringens försämringar i a-kassan, när det gäller såväl sänkningen
            av ersättningsnivån, sänkningen av taket i arbetslöshetsförsäkringen,
            höjningen av egenavgifterna som de skärpta arbetsvillkoren. Det
            är en politik som har lett till att över 400 000 personer hittills
            har lämnat a-kassan och nu står utan ett försäkringsskydd vid
            arbetslöshet. 2 A-kassornas samorganisation (SO) konstaterar bl.a.
            att regeringens politik hotar hela a-kassesystemet. 3
          </p>
          <p xml:id="i-MHaKYGpUCV4cLmfsgSCwXr">
            Nu går regeringen vidare och föreslår ytterligare ett antal försämringar.
            Att ständigt utsätta arbetslöshetsförsäkringen för diverse experiment
            skapar stor oro och oreda på arbetsmarknaden.
          </p>
          <p xml:id="i-HKR6qemWRL8oAYawL73EKw">
            Det senaste förslaget ökar differentieringen av avgifterna mellan
            olika arbetslöshetskassor. Därigenom vill regeringen att arbetslöshetsförsäkringen
            ska kosta mer för de yrkesgrupper där arbetslösheten är högre
            och att dessa ska ta ansvar för att lönerna hålls nere.
          </p>
          <p xml:id="i-JXfKjGHgpKVoggWrLi3d2m">
            Socialdemokraterna, Vänsterpartiet och Miljöpartiet ställer inte
            upp på det synsättet. Vi menar att samordnade förhandlingar och
            kollektivavtal mellan starka parter på arbetsmarknaden är den
            bästa modellen för en ansvarsfull lönebildning. Differentieringen
            av avgifterna leder endast till att fackföreningarnas förmåga
            till ansvarstagande undergrävs. Detta leder bl.a. till ökade löneskillnader.
            I motsats till den borgerliga regeringen vill vi att arbetslöshetsförsäkringen
            ska finansieras solidariskt.
          </p>
          <head xml:id="i-DyvPvoqTWhcJjoBEw6veEk" type="h1">
            Starka fackföreningar stabil grund för flexibel arbetsmarknad
          </head>
          <p xml:id="i-BMoagBavfGDRRKptiBeNPW">
            Starka parter på arbetsmarknaden och kollektivavtal som det främsta
            instrumentet för att reglera löner och anställningsvillkor är
            grundpelaren i den svenska ekonomin. Detta skapar förutsättningar
            för en snabb produktivitetsutveckling och en flexibel arbetsmarknad.
          </p>
          <p xml:id="i-BUZ5PwBgY3pLcvs8QnEaGx">
            Kollektivavtalen förhindrar att anställda lönekonkurrerar med
            varandra för att få behålla jobbet och garanterar att arbetslösa
            inte tvingas bjuda under varandra för att få jobb. Avtalen skapar
            balans mellan arbetsgivarens och de anställdas intressen; de ger
            likvärdiga konkurrensvillkor för alla arbetsgivare inom en bransch
            och garanterar arbetsfred. Modellen har ett starkt stöd hos både
            arbetsgivare och arbetstagare. Nästan alla på svensk arbetsmarknad
            omfattas av kollektivavtal. Av de ca 4 miljoner anställda på svensk
            arbetsmarknad omfattas drygt 3,6 miljoner arbetstagare av kollektivavtal
            inklusive hängavtal. Detta betyder att ca 91 % av de anställda
            täcks av avtal. 4
          </p>
          <p xml:id="i-259t6fST8e756hPMwaXysa">
            Den svenska modellen med kollektivavtalslösningar är framgångsrik.
            Det grundläggande skyddet för arbetsrätten finns i lagstiftningen.
            Samtidigt är trygghetsreglerna utformade så att det finns ett
            stort utrymme för flexibla lösningar genom att reglerna kan anpassas
            till branschspecifika förhållanden och till de behov och möjligheter
            som finns på lokal nivå. Vid en internationell jämförelse skapar
            den svenska modellen stort utrymme för flexibilitet samtidigt
            som den resulterar i låg konfliktgrad. Sverige utmärker sig med
            att ha ett mycket lågt antal konfliktdagar i jämförelse med andra
            EU-länder. Svensk fackföreningsrörelse är ansvarstagande. Svenska
            fackliga organisationer är mycket försiktiga med att varsla om
            stridsåtgärder, vilket gynnar stabiliteten på svensk arbetsmarknad.
          </p>
          <p xml:id="i-FqFPKkNaFW7Wo9Q9by1ziL">
            År 2007 genomförde praktiskt taget hela arbetsmarknaden förhandlingar
            om nya branschavtal på riksnivå. Särskilda medlare har under året
            utsetts i 30 förhandlingar. I 22 av de 30 förhandlingarna förelåg
            varsel. Stridsåtgärder verkställdes i fem fall, varav tre innebar
            arbetsnedläggelse. 5
          </p>
          <p xml:id="i-4iJgpXr3k5iBo2hwBE47WR">
            Under de senaste tolv åren har svensk arbetsmarknad förmått att
            producera högre sysselsättning samtidigt som reallönerna har ökat.
            Men genom den borgerliga regeringens politik höjs konfliktnivån
            i samhället. Regeringen har sänkt ersättningsnivån i arbetslöshetsförsäkringen
            och avskaffat avdragsrätten för medlemsavgiften, vilket både gjort
            det dyrare att vara med i facket och i a-kassan.
          </p>
          <p xml:id="i-3vCQ6gmyBuieEM5aoBiyB4">
            En stark fackföreningsrörelse tar ansvar för samhällsekonomin
            då den värnar sina medlemmars intressen. En svag fackföreningsrörelse
            har inte samma anledning att fästa uppmärksamhet vid hela samhället
            då den värnar sina medlemmars intressen. Regeringens försämringar
            har starkt bidragit till att den fackliga organisationsnivån sjunkit
            snabbt. I oktober 2006 var den fackliga organisationsgraden 77
            %. I oktober 2007 hade den sjunkit till 72 %. 6 En sjunkande facklig
            organisationsgrad leder till att det blir svårare att upprätthålla
            modellen med kollektivavtal, vilket i förlängningen kan innebära
            försämrade löne- och anställningsvillkor samt att den branschvisa
            konkurrensneutraliteten urholkas. Regeringens politik undergräver
            därmed den svenska modellen.
          </p>
          <head xml:id="i-RT5wgKfW7T8DwH2fh4VSFK" type="h1">
            Sammanfattning av propositionen
          </head>
          <p xml:id="i-HtRMJVT1SKf4qjbxE4G8nD">
            Regeringen föreslår att den förhöjda finansieringsavgift som
            arbetslöshetskassorna betalar till staten ersätts med en arbetslöshetsavgift.
            Avgiften ska betalas varje kalendermånad och motsvara 33 % av
            den inkomstrelaterade arbetslöshetsersättning som arbetslöshetskassan
            har betalat ut under månaden. De regler som gäller för arbetslöshetskassornas
            uttag av medlemsavgifter för att täcka den förhöjda finansieringsavgiften
            ska också gälla arbetslöshetsavgiften. Det innebär att en arbetslöshetskassa
            inte får ta ut medlemsavgift för att täcka arbetslöshetsavgiften
            av arbetslösa medlemmar. Inte heller får a-kassan ta ut mer än
            300 kr per månad i avgift för att täcka arbetslöshetsavgiften
            av övriga medlemmar.
          </p>
          <p xml:id="i-HjAmWE1z9vcjZDKApvFYAv">
            Antalet karensdagar i arbetslöshetsförsäkringen utökas från fem
            till sju dagar. Samtliga ändringar föreslås träda i kraft den
            1 juli 2008 utom ändringen i karensvillkoret; den föreslås träda
            i kraft den 7 juli 2008.
          </p>
          <head xml:id="i-UFNVLmn6a12XMFWL4Yq4Z7" type="h1">
            Arbetslöshetsavgiften och konsekvenser för lönebildningen
          </head>
          <p xml:id="i-MjXbZphwodJJLcNJTu8n3x">
            Regeringens huvudförslag är att en ny arbetslöshetsavgift införs
            som ska motsvara 33 % av den utbetalda inkomstrelaterade ersättningen
            per månad.
          </p>
          <p xml:id="i-DVuRFKRm7h9rtSmLpp12by">
            Vi avstyrker förslaget om en kraftigt höjd medlemsavgift som
            ska vara hög för den som arbetar inom ett yrke med hög arbetslöshet
            och lägre för den som arbetar i ett yrke med låg risk för arbetslöshet.
            I likhet med vad de fackliga organisationerna framhållit i sina
            remissvar menar vi att det finns många faktorer som påverkar sysselsättningen.
            Exempelvis är konjunkturen, strukturförändringar och hur matchningen
            fungerar på arbetsmarknaden några reella faktorer. Dessutom är
            olika branscher olika känsliga för konjunktursvängningar. Den
            enskildes arbetslöshetsrisk påverkas också av faktorer såsom kön,
            etnicitet och ålder. Kopplingen mellan en enskild a-kassa och
            en bransch eller ett avtalsområde är många gånger mycket svag.
            Den nybildade Unionens a-kassa t.ex. spänner över cirka hundra
            avtalsområden. Inom dessa avtalsområden skiljer sig arbetslösheten
            åt. Sannolikheten för att en ändring i denna a-kassas medlemsavgift
            kommer att te sig omotiverad är mycket hög eftersom utvecklingen
            av arbetslösheten inom kassans avtalsområden kommer att variera.
          </p>
          <p xml:id="i-3hKTJ5JibuA4zXDbBbUg6e">
            Inom den svenska arbetsmarknadsmodellen är lönebildningen en
            partsfråga där såväl löneutrymmet som fördelningen av detta är
            föremål för förhandlingar utan inblandning från statens sida.
          </p>
          <p xml:id="i-7cJzSeP2irsZi4DJPcPkgL">
            En av regeringens avsikter för att införa den nya kraftigare
            differentierade arbetslöshetsavgiften är att stärka drivkrafterna
            för en ansvarsfull lönebildning. En grundläggande omständighet
            som regeringen helt verkar ha bortsett från är att förhandlingarna
            om löner och anställningsvillkor inte är organiserade på samma
            sätt som a-kassorna. Alla a-kassorna är inte uppbyggda enbart
            utifrån en specifik bransch. Anställda i samma bransch kan vara
            spridda på olika kassor, vilket gör att de som får högst avgift
            inte kan påverka den generella lönenivån i branschen. Ytterligare
            en faktor är att det inte heller kommer att vara möjligt för a-kassorna
            att sätta och avisera en rätt antagen avgift i förhand för varje
            månad, vilket innebär att avgiften i praktiken inte kommer att
            spegla den faktiska risken. 7
          </p>
          <p xml:id="i-7M8yHZ89sKGcDpUT1Abf9v">
            En annan viktig omständighet är att många fackliga organisationer
            sluter långa avtal. Dessa avtal anses skapa en förutsägbarhet
            i lönekostnader och inflationsförväntningar, vilket anses effektivt
            ur samhällsekonomisk synvinkel. Risken att den föreslagna arbetslöshetsavgiften
            skapar incitament för att sluta korta avtal är uppenbar.
          </p>
          <p xml:id="i-PSBXH5DL7wH1yPRRxNGCwn">
            Regeringen har en tydlig ambition att påverka lönebildningen
            och parternas fördelning av löneutrymmet, vilket är ett kraftigt
            avsteg från den svenska modellen.
          </p>
          <p xml:id="i-K36kVSH6GJiA8bB1GEbzsa">
            A-kassornas samorganisation (SO) skriver i sitt remissvar att
            det inte finns belägg i forskning eller erfarenheter för att ökade
            skillnader i egenfinansieringen av försäkringens kostnader påverkar
            arbetslösheten och att det inte finns rimliga motiv för att öka
            skillnaderna. 8
          </p>
          <head xml:id="i-RdqAqVeYcNNRKAH4qaUa4F" type="h1">
            Orättvisa avgifter drabbar lågavlönade hårt
          </head>
          <p xml:id="i-XPcoQUzZxtuV7uh7w5mTAa">
            Enligt LO:s beräkningar ser det ut som att flera av de grupper
            som har låga löner får bland de högsta a-kasseavgifterna. Genom
            detta ger regeringen tydliga signaler om vilka grupper som ska
            vara återhållsamma med sina lönekrav. Till de a-kassor som får
            en hög avgift finns hotell- och restauranganställdas, handelsanställdas
            och fastighetsanställdas a-kassor. Inom dessa verksamhetsområden
            arbetar många lågavlönade kvinnor. Även livsmedelsarbetarnas,
            grafikernas och musikernas a-kassor får bland de högsta avgifterna.
            Socialdemokraterna, Vänsterpartiet och Miljöpartiet menar att
            det är anmärkningsvärt att regeringen anser att redan lågavlönade
            grupper ska hålla tillbaka sina lönekrav.
          </p>
          <p xml:id="i-3RWjhfrA9qhzqAbhtVX8gs">
            Vi är starkt kritiska till att regeringen bortser från frågan
            om hur arbetslöshetskassorna ska hantera att avgiften kommer att
            variera från månad till månad. Detta skapar stor oförutsägbarhet
            för såväl a-kassorna som medlemmarna och ökar dessutom den administrativa
            bördan avsevärt. Att avisera nya avgifter varje månad är ohållbart.
            Det kommer att göra medlemmarnas avgifter oförutsägbara, och a-kassornas
            administration kommer att belastas hårt. Att fastslå en årsavgift
            blir också riskabelt för a-kassorna. För a-kassorna innebär det
            att de måste göra mycket pricksäkra branschvisa arbetslöshetsprognoser.
            Missbedömningar skulle leda till att fel avgift tas ut, vilket
            skapar administrativa problem och orättvisa mellan medlemmarna.
            Om prognoserna inte slår in exakt, vilket är ett rimligt scenario,
            riskerar kassorna att få en skuld till staten. Ska kassorna då
            ta in denna skuld retroaktivt av medlemmarna? Vissa av dem har
            kanske bytt yrke och lämnat arbetslöshetskassan. Om a-kassan då
            höjer avgiften för nästkommande år för att kompensera den felaktiga
            prognosen det tidigare året kommer en del nya medlemmar att få
            betala för en arbetslöshet som medlemmarna hade föregående år,
            men som de inte betalade för. Ska kassorna i stället bygga upp
            ett eget kapital för att täcka eventuella underskott kommer också
            detta att belasta medlemmarna i olika a-kassor olika utifrån hur
            arbetslösheten ser ut.
          </p>
          <p xml:id="i-JgtezAcrrrzEYvC9EQXwGm">
            Dessa mycket komplicerade frågor lämnas mer eller mindre därhän.
            I mycket nonchalanta ordalag konstaterar regeringen endast följande:
          </p>
          <p xml:id="i-XR5AtDnr6SCkW6JJYZH5V4">
            Regeringen är medveten om de svårigheter som föreligger i detta
            hänseende men anser att dessa inte bör överdrivas. Regeringen
            är övertygad om att arbetslöshetskassorna kommer att klara av
            detta arbete. Det saknas också skäl för att befara att de förändringar
            som nu föreslås medför att det hos vissa arbetslöshetskassor förekommande
            systemet med arbetsgivaruppbörd av praktiska skäl inte kommer
            att kunna behållas.
          </p>
          <head xml:id="i-SEd9uoLVs4DWL1PTF21XjZ" type="h1">
            Fem karendagar blir sju
          </head>
          <p xml:id="i-ExMesD1eXx9dnszxxhGuLE">
            Socialdemokraterna, Vänsterpartiet och Miljöpartiet avvisar förslaget
            om att utöka antalet karensdagar från fem till sju. För den som
            väl har blivit arbetslös är det svårt att påverka om arbetslösheten
            blir längre än en och en halv vecka. Hur aktiv man än är i arbetssökandet
            går det sällan att undvika att det tar en tid från det att en
            tjänst utannonseras till dess att den tillsätts. Vi menar också
            att det har skett dramatiska försämringar av löntagarnas skydd
            vid arbetslöshet och att den självrisk som i dag infinner sig
            för den som blir arbetslös är mer än väl kännbar.
          </p>
          <head xml:id="i-8fpk4dJrtPU4hwEXGGewqd" type="h1">
            Slutord
          </head>
          <p xml:id="i-k99Wg5QMyQhH95yXqeH1c">
            Den borgerliga regeringsperioden har präglats av stor osäkerhet
            avseende regler och avgifter för arbetslöshetskassorna. A-kassemodellen
            har ändrats vid flera tillfällen. Framförhållningen har varit
            kort avseende både remisstider och genomförande, vilket har resulterat
            i undermåliga beslutsunderlag och stor osäkerhet kring genomförandet
            av förslagen.
          </p>
          <p xml:id="i-9Y3SucZpPDBaJKMP3XgomL">
            Regeringens ständiga laborerande försvårar a-kassornas arbete
            avsevärt och skapar också en osäkerhet för medlemmen om regler,
            villkor och kostnader för försäkringen. I enlighet med vad flertalet
            remissinstanser påpekar menar Socialdemokraterna, Vänsterpartiet
            och Miljöpartiet att det finns en risk att försäkringen blir ett
            lapptäcke som ena dagen förändras för att finansiera skattesänkningar
            och andra dagen förändras för att regeringen vill agera lönepolitiskt
            och skapa återhållsamhet i lönekraven i vissa branscher. Arbetslöshetsförsäkringens
            uppgift, att ge inkomsttrygghet och samtidigt ge goda förutsättningar
            för strukturomvandling, riskerar att försvinna i denna process.
          </p>
          <p xml:id="i-YZqXTdTzWK6Mf8nrgDUr94">
            Därutöver vill vi framhålla att systemet med förhöjd differentierad
            a-kasse­avgift motverkar en rationell ekonomisk politik. Vid lågkonjunktur
            och stigande arbetslöshet höjs avgiften, vilket i sin tur minskar
            hushållens disponibla inkomster. Det leder till sjunkande efterfrågan
            i ett läge när efterfrågan i stället bör stimuleras.
          </p>
        </div>
        <div type="motSignatures">
          <list>
            <item xml:id="i-CjucvRhiVcvuNFVtQsFBMR" who="i-9fdWbFK67588CD12XaNZBq">
              Sven-Erik Österberg (s)
            </item>
            <item xml:id="i-2HJagyRC7kmCFWutYu3BkJ" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-XPoD8PnoM5RMNxzq6wActd" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-NpG5DbSqiPssYr37vkR1M" who="i-TNGoE23iJfaY3bMVx88LYe">
              Sylvia Lindgren (s)
            </item>
            <item xml:id="i-Efk6EyswnCnMq3bh9igrg9" who="i-D5W4KMbqzfAEfRXajZLt7z">
              Lars Lilja (s)
            </item>
            <item xml:id="i-BzwBret5F7XScwsLBj1AXR" who="i-AQAc7L3yWtMcgD3r6CxRHG">
              Maria Stenberg (s)
            </item>
            <item xml:id="i-Afeenh38aSjqxtvAbBdjts" who="i-8WXKfVC5CVWBiV2pVhvraQ">
              Luciano Astudillo (s)
            </item>
            <item xml:id="i-7WRvVT4JsY6QYNDfxURzmk" who="i-79cRBqVjCpwABr2BiKwH7S">
              Ann-Christin Ahlberg (s)
            </item>
            <item xml:id="i-74g8jFAWBSAepY7zeCD2is" who="i-LdjfMsG9pY1LY9yx58k2gm">
              Patrik Björck (s)
            </item>
            <item xml:id="i-U1Jvueh4HH2xiAgEGQG5rt" who="i-LKQKWG3JJUBFg12z1vrFwt">
              Jennie Nilsson (s)
            </item>
            <item xml:id="i-LNWBmUgbA5tHW6LMtCj7ou" who="i-Beux79YM43dDCxrVuBqfWw">
              Torbjörn Björlund (v)
            </item>
          </list>
        </div>
      </div>
    </body>
  </text>
</TEI>
