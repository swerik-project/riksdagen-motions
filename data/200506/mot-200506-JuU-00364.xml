<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00364">
  <teiHeader>
    <fileDesc>
      <titleStmt>
        <title>Klotter</title>
        <author corresp="i-HAhJoyMXKr6u13gLG6SszU i-TGAeNgQV9rZoovTn5C8JAd">av Hillevi Engström och Lena Adelsohn Liljeroth (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klotter</title>
          <idno type="rdwebb">GT02Ju364</idno>
          <rs type="number">Ju364</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju364/text</ref>
          <ref type="dokument_url_html">http://data.riksdagen.se/dokument/GT02Ju364</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju364</ref>
          <ref type="doc">http://data.riksdagen.se/fil/BAAEE213-28EB-44FC-9993-4C66EDB545DC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HAhJoyMXKr6u13gLG6SszU</idno>
            <name>Hillevi Engström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <name>Lena Adelsohn Liljeroth</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-siAVi9RDho7rYMJtUty7V" type="signed"/>
        <correspContext corresp="i-siAVi9RDho7rYMJtUty7V">
          <note type="signatory" corresp="i-HAhJoyMXKr6u13gLG6SszU"/>
          <note type="signatory" corresp="i-TGAeNgQV9rZoovTn5C8JAd"/>
        </correspContext>
        <correspAction type="referral" xml:id="i-AcbXWfbfNkgBSfLgVkU1bB">
          <date when="2005-10-13"/>
        </correspAction>
        <correspAction type="dismissal" xml:id="i-US5QvGsUtXLtCkMWPKCirG">
          <date when="2005-10-13"/>
        </correspAction>
        <correspAction type="submission" xml:id="i-UQrefNGBtc8UKtj5cYM1A2">
          <date when="2005-10-05"/>
        </correspAction>
        <correspAction type="assigned" xml:id="i-HRbtSzGYX98CGxGC7T4b8r"/>
        <correspContext corresp="i-HRbtSzGYX98CGxGC7T4b8r">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_364/mot_200506_Ju_364-0001.pdf"/>
      <div type="motHeader" xml:id="i-KaF2E1nebkvNc9ibAG7JBH">
        <div type="motTitle" xml:id="i-UkigAxghqfabcp37SN19ET"/>
        <div type="motSubmissionInfo" xml:id="i-PRa4CyLTh481K3tnag4t1o"/>
      </div>
      <div type="motBody" xml:id="i-4TDgXm2Z7qzxQxD9Gy7vXw">
        <div xml:id="i-U9psXervnn4baqxDr9Hxp6">
          <p xml:id="i-YJ5wstbkYthLMdfSJ3z1uC">
            2005/06 mnr: Ju364 pnr: m1560
          </p>
          <p xml:id="i-NFHCecwx1qo1YYLRjLJjvS">
            Motion till riksdagen 2005/06:Ju364
          </p>
          <p xml:id="i-AK69iPbcuG5aTSfZagN4xa">
            av Hillevi Engström och Lena Adelsohn Liljeroth
          </p>
          <p xml:id="i-5qD5d5NsLf5vYVEkLV3xGn">
            (m)
          </p>
          <p xml:id="i-GZbk5Q7tsG276DgabdchQ">
            Klotter
          </p>
          <p xml:id="i-WRKXZSUqud6eUUKbmt5Wd3">
            Förslag till riksdagsbeslut
          </p>
          <p xml:id="i-JVvGHUqfLoamRh8bdr2mxb">
            1. Riksdagen tillkännager för regeringen som sin mening vad i
            motionen anförs om att en nationell handlingsplan bör tas fram
            med konkreta mål och metoder mot illegal graffiti/klotter. 2.
            Riksdagen tillkännager för regeringen som sin mening vad i motionen
            anförs om att kriminalisera försäljning av för illegal graffiti/klotter
            typiska produkter till ungdomar under 18 år. 3. Riksdagen tillkännager
            för regeringen som sin mening vad i motionen anförs om att kriminalisera
            innehav av för klotter typiska produkter för ungdomar under 18
            år. 4. Riksdagen tillkännager för regeringen som sin mening vad
            i motionen anförs om att förverkandereglerna bör ses över för
            att ge polis- och åklagare bättre möjligheter att stävja denna
            kriminalitet. 5. Riksdagen tillkännager för regeringen som sin
            mening vad i motionen anförs om att initiera ett rehabiliteringsprogram
            för klottrare både på frivillig basis och inom kriminal- och frivården.
          </p>
          <p xml:id="i-XKEqTMsARKaq6kffhWjskK">
            Motivering
          </p>
          <p xml:id="i-WHr3Z4Y5Q4ojwNaRdzerkB">
            Skadegörelse i form av klotter är ett större samhälls- och individproblem
            än många förstår. För de flesta medborgare räcker det med att
            konstatera att skadegörelsen allvarligt förfular och förstör och
            gör gatumiljön otrivsam och otrygg. Människor slutar att bry sig.
            Det kan jämföras med en bil som lämnas med trasig motor vid vägkanten.
            Efter bara en kort tid saknas navkapslarna, sedan krossas rutorna
            och däcken stjäls. Inom några dagar är det ett bilvrak som står
            kvar vid vägkanten, färdigt att transporteras med bärgare till
            närmaste bilskrot. Inte sällan är det precis på samma sätt med
            klotter. Klotter föder alltid mer klotter. Miljön blir otrivsam
            och nedsliten och för dem som
          </p>
          <pb facs="riksdagen-motions-pdf/data/200506/mot_200506_Ju_364/mot_200506_Ju_364-0002.pdf"/>
          <p xml:id="i-6iLgunqHZsyQNX8PEdfivo">
            2005/06:Ju364
          </p>
          <p xml:id="i-Cs3SutgU6A8ovPMpoy6Q9h">
            bor och vistas i denna omgivning ökar otryggheten och rädslan
            för att själv bli utsatt för brott. Många goda krafter förenas
            i kampen mot klottret. Det är viktigt att omedelbart sanera och
            försöka få bort spåren av skadegörelsen. En helt ny bransch —
            klottersanerare — har vuxit fram. Hur många hundratals miljoner
            kronor som skattebetalare, hyresgäster, affärsidkare och konsumenter
            indirekt tvingas betala är inte enkelt att räkna ut. Andra former
            av klotterbekämpning är samverkan mellan myndigheter och dialog
            med ungdomar för att försöka locka över dem till andra och legala
            aktiviteter. Vissa kommuner har gjort försök med s.k. lagliga
            väggar. I det allra flesta fall har detta i stället slutat med
            aktiv nyrekrytering av unga klottrare och att klottret spridit
            sig till nya områden. Nu krävs det att polis och åklagare får
            större möjligheter att agera mot denna ökande brottslighet. Det
            kräver i sin tur prioriteringar och resurser i form av utbildad
            och engagerad personal, tydliga direktiv och en lagstiftning som
            stöder och ger polis och åklagare möjligheter att agera. Det är
            nödvändigt att sluta se denna skadegörelse som ”pojkstreck” eller
            ofog. Vi menar att redan själva ordet klotter ger fel associationer,
            och uppfattas som något ganska oförargligt och närmast skojigt.
            Skadegörelse genom klotter är i många avseenden en form av organiserad
            brottslighet, enligt EU:s definition. Där beskrivs rekvisiten
            för att brottslighet ska anses som organiserad i 11 punkter, där
            just klotter i flera avseenden uppfyller kvalificeringskraven.
          </p>
          <p xml:id="i-NtDghyP1WPbF2dofqt95tZ">
            ee Samarbete mellan fler än två personer: Klottrare arbetar ofta
            i grupp. « Egna tilldelade uppgifter: Varje gärningsman har ofta
            en speciell arbetsuppgift för att fullfölja målningen, man har
            genom en skiss fastställt exakt vad var och en ska göra. e Lång
            eller obegränsad utsträckning i tiden: Har pågått sedan 1970-talet
            i Sverige. Brottsligheten ökar stadigt och värdet på det som förstörs
            uppgår till hundratals miljoner kronor. Bara Storstockholms lokaltrafik
            fick år 2004 egendom förstörd för 125 miljoner kronor. « Någon
            form av disciplin eller kontroll: De kriminella tränar först innan
            de sätter sina planer i verket på ett snabbt och effektivt sätt
            för att undvika upptäckt. Så gör även klottrarna. ee Misstanke
            om allvarliga kriminella handlingar: Grov skadegörelse har en
            straffsats med maximalt 4 års fängelse i straffskalan. « Verksamhet
            på internationell nivå: Klotter är en företeelse i hela västvärlden.
            Gärningsmän kommunicerar med varandra via Internet, de dokumenterar
            brotten och distribuerar dem bl.a. i form av film och särskilda
            tidskrifter. Gärningsmän från hela Europa figurerar som misstänkta
            även i Sverige. « Användande av våld eller andra metoder för hot:
            Det förekommer att målsägare blir hotade, spårvagnsförare jagade
            med tillhyggen etc. « Användande av kommersiella eller affärsmässiga
            strukturer: Det förekommer tävlingar med priser för den som ”lyckats
            förstöra bäst”. Det finns företag vars inkomster kommer från att
            producera färger avsedda för
          </p>
          <pb facs="riksdagen-motions-pdf/data/200506/mot_200506_Ju_364/mot_200506_Ju_364-0003.pdf"/>
          <p xml:id="i-TKRcwXFvZETWh32obWRWwD">
            skadegörelse, särskilda munstycken, refillpennor etc. Många företag
            tjänar stora pengar på att sälja uteslutande dessa produkter samt
            annat promotionmaterial kring klotter. + Strävan efter vinning
            eller makt: Många gärningsmän skyr inga medel för att sätta sig
            upp mot lagstiftning och myndigheter. Graffitiskolor och kurser
            ordnas där ungdomar lär sig att rita ”tags”. Klotterkulturen i
            dess illegala form är ofta hierarkiskt uppbyggd där nybörjaren
            benämns ”toy”, för att senare kunna kvalificera sig till medlem
            i gänget, s.k. ”crew”. Slutmålet är att bli ”king” dvs. erkänd
            bland kamraterna i gänget. Då kan man senare användas som reklam
            för de olika produkterna som används samt delta när förstörelsen
            dokumenteras i olika filmer. Dessa filmer säljs sedan för att
            visa vad man uppnått och inspirera andra till nya dåd.
          </p>
          <p xml:id="i-DFEWNNBzgEvU9ySjjY52ua">
            Skadegörelse i form av klotter är allvarlig brottslighet och
            även en inkörsport till grövre kriminalitet. Många av de mest
            brottsaktiva klottrarna har även ett digert brottsregister i andra
            avseenden med både tillgrepps- och våldsbrott. I klottervärlden
            finns dessvärre en mängd ”hang-arounds”, bestående av yngre pojkar
            som ser de äldre som förebilder och hjältar. Detta är allvarligt.
            Dessa yngre barn har i en del fall föräldrar som ”abdikerat” från
            föräldrarollen och mer eller mindre struntar i vad som händer
            deras barn. Men i en del fall är föräldrarna omedvetna om vad
            barnen sysslar med. Det finns även en tredje grupp föräldrar som
            tycker att det är ”bra att barnen målar och uttrycker sig genom
            konst”. Vi menar att det finns många anledningar att mycket aktivt
            motarbeta den skadegörelse som graffitin innebär. Främst värnar
            vi om barnen och de många unga pojkar som genom klottrandet i
            många fall kommer att hamna i en grövre kriminalitet med stölder,
            droger och så småningom socialt utanförskap. Många klottrare har
            också genom åren dömts till böter och har så pass stora skulder
            hos kronofogden att de inte känner någon som helst motivation
            att börja arbeta och därmed betala skatt. Men vi känner lika starkt
            för de många människor som får sin miljö förfulad och som känner
            oro och otrygghet i sitt eget bostadsområde, på bussar, pendeltåg
            och tunnelbanor, i gångtunnlar och nedklottrade köpcentrum. Slutligen
            anser vi att denna brottslighets samhällsekonomiska kostnader
            på miljontals, kanske miljarder kronor, är oacceptabel! Det krävs
            ökade kunskaper och medvetenhet om konsekvenserna av denna skadegörelse.
            De mest brottsaktiva gärningsmännen är pojkar och unga män mellan
            12 och 30 år. Det är viktigt att både förhindra och försvåra nyrekryteringen
            till denna grupp samt att försöka finna vägar att få äldre klottrare
            att sluta. Många beskriver kulturen och livet som klottrare som
            en sorts beroende. Det går inte att sluta, ”kicken” är för stor.
            Därför behövs
          </p>
          <p xml:id="i-7Axgzfko3avTvkNxezax2d">
            någon form av rehabilitering och av-programmering liknande den
            verksamhet som benämns Exit, där Fryshuset hjälper avhoppare från
            rasistiska organisationer. Det behövs även programverksamhet inom
            kriminal- och frivården, för att hjälpa dömda klottrare att bli
            fria från det många beskriver
          </p>
          <p xml:id="i-XLRN7xeckjLQqiitBia6Qz">
            som ett beroende i likhet med spelberoende.
          </p>
          <p xml:id="i-2UnmZkz2Uv9dYYWvKi7YLs">
            2005/06:Ju364
          </p>
          <pb facs="riksdagen-motions-pdf/data/200506/mot_200506_Ju_364/mot_200506_Ju_364-0004.pdf"/>
          <p xml:id="i-7eAXFr9M8kykZjBdz9jXaT">
            2005/06:Ju364
          </p>
          <p xml:id="i-XQEYzwwmsSSfxpeP7uKx8W">
            Men det krävs också lagförändringar som gör det betydligt svårare
            för klottrarna att fortsätta med sin brottslighet. Försäljning
            och innehav av typiska klotterprodukter och redskap bör vara förbjudet
            för barn under 18 år. De mest brottsaktiva kommer troligen att
            finna nya vägar att få tag i brottsverktyg, men de som är nybörjare
            och mindre erfarna kan få svårare att etablera sig och förhoppningsvis
            finna andra lagliga aktiviteter att engagera sig i. Legala klotterplank
            och väggar bör helt undvikas. Sådana förekommer fortfarande i
            olika delar av Sverige, men har på de allra flesta håll snarare
            tjänat som utbildningsplatser inför huvuduppgiften. I själva graffitikulturen
            ligger att det ska vara olagligt, farligt och synligt. Därför
            är det mest klotter att finna i närheten av våra allmänna transportmedel.
            Samhället måste ha en tydligare hållning och sända de signaler
            som behövs för att stävja denna brottslighet. Polisen bör arbeta
            på ett likartat sätt över landet och även åklagare måste samordna
            sina insatser. De metoder som polis, åklagare och socialtjänst
            framgångsrikt utvecklat i Örebro kan tjäna som förebild. Det är
            oroväckande om brottsligheten tolereras olika mellan landets olika
            polisdistrikt. Risken finns då att verksamheten sker på de platser
            där det är större möjlighet att inte bli lagförd.
          </p>
          <p xml:id="i-YUQ7VjuHooQ4jGYZ2LLbcS">
            Stockholm den 30 september 2005
          </p>
          <p xml:id="i-HMDJQpGS9eg5hibq5tUrKT">
            Hillevi Engström (m) Lena Adelsohn Liljeroth (m)
          </p>
        </div>
      </div>
    </body>
  </text>
</TEI>
