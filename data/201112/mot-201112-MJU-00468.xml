<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00468">
  <teiHeader>
    <fileDesc>
      <titleStmt>
        <title>En skog för framtiden</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En skog för framtiden</title>
          <idno type="rdwebb">GZ02MJ468</idno>
          <rs type="number">MJ468</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ468/text</ref>
          <ref type="dokument_url_html">http://data.riksdagen.se/dokument/GZ02MJ468</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ468</ref>
          <ref type="doc">http://data.riksdagen.se/fil/5555613B-19FA-49D6-960C-35D2C68B1092</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P3fFFZcSjagAUrNB2WLWK6" type="signed"/>
        <correspContext corresp="i-P3fFFZcSjagAUrNB2WLWK6">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-Lj1TWA7mmUK7knSTnvBRWm" type="numbering">
          <date when="2011-10-10"/>
        </correspAction>
        <correspAction xml:id="i-SgbsDgiyq4i6ZsZbcN4GUR" type="submission">
          <date when="2011-10-05"/>
        </correspAction>
        <correspAction xml:id="i-ERtj43MyUUywMWLaiDQJL5" type="transfer">
          <date when="2011-10-05"/>
        </correspAction>
        <correspAction xml:id="i-2cvQQyR8stmP4Tge6tYnjE" type="assigned"/>
        <correspContext corresp="i-2cvQQyR8stmP4Tge6tYnjE">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J3rJJPdu4rauYcPiodruUV" type="motBody">
        <div xml:id="i-GUM8LSF14gqfmuTKLbJtCn" type="motProposal" subtype="förslag">
          <head xml:id="i-G1rto2QzHN4EutgBTtGPLK">
            Förslag till riksdagsbeslut
          </head>
          <list xml:id="i-KE66f4j4NkgAKKBjKoEt1V" style="ol">
            <item xml:id="i-9e3vmYVPmPme6NcAh1WQzA">
              Riksdagen tillkännager för regeringen som sin mening vad som
              anförs i motionen om behovet av en översyn av den svenska modellen.
            </item>
            <item xml:id="i-WgbyisDRr7d9WtuYv7M2uy">
              Riksdagen tillkännager för regeringen som sin mening vad som
              anförs i motionen om att fördelarna för landsbygdsutvecklingen
              ger starka skäl att främja hyggesfritt skogsbruk.
            </item>
            <item xml:id="i-G45cT1RRQktkEEegUhfFKj">
              Riksdagen tillkännager för regeringen som sin mening vad som
              anförs i motionen om att rådgivning ska inriktas på omställning
              till hyggesfritt skogsbruk.
            </item>
            <item xml:id="i-PaKZXiiEBCyv9xEDkU2tYX">
              Riksdagen tillkännager för regeringen som sin mening vad som
              anförs i motionen om att avsättningsmöjligheter för råvara från
              hyggesfritt skogsbruk utvecklas.
            </item>
            <item xml:id="i-LUMabuazDkp719kCH4yTm8">
              Riksdagen tillkännager för regeringen som sin mening vad som
              anförs i motionen om att en nollvision behövs för avverkning av
              nyckelbiotoper.
            </item>
            <item xml:id="i-5D7YpYafr6JMhfKCMn91M3">
              Riksdagen tillkännager för regeringen som sin mening vad som
              anförs i motionen om att Skogsstyrelsen i högre utsträckning ska
              göra fältbesök i skog som anmäls för avverkning.
            </item>
            <item xml:id="i-Vh4SwBiQj11C3H9Spj7c1Z">
              Riksdagen tillkännager för regeringen som sin mening vad som
              anförs i motionen om att regeringen bör ge Skogsstyrelsen i uppdrag
              att agera mer aktivt för att skapa praxis.
            </item>
            <item xml:id="i-MrtaJMBr76dGsQ2Wi5JNei">
              Riksdagen tillkännager för regeringen som sin mening vad som
              anförs i motionen om att utreda förutsättningarna för en viss
              avgiftsfinansiering av fältbesök vid avverkningsanmälningar.
            </item>
            <item xml:id="i-Wf3xn2vWhUA7q3fuHimBRG">
              Riksdagen tillkännager för regeringen som sin mening vad som
              anförs i motionen om att talerätten för miljöorganisationer enligt
              miljöbalken ska utvidgas till fall av anmälning av avverkning
              samt beslut om avverkningsanmälan.
            </item>
          </list>
        </div>
        <div xml:id="i-Ld9KdvuD3kNPZE5Y4p7o5m" type="motContent">
          <head xml:id="i-M6e3RmBkYWpY7mf8nNabZo" type="h1">
            Motivering
          </head>
          <p xml:id="i-NozTifB7PiaXndTofucnLm">
            Det är vår generation som avgör vilken skog som finns kvar i
            framtiden. Vårt nuvarande skogsbruk utgår i alltför hög utsträckning
            ifrån dagens krav på råvara till industri och skogsbrukets kortsiktiga
            lönsamhet. Skogen har lång omloppstid. Det kan ifrågasättas om
            skogen är ett lämpligt område för ökande inslag av investerare
            präglade av kvartalskapitalismens kortsynthet. Skogen bör förvaltas
            utifrån de olika behov som den fyller för samhället. Rekreation,
            skogen som kolsänka framför allt under de från klimatsynpunkt
            kritiska närmaste 3050 åren, skogen som livsmiljö för tiotusentals
            arter alla dessa är legitima och viktiga behov, vid sidan av markägarens
            krav på avkastning och industrins behov av råvara. Skogen bör
            skötas utifrån en politik som bygger på en helhetssyn och är anpassad
            till framtidens behov.
          </p>
          <p xml:id="i-Q6qebbFMfhz3de5L6P4PyC">
            Under senare tid har vi fått ökade insikter om betydelsen av
            ekosystemtjänster. Kommande klimatförändringar kan föra med sig
            oförutsedda följder för våra skogar och för naturen över lag.
            Det ställer större krav på ekosystemens förmåga att anpassa sig
            till förändringar.
          </p>
          <p xml:id="i-HxZWcELLzrRizutqboHuPM">
            Utöver ett aktivt och ökat skyddsarbete behövs ett antal andra
            åtgärder för att få en skog för framtiden. Här beskrivs några.
          </p>
          <head xml:id="i-WsELDKeq9PtqnueBcsqe7i" type="h2">
            Översyn av den svenska modellen
          </head>
          <p xml:id="i-2jaQt1vQ6M28EBc979W9wb">
            Den svenska modellen har beskrivits på olika sätt: Två jämställda
            mål, Frihet under ansvar, Kalhyggen med återplantering, Omvandling
            av skogar från mångfald till enfald.
          </p>
          <p xml:id="i-XKajYZgfit3Jq2yLWAkHoa">
            Den nya skogsvårdslagen kom till i den allmänt ökade miljömedvetenheten
            efter FN:s toppmöte om hållbar utveckling i Rio 1992. På den tiden
            sade ledande företrädare för industrin att miljölarm hade gått
            hem: näringslivet accepterade behovet av en omställning. Regleringar
            behövdes inte för att klara miljön. Politiken skulle begränsas
            till att peka ut utvecklingsinriktning och mål. Företagen ville
            och kunde göra resten själva. I den andan slöts ett slags handslag
            mellan näringen och regeringen. Näringen åtog sig ett ansvar utöver
            lagkraven, mot att regeringen drev igenom en långtgående avreglering
            och avstod ifrån att ställa för preciserade miljökrav.
          </p>
          <p xml:id="i-8Yr4qdH5RyC7aNSLmohxKv">
            Det var det som kommit att kallas frihet under ansvar. Det är
            mycket som talar för den modellen. Frivilliga insatser är tilltalande
            av många skäl. Engagerade skogsägare har ofta en oöverträffad
            kunskap om lokala förhållanden. Den tidigare regleringen syftade
            i alltför hög utsträckning till att säkra skogsindustrins kortsiktiga
            intressen om leveranser. Många oersättliga värden har bevarats
            eller skapats av envisa ägare som motsatt sig krav på ökade avverkningar.
          </p>
          <p xml:id="i-i5LKSXHmgaZeoNy1oubzJ">
            Men tiderna förändras. Miljömedvetenheten efter Rio klingade
            gradvis av. Ägandebilden har ändrats det finns ett större intresse
            för mark, både jord- och skogsbruk, som investeringsobjekt som
            ett stabilt och attraktivt alternativ till aktiemarknaden. Skogsägande
            har skilts mer och mer från avverkningen. I stället för att avverka
            i egen regi anlitas andra för avverkningar. En mer fragmenterad
            hantering kan göra kontrollen mindre och att ansvaret blir otydligare.
            Förhoppningar om resultatet av skogsägarens frivilliga åtaganden
            har inte infriats. Vi pekar här på tre exempel.
          </p>
          <p xml:id="i-EirPWKxSmTafoxW8qoeqMb">
            Upprepade undersökningar visar att en tredjedel av alla avverkningar
            inte ens når upp till lagens minimikrav om miljöhänsyn. Och det
            ingick i avregleringsöverenskommelsen att avverkningarna normalt
            skulle visa större hänsyn än lagens minimikrav, eftersom det fanns
            en insikt om att lagens minimikrav inte räckte för att bevara
            den biologiska mångfalden.
          </p>
          <p xml:id="i-KLuEgj8TWChBgQrGNfGDJM">
            Stora förhoppningar knöts till det frivilliga certifieringssystemet
            Forest Stewardship Council (FSC). Till bakgrunden hörde allvarliga
            hot mot svenska marknadsandelar genom kundkrav på våra exportmarknader.
            Efter hand har det visat sig att FSC inte motsvarat förväntninganar
            om miljöhänsyn. Alltför många grova övertramp har dokumenterats.
            Enligt radioprogrammet Kaliber har också FSC-certifierade företag
            gjort en rad avverkningsanmälningar rörande nyckelbiotoper. 1
            Många har också avverkats. På senare tid har det påståtts att
            det har förekommit systematiskt missbruk av systemet. Från Dalarna
            kommer rapporter om att ett stort företag styckat av skiften med
            nyckelbiotoper och sålt dessa till andra, ej certifierade, bolag.
            Det har möjliggjort avverkningar av skyddsvärd skog utan att påverka
            certifieringen. 2 Det är en berättigad fråga om man kan lita på
            att en FSC-certifiering verkligen fungerar i syfte att bevara
            den biologiska mångfalden.
          </p>
          <p xml:id="i-Gg8pEuE9xznmAuHG4Vx4X4">
            En bärande del av politiken för att klara miljömålet om skyddade
            arealer är frivilliga avsättningar. Under senare år har det väckts
            frågor om kvaliteten och långsiktigheten i de frivilliga avsättningarna.
            Frågorna är svåra att besvara eftersom det ofta saknas uppgift
            om exakt vilka områden som frivilligt har avsatts. Då kan inga
            utomstående göra bedömningar.
          </p>
          <p xml:id="i-WUoZmZZqB31PNafgrVCD7G">
            Den ideella miljörörelsen, medierna och ibland också våra myndigheter,
            har påtalat och stundtals dokumenterat alltför många problem och
            missförhållanden. Färsk forskning drar slutsatsen att miljöhänsyn
            i det svenska skogsbruket är lågt i ett internationellt perspektiv.
            3 Vi anser att det nu har hopats tillräckligt många frågetecken
            kring denna del av den svenska modellen att det behövs en ordentlig
            översyn. Vi föreslår att det tillsätts en utredning med brett
            deltagande av den ideella miljörörelsen och andra parter för att
            utvärdera denna aspekt av den svenska modellen. Utredningen bör
            svara på frågor som: Har modellen levererat det som förväntats
            av den? Har det ansvaret som åsyftas i parollen frihet under ansvar
            tagits? Om inte, vilka ändringar behövs hos aktörerna och hos
            staten för att ansvaret ska tas?
          </p>
          <head xml:id="i-UnFSQ4B3nauE6QGRDZTaWk" type="h2">
            Hyggesfritt skogsbruk
          </head>
          <p xml:id="i-CygPoDiBNf9civ9sydtUHB">
            Det finns flera skäl att öka inslaget av hyggesfritt skogsbruk
            i våra skogar: för att bevara biologisk mångfald, minska sårbarheten,
            högre rekreationsvärden, fördelar för rennäringen och en mer levande
            landsbygd.
          </p>
          <p xml:id="i-4a4mqrZAHYR4njsSXyDQwJ">
            Vi är i dag i slutfasen av en allomfattande omvandling av det
            svenska skogslandskapet, en omvandlig som i vissa delar av landet
            startade redan under bergsbruksepoken. Under de senaste 60 åren
            har det skett en enorm omvandling av våra skogar. Stora kalhyggen,
            eller senare trakthyggen eller föryngringsavverkning följt av
            markberedning och återplantering har kommit att bli den dominerande
            formen av skogsbruk. Därmed har väldiga arealer skog ändrats.
            Vi har fått en ny typ av skog. Skogar med en mångfald av arter
            och åldrar har ersatts av produktionsskogar dominerade av en art
            och en ålder. Vi har endast små arealer kvar av skog som inte
            påverkats av minst en generation kal- och trakthuggning. Mångfald
            har ersatts med enfald.
          </p>
          <p xml:id="i-TURrKXWCXc6BdMo47sQtTL">
            Detta har varit förödande för den biologiska mångfalden i skogen.
            Det får också konsekvenser för rekreationsvärden. Den ökar sårbarheten
            för följderna av en klimatförändring som få förutsåg när omvandlingen
            genomförts: temperatur, nederbörd, skadegörare, stormar. Det har
            också fått konsekvenser för arbetet i och med skogen. Gamla granskogar
            och olikåldriga skogar är viktiga för renskötseln.
          </p>
          <p xml:id="i-K1Mbkhry5HjE2KkANz1zJZ">
            Skogens naturliga dynamik har på många håll brutits. Rotationstiden
            har kortats ned. Med tanke på skogens långa omloppstid kan det
            ta lång tid innan negativa konsekvenser av denna ekosystemomvandling
            visar sig. Under den tiden kan det också ske förändringar i miljön,
            så som hänt i delar av Europa till följd av utsläpp av försurande
            ämnen och som nu händer till följd av utsläpp av växthusgaser.
          </p>
          <p xml:id="i-J6DsvNX2n3x32msaVHYfAY">
            Det kan ifrågasättas om trakthyggesskogsbruket egentligen klarar
            krav som annars ställs på att skogsbruksmetoder ska ha stöd i
            forskning eller erfarenhet.
          </p>
          <p xml:id="i-7iy1mj6DVhYR23h1s9UvxL">
            På senare tid har intresset för alternativ till kal- och trakthyggen
            ökat. Förespråkare för hyggesfritt skogsbruk menar att det kan
            ge bättre virkeskvalitet, och därmed underlag för mer av kvalitetsprodukter
            i stället för bulkprodukter och ett högre förädlingsvärde nedströms
            i produktionskedjan. Det kan också, på sikt, ge högre inkomster
            för skogsägare.
          </p>
          <p xml:id="i-JBmEkmQqfW5MM8ZAr5dX4v">
            Både trakthyggesskogsbruk och hyggesfritt skogsbruk måste lämna
            tillräckligt med hänsyn i form av gamla träd, torrakor, högstubbar
            och lågor. Men rätt utfört kan hyggesfritt skogsbruk ge ytterligare
            värden.
          </p>
          <p xml:id="i-G76KEEpdTdUqsfrGE3dwUr">
            Hyggesfritt skogsbruk innebär att inte alla träd i en skog fälls
            på en gång. Det genererar därför en jämnare intäktsström för skogsägare.
            Detta kan vara av särskild betydelse för mindre skogsägare som
            lever vid och av sin skog.
          </p>
          <p xml:id="i-MstSZsN9orb5nk6E54VGzK">
            Eftersom inte alla träd fälls på en gång, men avverkningar sker
            oftare, blir inte avverkningsarbetet lika ryckigt som vid konventionella
            kalhyggen.
          </p>
          <p xml:id="i-3FvSu14ZxxHKZcBpTBwq4R">
            Hyggesfritt skogsbruk fordrar mer kunskap än kalhyggen. Det ger
            därmed en kontinuitet i kunskapsintensivt arbete på landsbygden.
          </p>
          <p xml:id="i-zE8c7r5uEGwx42V3vhY2M">
            Sammantaget kan hyggesfritt skogsbruk på flera sätt bidra mer
            till en levande landsbygd än det konventionella kalhyggesskogsbruket.
          </p>
          <head xml:id="i-EGjjtfAZ299JRLV4qduL3h" type="h2">
            Åtgärder för att främja hyggesfritt skogsbruk
          </head>
          <p xml:id="i-MAs4dLddNnVPyB7uieVzQJ">
            Det finns hinder för den som vill arbeta med hyggesfritt skogsbruk.
            Både den statliga och mycket av den privata rådgivningen är inriktade
            på kalhyggesskogsbruk. Utbildningen har under lång tid utgått
            ifrån kalhyggesskogsbruket. Marknaden har också anpassats till
            kalhyggesskogsbruket. Många privata skogsägare vittnar om att
            de känner sig styrda av skogsindustrin, även om den formellt ägs
            av sammanslutningar av skogsägare. Man kan känna sig hänvisad
            till uppköpare, och deras råd och krav. Det kan vara svårt att
            hitta andra kanaler för avsättning av skog som inte har avverkats
            genom konventionellt kalhyggesbruk.
          </p>
          <p xml:id="i-DBz21u9Qm48WM65MNoSSRN">
            I en tidigare motion har Miljöpartiet föreslagit en lagändring
            för att underlätta för hyggesfritt skogsbruk. Utskottsbehandlingen
            ger något otydliga besked om i vilken utsträckning nuvarande lagstiftning
            hämmar utvecklingen av hyggesfritt skogsbruk i Sverige. Vissa
            uttalanden av landsbygdsministern tyder på att lagstiftningen
            i sig inte är ett problem. Däremot kan det vara ett problem att
            lagstiftningen har en slagsida som kan tyckas utgå ifrån kalhyggen
            som den normala skogsbruksmetoden. Detta kan i onödan förstärkas
            av rådgivningen.
          </p>
          <p xml:id="i-27ydD9fYaBEvy6iQXtPkSn">
            Regeringen har i sin budget aviserat ökade medel till Skogsstyrelsen
            för rådgivning. Vi anser att en del av dessa medel bör användas
            för rådgivning riktade till skogsägare som vill ställa om till
            hyggesfritt skogsbruk. Rådgivningen bör bland annat omfatta möjligheten
            att bedriva hyggesfritt skogsbruk inom ramen för skogsvårdslagens
            nuvarande utformning, samt hur man kan bedriva hyggesfritt skogsbruk
            rent praktiskt. Vi vill dock betona att hyggesfritt inte ska ses
            som en metod som möjliggör avverkningar av skogar som inte bör
            avverkas alls, som tätortsnära skogar med höga rekreationsvärden
            eller skogar som av olika skäl har särskilt höga naturvärden.
          </p>
          <p xml:id="i-UqD4nWogYDpkTKzFAwUEMW">
            Eftersom kalhyggesbruket har dominerat svensk skogsbruk under
            så lång tid är merparten av hela kedjan från skogsägare till slutanvändare
            inriktad mot kalhyggesbruket. I en sådan marknadssituation kan
            det vara svårt för säljare och köpare att hitta varandra. Därför
            bör staten agera för att avsättningsmöjligheter för råvara från
            hyggesfritt skogsbruk utvecklas.
          </p>
          <head xml:id="i-fZw5jnGkXAuSQ3aGpJorJ" type="h2">
            Nollvision för avverkning av nyckelbiotoper
          </head>
          <p xml:id="i-3nwLXm6WL9rLRCzj6tGXGf">
            Ekosystemomvandlingen har gått så långt att även om alla kvarvarande
            rester av skogar med höga naturvärden skyddades skulle det inte
            räcka för att hejda förlusten av biologisk mångfald i skogen.
            Därför finns det ett behov på sikt av att återställa och restaurera
            naturvärden i skogen och av att ta större miljöhänsyn i skogsbruket.
          </p>
          <p xml:id="i-Qm6a7dKxdy4rfGgVLSUexe">
            Nyckelbiotoper är enligt Skogsstyrelsen 4 skogsområden med mycket
            höga naturvärden. Dessa områden har egenskaper som gör att de
            är viktiga för att hotade eller missgynnade arter i skogen ska
            ha möjlighet att överleva.
          </p>
          <p xml:id="i-QBsGSwqi9DFNe4yY3cpfV9">
            I det perspektivet är det oacceptabelt att skogar med särskilt
            höga naturvärden fortfarande avverkas. Ändå sker det i dag. Skogscertifieringssystemet
            PEFC (Programme for the Endorsement of Forest Certification) medger
            till exempel uttryckligen att nyckelbiotoper avverkas. 5
          </p>
          <p xml:id="i-HGDJ43tuejT4ezaF1vL1iS">
            Vi föreslår att en nollvision för avverkning av nyckelbiotoper
            antas. En konsekvens av detta är att Skogsstyrelsen behöver mer
            medel för ersättningar till skogsägare. Styrelsen behöver också
            mer medel för fältbesök vid avverkningsanmälningar, bl.a. i syfte
            att kunna dokumentera nyckelbiotoper som av olika skäl har missats
            i tidigare inventeringar. I vår budgetmotion har vi avsatt ökade
            medel till dessa ändamål.
          </p>
          <head xml:id="i-2RC3dJfFSAD8NQsF4sp2rw" type="h2">
            Fältbesök vid avverkningsanmälningar
          </head>
          <p xml:id="i-JFD1vB3Nd4GBsaxDrfJieh">
            Skogsstyrelsen har påpekat att en nollvision för avverkning av
            nyckelbiotoper fordrar flera fältbesök vid anmälningar om förestående
            avverkning. Enligt Naturskyddsföreningen (som i sin tur hänvisar
            till uppgifter från Skogsstyrelsen) har endast uppskattningsvis
            20 procent av nyckelbiotoperna i Sverige identifierats. 6 När
            gränsen för svårföryngrad skog slopades påpekade vissa experter
            att det finns höga naturvärden i de skogar som nu riskerar att
            skövlas. Man pekade då på behovet av flera fältbesök vid avverkningsanmälningar
            helst i dagsljus under barmarkstid för att förhindra att så sker.
          </p>
          <p xml:id="i-Ce2CgLqKA1ioR5rZciVhJg">
            I vissa typar av skogar kan också gallring förstöra viktiga miljövärden.
            Gallring i till exempel så kallad överårig skog kan ge stora skador.
            Gallring får inte bli ett sätt att fördärva miljövärden och därmed
            möjliggöra en framtida avverkning. Därför bör krav på anmälan
            och utökade fältbesök övervägas vid gallring i vissa områden.
          </p>
          <p xml:id="i-KBSpGh67Fcp8iPTAhq7osv">
            I andra sammanhang har det påpekats att ett skäl till att så
            många avverkningar inte uppnår skogsvårdslagens minimikrav på
            miljöhänsyn och att myndigheterna inte reagerar mot detta är att
            det krävs fältbesök inför avverkningar för att vid behov kunna
            utfärda föreskrifter för miljöhänsynen.
          </p>
          <p xml:id="i-VXdDe85HozypaPStZX1TcS">
            Det behövs därför flera fältbesök vid avverkningsanmälningar.
          </p>
          <head xml:id="i-2UTbmUCQowtWiCuvkewfhP" type="h2">
            Bör fältbesök avgiftsfinansieras?
          </head>
          <p xml:id="i-Esn9fmUX9whRt4PSz57HzM">
            Ett skäl till att skogsvårdsmyndigheter gör så få fältbesök är
            att det saknas medel. Vi har i vår budgetmotion föreslagit höjda
            anslag till Skogsstyrelsen för att bl.a. möjliggöra flera fältbesök.
          </p>
          <p xml:id="i-Br658NZE3Uw6iHZWjXP9Xm">
            I många sammanhang är det regel att tillsyn finansieras genom
            avgifter som betalas av verksamhetsutövare. I regeringens skrivelse
            2009/10:79 En tydlig, rättssäker och effektiv tillsyn gör till
            exempel regeringen bedömningen att tillsyn i normalfallet bör
            finansieras genom avgifter. 7
          </p>
          <p xml:id="i-8SgNQRyUtKV9m1wr1EAhti">
            Ett skäl till detta är att det är verksamhetsutövarens aktiviteter
            som orsakar behovet av tillsyn. Ett annat skäl är att det ligger
            i ansvarstagande verksamhetsutövares eget intresse att det finns
            en fungerande tillsyn. Detta borgar för en så kallad jämn spelplan
            där seriösa utövare inte får en nackdel gentemot mindre nogräknade
            konkurrenter.
          </p>
          <p xml:id="i-LfPVzQL55ZyUKasChNZXqh">
            Planerade avverkningar behöver anmälas till Skogsstyrelsen. 8
            Miljöpartiet anser att det bör utredas om det kan vara lämpligt
            att fältbesök vid avverkningsanmälningar bör finansieras helt
            eller delvis genom avgifter. Fältbesök och avgiftsfinansiering
            kan vara särskilt motiverat vid större så kallade föryngringsavverkningar.
            Utredningen bör undersöka bland annat i vilka sammanhang och i
            vilken utsträckning avgiftsfinansiering kan vara motiverat.
          </p>
          <head xml:id="i-A7kJm6WECGPUZkYAorbSWA" type="h2">
            Mer praxis i skogsvårdslagen
          </head>
          <p xml:id="i-KMwV1EB8JJeCKPoxYGAiEk">
            Under det senaste året har bristen på praxis enligt skogsvårdslagen
            uppmärksammats. Också myndigheterna har medgett att det behövs
            mer praxis. Ett särskilt tydligt exempel är skogsvårdslagens §
            18 om avverkningar av fjällnära skog med höga naturvärden. Paragrafen
            har inte använts en enda gång sedan lagen trädde i kraft 1994.
            Inte ens i det uppmärksammade fallet om Änokdeltat ville Skogsstyrelsen
            tillämpa paragrafen. Företrädare för Skogsstyrelsen har uttryckt
            förhoppningen om att praxis skulle bildas genom att angränsande
            markägare överklagar beslut. Så skedde i fallet Änokdeltat, men
            förvaltningsrätten har enligt uppgift avslagit dessa överklaganden.
            Ingen markägare har heller fällts för brott mot skogsvårdslagens
            § 30.
          </p>
          <p xml:id="i-WiYRisgq7UTMPXMo5rRJkM">
            Vi anser att det skulle vara bättre om Skogsstyrelsen tillämpade
            lagen på ett mer aktivt sätt. Det finns till exempel större chans
            att en markägare som nekats rätt att avverka skulle överklagar
            än att en granne gör det. Regeringen bör ge Skogsstyrelsen i uppdrag
            att agera mer aktivt för att skapa praxis, till exempel genom
            ett uppdrag i regleringsbrevet.
          </p>
          <p xml:id="i-5VrtFJ2TLLN1NLxbYwABsQ">
            Ett annat sätt att få fram mer praxis skulle vara att ge miljöorganisationer
            talerätt för beslut rörande skog, som de har för andra miljöbeslut
            enligt miljöbalken.
          </p>
          <head xml:id="i-KxigQLnv7njBQwRipgQxi3" type="h2">
            Talerätt för miljöorganisationer vid avverkningsanmälningar
          </head>
          <p xml:id="i-7G2vJ4NXMpyjDP1A1gvB2z">
            Århuskonventionen är en FN-konvention om tillgång till information,
            allmänhetens deltagande i beslut och rätt till överprövning i
            miljöfrågor. Konventionen trädde i kraft i oktober 2001. Sverige
            har, i likhet med EU och de flesta andra medlemsstater i EU, ratificerat
            konventionen. Århuskonventionen beskrivs på regeringens webbplats
            på följande sätt:
          </p>
          <p xml:id="i-31dWDfHoTWVCKJrXawV2jf">
            Århuskonventionen, har som övergripande syfte att genom de rättigheter
            som läggs fast i konventionen skydda var och ens rätt att leva
            i en miljö som är förenlig med hälsa och välbefinnande. De rättigheter
            som regleras i konventionen rör rätten att få tillgång till information,
            rätten att delta i beslutsprocesser och rätten att få tillgång
            till rättslig prövning i miljöfrågor. Även miljöorganisationer
            ges dessa rättigheter i Århuskonventionen. 9
          </p>
          <p xml:id="i-8jHZEGdLxbrLAW9A2Mrf1w">
            Naturskyddsföreningen har påpekat i en skrivelse till regeringen
            att Sverige fortfarande inte har implementerat Århuskonventionen
            på ett godtagbart sätt. Föreningen anser till exempel att miljöorganisationerna
            bör ha talerätt vid myndigheternas beslut i samband med avverkningsanmälningarna.
            10 Många har påtalat den stora skillnaden i rätt till deltagande
            vid beslut under skogsvårdslagen jämfört med till exempel plan-
            och bygglagen.
          </p>
          <p xml:id="i-TcMNVF8M8CMNrf2FqtYEwP">
            Ett av grundproblemen är att skogsvårdslagstiftningen etablerar
            ett slutet system. Den stora mängden avverkningar sker utan prövning
            och någon möjlighet för miljöorganisationer eller allmänhet att
            överklaga existerar i princip inte alls. Detta har lett till att
            skyddsregler inte får det genomslag som avsetts och att flera
            viktiga institut inte används. Någon rättsutveckling som skulle
            kunna innebära klargöranden sker inte, och resultatet blir en
            stagnation. Eftersom flera skärpningar av naturvårdshänsynen i
            skogsbruket inte fått avsett genomslag behöver rättsområdet öppnas
            upp för aktörer som idag inte har tillgång till rättsliga medel,
            framförallt miljöorganisationer. En möjlighet för miljöorganisationer
            att driva viktiga ärenden till prövning skulle kunna innebära
            en bra praxisutveckling, förbättrad tillsyn och en tillförsel
            av lokalkännedom i myndighetsutövningen.
          </p>
          <p xml:id="i-VAzJv8SMyvSH2rrsjnw4iT">
            Allt för ofta hinner inte myndigheterna göra fältbesök vid avverkningsanmälningar.
            De ideella miljöorganisationerna och deras engagerade medlemmar
            har många gånger mycket djupgående kunskap om var det finns höga
            naturvärden i skogen. I dagens system tas inte denna kunskap tillvara.
            En talerätt för miljöorganisationer vid avverkningsanmälningar,
            i linje med Århuskonventionens intentioner, skulle ge ett bättre
            beslutsunderlag. Talerätten bör också omfatta anmälningar där
            myndigheter inte väljer att agera. Regeringen bör pröva om talerätten
            bör omfatta även andra beslut, även beslut att inte agera, enligt
            skogsvårdslagen. Ett uppmärksammat exempel är, som tidigare nämnts,
            skogsvårdslagens § 18.
          </p>
          <p xml:id="i-D1xBBSe3usZojEPwWjAZiS">
            Det svenska systemet med avverkningsanmälningar gör det svårt
            att införa talerätt på ett enkelt sätt. Ett första steg skulle
            därför vara att införa talerätt för tillståndsärenden, vilket
            juridiskt sett är okomplicerat. Möjligheten att införa ett särskilt
            rättsligt institut för miljöorganisationer att föra talan när
            det gäller icke-tillståndspliktiga avverkningar och andra skogsbruksåtgärder
            bör utredas.
          </p>
          <p xml:id="i-FwvrCZrBLAQhVy38ErakiT">
            Alternativa sätt att vidga talerätten skulle kunna vara att utöka
            antalet åtgärder som kräver tillstånd, eller kräva myndighetsbeslut
            (som kan överklagas) även vid anmälningar. Val av teknisk metod
            bör beakta behovet av att minimera administration, både för enskilda
            och för myndigheterna, så länge det övergripande målet om större
            miljöhänsyn genom bredare deltagande i beslutsfattande och rätt
            till rättslig prövning kan säkras.
          </p>
          <p xml:id="i-VAuCBb1FXn8UUjdzghu9wm">
            Erfarenheterna visar att miljöorganisationerna inte missbrukat
            de rättigheter som talerätten på bland annat miljöbalkens och
            plan- och bygglagens område inneburit. En ny prövningsmöjlighet
            inom skogsvårdslagstiftningen skulle vara ett samhällsekonomiskt
            rationellt sätt att få till stånd en rättslig prövning av skogsbruksverksamheten,
            som idag är ett i de flesta bemärkelser stängt område för prövning
            trots näringens omfattande problem med lagefterlevnad och inverkan
            på biologisk mångfald.
          </p>
        </div>
        <div xml:id="i-EkdPqo3TehzTWPnTPhEhpr" type="motSignatures">
          <list xml:id="i-CckDcX4QF2EFazSSyzNL6i">
            <item xml:id="i-GR3xYQounPUPCvj6FCxMFY" who="i-XSuWURvcJRjSbVSYUBBuD2">
              Stina Bergström (MP)
            </item>
            <item xml:id="i-3h8iQQAUPePyNPMt21gEg7" who="i-WG11xmCpAW9nyyXv1sJFAK">
              Helena Leander (MP)
            </item>
            <item xml:id="i-TQZbhHuMg2KS4iKHZ7MYW5" who="i-V1piU7dAy9T73Gqt6tm91j">
              Kew Nordqvist (MP)
            </item>
            <item xml:id="i-ECUf3SS9VMfou48n4sPmWc" who="i-UFTZBKNRWWLXUXAtcCcVfH">
              Tina Ehn (MP)
            </item>
            <item xml:id="i-9UhgaWQ2rSUMu6jQTAnmP4" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-BbP8CARe8rwmrwnGgP1tUG" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-FiHYF3grqEdQaY9tJnREAg" who="i-Atz7ai4RJKnyNCwfSAJEeC">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
