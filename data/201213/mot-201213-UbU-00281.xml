<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00281">
  <teiHeader>
    <fileDesc>
      <titleStmt>
        <title>Om segregation, diskriminering, kvinnoförtryck och hedersmord (balkongflickor)</title>
        <author corresp="i-548HUVvKe8n48M3pQmFeUC">av Amineh Kakabaveh m.fl. (V, MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Om segregation, diskriminering, kvinnoförtryck och hedersmord (balkongflickor)</title>
          <idno type="rdwebb">H002Ub281</idno>
          <rs type="number">Ub281</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub281/text</ref>
          <ref type="dokument_url_html">http://data.riksdagen.se/dokument/H002Ub281</ref>
          <ref type="dokumentstatus_url_xml">http://data.riksdagen.se/dokumentstatus/H002Ub281</ref>
          <ref type="doc">http://data.riksdagen.se/fil/1A7CBEDF-A860-4EE6-B5CC-6E1194AEB6BA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DnDNq63LTp3W1W6mrVntqN" type="signed"/>
        <correspContext corresp="i-DnDNq63LTp3W1W6mrVntqN">
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-Beux79YM43dDCxrVuBqfWw"/>
        </correspContext>
        <correspAction xml:id="i-W4hioQGytHByhEKDZ7DyiG" type="numbering">
          <date when="2012-10-05"/>
        </correspAction>
        <correspAction xml:id="i-5JbVSoErQyrcabgQRM9fXK" type="submission">
          <date when="2012-10-03"/>
        </correspAction>
        <correspAction xml:id="i-AWUuZXDrxfHik9ULFJkCMT" type="transfer">
          <date when="2012-10-03"/>
        </correspAction>
        <correspAction xml:id="i-L3bbi5zEJHd5ZB6a1rrGPB" type="assigned"/>
        <correspContext corresp="i-L3bbi5zEJHd5ZB6a1rrGPB">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-C87oDa9e2km2oetiEKyG6G" type="motHeader"/>
      <div xml:id="i-PnV7WXdMr2PcfuizpxRUTy" type="motBody">
        <div xml:id="i-75viofBvXjGqauUTcXGj4G" type="motProposal" subtype="förslag">
          <head xml:id="i-Qc4NB7H6j3upGnpALSnpNB">
            Förslag till riksdagsbeslut
          </head>
          <list xml:id="i-LGpUBRo2c4JTCgzppvna6j" style="ol">
            <item xml:id="i-K6rcnh6ek1ShpjrWPgJGm6">
              Riksdagen tillkännager för regeringen som sin mening vad som
              anförs i motionen om att en särskild kommission bör utses med
              uppgift att i Sverige på nytt utreda ofullständigt utredda fall
              där misstanke om hedersmord maskerade som olyckor, balkongflickor
              eller s.k. vanliga självmord kan föreligga. 1
            </item>
            <item xml:id="i-CSF8FZYyPzJE4jpZJYdoGK">
              Riksdagen tillkännager för regeringen som sin mening vad som
              anförs i motionen om att en noggrann och övergripande utredning
              av förekomsten av s.k. hedersmord i Europa bör genomföras i EU:s
              regi, vilken sedan kan ligga till grund för ett åtgärdsprogram
              mot den typ av brott mot mänskliga rättigheter som de s.k. hedersmorden
              innebär. 2
            </item>
            <item xml:id="i-2gk7NcacYx9g8wFDEVWi7v">
              Riksdagen tillkännager för regeringen som sin mening vad som
              anförs i motionen om att varje skola bör ha en handlingsplan för
              och få utbildning i hur de ska hantera hedersrelaterat våld.
            </item>
            <item xml:id="i-BSVWMjqgL2t3deqyz7WAgK">
              Riksdagen tillkännager för regeringen som sin mening vad som
              anförs i motionen om att det bör bli obligatoriskt med kurser
              på lärarhögskolan om hedersrelaterat våld och förtryck.
            </item>
          </list>
          <p xml:id="i-T4Ag7MP6kE3Gmp8k5SgNdz">
            1 Yrkande 1 hänvisat till SoU.
          </p>
          <p xml:id="i-9AfTsJ237PX7NdEh8RgE6U">
            2 Yrkande 2 hänvisat till JuU.
          </p>
        </div>
        <div xml:id="i-PBsp8oNShiFgqJN7h6PptB" type="motContent">
          <head xml:id="i-KwjfAvi25ZzabjG5MBLi4e" type="h1">
            Motivering
          </head>
          <p xml:id="i-8sx9udXE3NbHZznPRaQqd1">
            Rättsväsendet har inte lyckats döma någon gärningsman. De senaste
            åren har flera balkongfall inträffat. Tonårsdöttrar har fallit
            från balkonger och deras föräldrar har blivit misstänkta men släppts
            i brist på bevis. Dessa och flera andra fall saknas i statistiken
            över kvinnor som mördas i nära relationer.
          </p>
          <p xml:id="i-4DccBbBvfCv9H4VbM7FizG">
            Varje förundersökning om misstänkta hedersrelaterade brott som
            läggs ned är en skam för den svenska rättsstaten. Rättsstaten
            är den sista utposten i de offentliga systemen där hedersproblematiken
            ger sig till känna. Det är för sent då, arbetet mot hedersrelaterat
            våld måste börja redan i skolan. Regeringen har aviserat en haverikommission
            för att utreda mord på kvinnor som begås av män i nära relation
            till offret. Det är en bra början, men ändå inte tillräckligt.
          </p>
          <p xml:id="i-HQoujghrKdpEisJ7mC5pF6">
            Det som glöms bort är att både kvinnor och män drabbas av hedersvåldet.
          </p>
          <p xml:id="i-JnUDtKHfANYefioFqGcYJ">
            Brott där män misstänks ha blivit utsatta för hedersmord bör
            även de utredas i enlighet med den haverikommission som regeringen
            avser att lägga fram förslag om.
          </p>
          <p xml:id="i-GDqADeacXqsZ7nnzRWz5jP">
            Vidare bör en specialkommission för hedersvåld upprättas för
            att hindra att balkongflickornas öden blir ouppklarade.
          </p>
          <p xml:id="i-WuQPja1BSZKcy5Q41TWg1o">
            Under en följd av år har ett antal flickor och unga kvinnor mördats.
            Det utmärkande för dessa mord har varit att flickorna och kvinnorna
            varit av utländskt ursprung och att de dött fallit från en balkong
            kanske knuffad av någon av sina närmaste, någon i familjen eller
            av en nära släkting. Vid närmare granskning har man funnit att
            det finns anledning att även misstänka att ett antal unga kvinnor
            med likartad bakgrund som tagit sitt liv inte begått självmord
            utan antingen blivit mördade eller drivits till självmord. Bakom
            självmordet ligger i så fall handlingar som begåtts av omgivningen,
            vilka borde rubriceras som anstiftan till mord. I flera fall har
            polis och andra myndigheter haft kännedom om att allt inte stått
            rätt till, men inte ingripit. Polisutredningar har varit ofullständiga.
            En av anledningarna till myndigheternas handfallenhet har varit
            att de varit oroade för att bli beskyllda för rasism, främlingsfientlighet
            eller bristande respekt för andra folks kulturer. En annan har
            varit att så många på olika sätt varit inblandade att det varit
            svårt att fastställa vem som varit den verklige förövaren av brottet.
          </p>
          <p xml:id="i-QRhGhBfNBsGBsYHjyZRBih">
            Vid närmare undersökningar av de mord som begåtts, och de allvarliga
            misstankarna om förekomsten av s.k. balkongflickor, har man funnit
            ett omfattande, komplicerat och djupt rotat traditionellt och
            kulturellt betingat förtryck, sprunget ur de samhällsförhållanden
            som råder i de länder varifrån brottens förövare och offer kommer.
            Detta förtryck riktar sig med särskild tyngd och kraft mot kvinnorna
            och kan ta sig mycket brutala uttryck.
          </p>
          <head xml:id="i-U9aPPzuDsfqQn5HEJ2eMR5" type="h2">
            Kvinnans ställning i klansamhällen
          </head>
          <p xml:id="i-9NpyTygCk14EwBmoaW1g1J">
            Förtrycket och underordningen av kvinnor är världsomspännande.
            Det finns i alla länder om än i varierande former. I en del länder
            är kvinnoförtrycket inskrivet i staternas lagar som Saudiarabien,
            Iran m.fl. länder, i andra inte. Det finns där istället av hävd
            och tradition, som ett kulturmönster. I halvfeodala samhällen
            och klansamhällen tar sig kvinnoförtrycket uttryck som är specifika
            för dessa samhällsformer. I moderna samhällen finns fortfarande
            kvinnoförtryck men det tar sig då andra uttryck.
          </p>
          <p xml:id="i-UCADU91KwKh1mTg5iSFGg5">
            I klansamhällena ingår kvinnorna i en sträng hierarkisk ordning,
            där de befinner sig längst ned på dessa samhällens sociala skala.
            Kvinnorna är underordnade mannen i familjen. De är underordnade
            släkten och ytterst hela klanen och dess manliga ledning. Såsom
            varelser längst ned på den sociala rangskalan används kvinnor
            som ett medel när ekonomiska och politiska allianser ska ingås.
            De som förväntas upprätthålla denna sociala ordning och kvinnors
            underordning är männen inom familjen, släkten, klanen. Män som
            inte medverkar till denna ordnings upprätthållande förlorar i
            anseende och betraktas som mindervärdiga. Det sociala trycket
            inom klanen är mycket hårt. Den som önskar sig en mer konkret
            bild av hur det sociala trycket fungerar i ett klansamhälle rekommenderas
            boken Varför mördar man sin dotter? av Emre Gungör och Nima Dervish.
          </p>
          <head xml:id="i-NZFAQCjCkoJ1ASPhqngumX" type="h2">
            Traditionella och moderna samhällen
          </head>
          <p xml:id="i-Amhi5yBf9r6GVYh1bNEV1d">
            I och med det kapitalistiska samhällets framväxt bröts feodala
            samhällsmönster ned. Den utvecklingen har åtskilliga historiker
            diskuterat och omsorgsfullt klarlagt när det gäller Europa. I
            andra delar av världen har strukturer och klansamhällen emellertid
            kunnat leva vidare relativt opåverkade även om dessa samhällen
            på olika sätt varit länkade till olika kolonialmakter eller imperier,
            med kapitalistiska s.k. moderländer. Gamla kulturmönster har kunnat
            leva vidare tämligen oförändrade även om en del av produktionen
            börjat övergå från jordbruk och boskapsskötsel för klanens försörjning,
            med ett visst överskott för klanens ledande skikt, till produktion
            för en marknad med vinst och kapitalackumulation som främsta drivkraft.
            Denna utveckling gick på det ekonomiska planet i flera länder
            snabbt och under svåra politiska konvulsioner med politiskt förtryck,
            förföljelser, etniska rensningar, krig och flyktingströmmar. Det
            som dock inte förändras lika snabbt är sedan tusentals år inrotade
            kulturmönster, sprungna ur tidigare produktionsförhållanden.
          </p>
          <head xml:id="i-wVK46cQdU2Hia9JGBGV21" type="h2">
            Från arbetskraftsinvandring till flyktinginvandring
          </head>
          <p xml:id="i-786Q2QW4FBPHyFDQ4LT52j">
            Den utveckling som vi beskrivit ovan har i vår globaliserade
            värld medfört att människor med skilda bakgrunder, andra erfarenheter
            och kulturmönster genom omfattande folkomflyttningar förts samman.
            Under 60- och 70-talen bestod invandringen i Sverige och Nordeuropa
            av människor från Sydeuropa. De kom och rekryterades till stor
            del aktivt utomlands i en tid då Sverige behövde arbetskraft.
            Dessa invandrare hade kulturmönster annorlunda de som var förhärskande
            i Sverige, men i många avseenden likartade våra egna. Många av
            dessa kom att stanna i Sverige och växte in i det svenska samhället.
            De gav det svenska samhället en välbehövlig och vitaliserande
            injektion av andra erfarenheter, nya idéer och nya kulturella
            och konstnärliga uttryckssätt m.m. I Sverige erfor invandrarna
            i sin nya miljö ungefär motsvarande saker. Även om det inte gick
            helt smärtfritt innebar invandringen vid den tiden ett fruktbart
            utbyte. Perspektiven vidgades. Det kulturella avståndet var dock
            inte så stort. Rasistiska inslag fanns men nådde aldrig någon
            anmärkningsvärd styrka.
          </p>
          <p xml:id="i-S24FwZGjudPjo2upa72wzK">
            Flyktingar hade funnits tidigare sedan 50-, 60- och 70-talen
            från fascistiska stater som Spanien, Portugal, Grekland och senare
            Chile, men under 80-talet förändrades situationen. De som senare
            sökte sig till Sverige kom inte för att råda bot på vår arbetskraftsbrist
            utan var flyktingar som flydde för livet undan död, tortyr och
            långa fängelsestraff för att de varit regimkritiska och oppositionella
            eller varit av fel etnicitet i hemlandet. Men det svenska näringslivet
            var inte längre i behov av mer arbetskraft. Flyktingarna kom från
            Mellanöstern och Afrika. De kulturmönster som var förhärskande
            i dessa länder var mer annorlunda än de tidigare sydeuropeiska
            invandrarnas. De framstod i Sverige som mer främmande och mer
            väsensskilda. Detta betyder dock inte att ett fruktbart kulturellt
            utbyte inte kan ske. Nyfikenheten finns på ömse håll. Men där
            finns också okunnigheten och rädslan för det okända. Och även
            den finns på ömse håll. På ömse håll frågar man sig: Vad kan vi
            ta till oss av det nya och ännu okända?
          </p>
          <head xml:id="i-2ELDxakkaVyjzdzpRT87Nj" type="h2">
            Okunnighet, rädsla, diskriminering och självsegregering
          </head>
          <p xml:id="i-LpGgdg3dr8sArsuw7kjSup">
            Det finns naturligtvis de som är så okunniga och så rädda att
            de inte ens vill försöka ta till sig något utan isolerar sig i
            sin okunnighet och fördomsfullhet. Bland infödda och fördomsfulla
            svenskar blir ibland svaret: De ska inte vara här. Det blir bara
            problem. Skicka hem dem. Den reaktionen kunde vi se i Uppdrag
            gransknings program den 12 september 2012. Bland vissa flyktingar
            kunde vi se en likartad reaktion. Man ville gärna bo i samma bostadsområden
            som sina landsmän. Det känns tryggare. Rädslan och oron inför
            förhållandena i det nya landet fungerar självsegregerande.
          </p>
          <p xml:id="i-tWVjHad986wdKCSHVM3cM">
            Den svenska bostadspolitiken fungerar idag segregerande. Grovt
            uttryckt: De ekonomiskt starka infödda svenskarna bor i städernas
            innerstäder där de kunnat köpa en bostadsrätt, medan de ekonomiskt
            mindre bemedlade av utländskt ursprung lever i hyresrätter i förorterna,
            inte sällan i lägenheter med dålig bostadsstandard eller dåligt
            underhåll.
          </p>
          <p xml:id="i-Hmi8irMjaW2jSE1HUFDPNr">
            När det gäller vården är även den segregerad. Vårdcentralerna
            ligger tätt i Stockholms innerstad, medan det är mycket glest
            mellan dem i förorten.
          </p>
          <p xml:id="i-9WLhe8ktTGbirdraafFDzK">
            Skolan är även den segregerad. Det fria skolvalet har inte medverkat
            till detta. Det påverkar flyktingbarnens möjligheter att ta till
            sig undervisningen.
          </p>
          <p xml:id="i-2BUMJ39CPquVxZmStZLpxT">
            Allt detta försvårar naturligtvis den eftersträvansvärda ömsesidiga
            förståelsen och det kulturella utbytet.
          </p>
          <p xml:id="i-2oAFxbTPCMLegdfbRDHmhe">
            Rasistiska organisationer och element i det svenska samhället
            spekulerar i denna rädsla för det främmande och annorlunda och
            försöker förvärra flyktingarnas isolering, samtidigt som flyktingar
            av samma orsak håller sig för sig själva i en kulturell isolering
            som för dem själva tycks ge skenbar trygghet men på sikt blir
            ogynnsam för dem.
          </p>
          <p xml:id="i-3KiSmtJT5m1fEZEWpsTAne">
            Denna sociala, geografiska och kulturella segregation och diskriminering
            som blir allt tydligare i det svenska samhället är tillsammans
            med rasistiska organisationers verksamhet inte bara en fara för
            de människor som utsätts för allt detta utan medför också ökade
            klassklyftor och växande social oro, vilken ytterst hotar demokratin.
          </p>
          <head xml:id="i-Bjf6xx2wfXGBsDzT7WagqL" type="h2">
            Hederskultur och hedersmord
          </head>
          <p xml:id="i-WXWPHyKtfgMtxZz1kDN1uS">
            De framsteg som vi trodde oss ha vunnit efter decennier av kamp
            för ökad jämställdhet i Sverige och EU, visar sig bara gälla delar
            av befolkningen. Morden på Fadime, Saras Pela, Jian, Abbas i Sverige,
            Hershu i England samt flera fall i Tyskland vittnar om detta.
            Främst är det flickor och unga kvinnor som drabbas av hedersrelaterat
            våld och förtryck, men även pojkar och unga män drabbas. Mörkertalet
            är stort i Sverige och andra EU-länder. Enligt professorn i antropologi
            Unni Wikan föreligger det t.o.m. större fara att bli utsatt för
            våld i hederns namn för kvinnor i vissa etniska grupper i Europa
            än på de platser dessa grupper kommer ifrån. Det hedersrelaterade
            systemet är komplext och innehåller en mångfald förtryckande former
            av strukturell och organiserad karaktär. Hedersrelaterat våld
            och förtryck utgör en specifik form av ett generellt förtryck
            av kvinnor, knutet till kulturellt betingade föreställningar när
            det gäller makt, kön och sexualitet. (Hedersrelaterat våld och
            förtryck i Stockholms stad, 2009.)
          </p>
          <p xml:id="i-bYmrc55rnhfZM3JurnaUo">
            Enligt FN dödas ca 5 000 kvinnor varje år runt om i världen i
            s.k. hedersmord. Några säkra siffror över hur många hedersmord
            som begås i EU:s medlemsländer finns inte. Flera experter bedömer
            att fyra hedersmord årligen begås i Sverige, maskerade som vanliga
            kvinnomord, påtvingade självmord eller olyckor i hemmet.
          </p>
          <p xml:id="i-D9QGCJt5z1kgbuwWHbQgUB">
            Att bekämpa mord i hederns namn är att värna mänskliga rättigheter.
            Gör vi inte det försummar vi våra skyldigheter när det gäller
            respekten för de mänskliga rättigheterna. Den bristande kunskapen
            om hur hederskulturen fungerar har gjort att många av rädsla för
            att brista i respekt för andra länders kulturer blivit rädda för
            att bli utpekade som rasister eller främlingsfientliga. Detta
            har inneburit att fall av misstänkta hedersmord blivit valhänt
            utredda. I andra fall har de rubricerats som vanliga kvinnomord.
          </p>
          <p xml:id="i-CZF8oYerqCc3gY4z7Tkdk4">
            En första åtgärd vore därför att en särskild kommission utsågs
            med uppgift att i Sverige på nytt utreda ofullständigt utredda
            fall där misstanke om hedersmord föreligger, maskerade som olyckor
            eller s.k. vanliga kvinnomord.
          </p>
          <p xml:id="i-KYsFRfRdC3Py4BPKiUgiir">
            Detta vill vi att regeringen tillkännager.
          </p>
          <p xml:id="i-EiXW7fwxsYkFtpPeLzngC8">
            En andra åtgärd torde vara att regeringen verkar för att en noggrann
            och övergripande utredning av förekomsten av s.k. hedersmord i
            Europa genomförs i EU:s regi, som sedan kan ligga till grund för
            ett åtgärdsprogram mot den typ av brott mot mänskliga rättigheter
            som de s.k. hedersmorden utgör.
          </p>
          <p xml:id="i-DTsC9p5FvVbudeatrsPJSf">
            Detta vill vi att regeringen tillkännager.
          </p>
          <head xml:id="i-Cch6vvL6z7RMSRq5xP1X5r" type="h2">
            Det svenska skol- och utbildningsväsendet och det hedersrelaterade
            våldet
          </head>
          <p xml:id="i-PSFrnpXsFpUXCzPb92SFey">
            När det gäller kampen mot den kvinnoförtryckande hederskulturen
            spelar skolan en mycket viktig roll. Den hederskulturen som existerar
            vid sidan av och isolerad från det svenska samhället i övrigt
            möter i skolan ett annat samhälle, som eftersträvar respekt för
            mänskliga rättigheter, kvinnans och barnets rättigheter. I skolan
            konfronteras barn uppvuxna med hederskulturens värderingar med
            helt nya och annorlunda synsätt där mänskliga rättigheter, kvinnans
            och barnets rättigheter är överordnad. Hederskulturens barn hamnar
            i en mycket svår situation och tvingas till ett frustrerande dubbelliv
            som i längden blir ohållbart och som, om de inte får nödvändigt
            stöd och hjälp, kan förstöra deras liv i form av misshandel, ett
            påtvingat äktenskap, driva dem till självmord (balkongflickor)
            eller ytterst kanske leder till att de mördas i hederns namn.
          </p>
          <p xml:id="i-PhQstRx6t5APuyzjCazgsr">
            Hedersrelaterat våld och förtryck är inte längre en icke-fråga
            på skol- och utbildningsväsendet i Sverige. Hedersförtryck finns
            på alla utbildningsnivåer från förskola till universitet. En undersökning
            gjord av Stockholms stad 2009 visar att 10 procent av eleverna,
            både pojkar och flickor, i årskurs 9 i Stockholm lever under någon
            form av hedersförtryck, där vardagen präglas av kontroll, kränkande
            behandling, hot och våld. Det vill säga att i en högstadieklass
            är det två till tre elever som är utsatta. Undersökningen visar
            även att var tionde elev sällan eller aldrig får delta i obligatorisk
            undervisning eller andra inslag i skolan, såsom klassresa, studiebesök
            eller skolaktiviteter utanför schemat, för sina föräldrar. Idrott
            och simning är kanske de tydligaste och mest omskrivna ämnena
            då vissa föräldrar kräver att flickor och pojkar ska simma i olika
            grupper. Flickorna ska simma på s.k. kvinnotider på badhuset,
            där bara kvinnor får vara närvarande. Även klädsel under idrotten
            är problematisk för flickorna och det ställs krav på att få slippa
            duscha eller att få gå tidigare från idrottslektionen för att
            kunna duscha. Andra ämnen där elever hindras från att delta är
            bl.a. sexualundervisning, musik och dans, religion och biologi.
            Lärare som arbetar i skolan vittnar om bevakning och kontroll
            av flickorna. Bröder och manliga släktingar har fått till uppgift
            att bevaka sina systrar för att minimera kontakten med det motsatta
            könet. Det yttrar sig genom kontroll av vem eleven pratar med
            eller sitter bredvid på lektionen, flickorna måste gå hem direkt
            efter skolan, föräldrar kommer och hämtar dem efter skolan eller
            ringer och kontrollerar eleven i skolan. Utbildning är en rättighet
            i Sverige och skolan ska agera förebyggande och därmed motverka
            undertryckandet av mänskliga rättigheter. I skolan ska elever
            som misstänks vara utsatta för hedersrelaterat våld kunna fångas
            upp och få stöd av skolpersonal som har kunskap om vilka signaler
            de ska vara uppmärksamma på.
          </p>
          <p xml:id="i-5jASY8pVXHSiNPGguVGePr">
            I Ungdomsstyrelsens skrift Gift mot sin vilja från 2009 uppskattas
            att omkring 70 000 unga mellan 16 och 25 år upplever att de inte
            fritt kan välja vem de ska gifta sig med. Det innebär 12 elever
            per gymnasieklass. Även personal från grundskolor har berättat
            att barn och ungdomar på mellan- och högstadiet blir bortgifta
            (SOU 2008 Rosengård). Både flickor och pojkar utsätts för tvångsgifte
            men det är främst flickor och unga kvinnor som tvingas in i ett
            ofrivilligt äktenskap. I skolan blir det som mest tydligt inför
            sommarloven då vissa elever som ska resa på semester till föräldrarnas
            hemland börjar bli oroliga. Några vet att de kommer att giftas
            bort. För andra kommer det som en överraskning. Men även efter
            sommarloven blir det tydligt då elever inte kommer tillbaka till
            klassen vid terminsstarten eller kanske försvinner mitt under
            terminen. Här skulle skolan kunna vara aktiv i att informera de
            elever som ska till föräldrarnas hemland om hur de kan få hjälp
            om de skulle råka ut för något. Ett intresse från skolans sida
            skulle också göra att elever som är rädda för att bli bortgifta
            skulle söka hjälp.
          </p>
          <p xml:id="i-4WSrD3GNu5qxQthtHMDFSy">
            På ett fåtal av landets 10 300 grund- och gymnasieskolor har
            personalen lärt sig att upptäcka förtrycket och ge stöd åt eleverna.
            Dessa skolor har varit aktiva i att söka pengar från länsstyrelsen
            för olika slags samarbetsprojekt, deltagit i Skolverkets skolledarutbildning
            mot hedersförtryck eller själva sökt hjälp och kunskap från organisationer
            och på så sätt fått utbildning i problematiken. Men många gånger
            blir projekten kortvariga och kunskapen på skolan försvinner då
            den utbildade personalen byter arbetsplats. De skolor som har
            lyckats ta ett helhetsgrepp och som aktivt arbetat mot diskriminering
            och förtryck är få men skulle kunna spela en viktig roll som goda
            exempel för andra skolor.
          </p>
          <p xml:id="i-TVnrUFxiv3EqPawjPjcdFk">
            Ett av skolans uppdrag är att arbeta för en jämlik skola (skollagen).
            Varje skola ska ha en likabehandlingsplan där man visar hur skolan
            både långsiktigt och kortsiktigt arbetar mot kränkningar (skollagen)
            och trakasserier (diskrimineringslagen) av elever. Länsstyrelsen
            i Östergötland som är en av regeringen utsedd nationell koordinator
            för projekt som handlar om hedersförtryck föreslår att skolorna
            ska ha ett tillägg i likabehandlingsplanen som ska innehålla en
            specifik handlingsplan mot hedersrelaterat våld och förtryck.
            Det är ett förslag som vi stödjer. För att ha en levande handlingsplan
            krävs att personalen på varje skola har fått utbildning i antirasism
            och hedersrelaterat våld. Detta är en förutsättning för att flickor
            och pojkar av utländsk härkomst ska få samma tillgång till sina
            individuella och mänskliga rättigheter med hjälp av kunniga och
            utbildade lärare och övrig skolpersonal. Därför vill vi att det
            ska bli obligatoriskt med kurser på lärarhögskolan och att alla
            skolor ska få tillgång till utbildning oavsett om man aktivt söker
            stöd externt.
          </p>
          <p xml:id="i-XpDvwh9V1W6qHjVoAee5pH">
            Skolan behöver tydliga direktiv och stöd i hur de ska upptäcka
            och hantera elever utsatta för hedersrelaterat våld och förtryck
            och tvångsgifte. Majoriteten av landets 10 300 skolor har ingen
            eller lite utbildning om hur man upptäcker och hanterar de utsatta
            eleverna.
          </p>
          <p xml:id="i-9URUvxpXDCfAsazo2rAd3n">
            Vårt förslag är att varje skola ska ha en handlingsplan om och
            utbildning i hur den ska hantera hedersrelaterat våld.
          </p>
          <p xml:id="i-YZR2KsKRwALeCTEyAemRhH">
            Detta vill vi att regeringen tillkännager.
          </p>
          <p xml:id="i-mFhjspCvvkvGAHeMt46rr">
            Vi menar också att det bör bli obligatoriskt med kurser om hedersrelaterat
            våld och förtryck på lärarhögskolorna.
          </p>
          <p xml:id="i-4B6NUM9kKhZyp1jkyCTKFJ">
            Detta vill vi att regeringen tillkännager.
          </p>
          <p xml:id="i-SKx6fEJ74yM3WBbygzyhAN">
            Ett särskilt problem när det gäller hedersrelaterat förtryck
            är hur man i de svenska skolorna följer upp och kontrollerar undervisningen
            och andra förhållanden i friskolor som drivs av religiösa organisationer.
            Några av dem drivs och stöds av religiösa organisationer med säte
            i andra länder där klansamhällets hierarkiska system och kvinnoförtryckande
            strukturer är dominerande och rättfärdigas av förhärskande religiösa
            föreställningar. Här föreligger en uppenbar motsättning mellan
            vad religionen föreskriver och vad som stadgas i FN:s konvention
            om mänskliga rättigheter samt FN:s konvention om kvinnans och
            barnets rättigheter. Detta vill vi att regeringen tillkännager.
          </p>
        </div>
        <div xml:id="i-HnJjD3LGebgMiQzeA2WYtu" type="signatureBlock">
          <list xml:id="i-Y5gaqRdcvqpdNWN9sRFn1B">
            <item xml:id="i-VEMQJHe38Lk5iYZGC5HeF6" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-HuM66woadPrgvxSsEYjDYr" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-Bz7jRbzukdeTcWfYLpo9ou" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-6MSwd6Jqz5DgXiQCPfPPeX" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-VpG51H4UaiGBh5bAjWU2Gd" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
            <item xml:id="i-WwGmpbkHkKE2F7bAVEYssZ" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
          </list>
        </div>
      </div>
    </body>
  </text>
</TEI>
