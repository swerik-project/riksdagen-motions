<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00061">
  <teiHeader>
    <fileDesc>
      <titleStmt>
        <title>med anledning av prop. 2013/14:127 Nya åtgärder som kan genomföras utan krav på bygglov</title>
        <author corresp="i-548HUVvKe8n48M3pQmFeUC">av Amineh Kakabaveh m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:127 Nya åtgärder som kan genomföras utan krav på bygglov</title>
          <idno type="rdwebb">H102XV61</idno>
          <rs type="number">V61</rs>
          <ref type="dokument_url_text">http://data.riksdagen.se/dokument/H102XV61/text</ref>
          <ref type="dokument_url_html">http://data.riksdagen.se/dokument/H102XV61</ref>
          <ref type="dokumentstatus_url_xml">http://data.riksdagen.se/dokumentstatus/H102XV61</ref>
          <ref type="doc">http://data.riksdagen.se/fil/FDFF31AA-74DE-4C85-A195-E6BC4EE26943</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HAwQ6EW8BMFA3JZq99tDk9" type="basedOn"/>
        <correspContext corresp="i-HAwQ6EW8BMFA3JZq99tDk9">
          <ref>Proposition 2013/14:127</ref>
        </correspContext>
        <correspAction xml:id="i-UXYMsCxoMhomoBoAXUyELL" type="signed"/>
        <correspContext corresp="i-UXYMsCxoMhomoBoAXUyELL">
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-8AFR4WV9iGKjihRArME66C" type="submission">
          <date when="2014-04-09"/>
        </correspAction>
        <correspAction xml:id="i-Fs9cCa4H1SjnCaPxgkbdXh" type="transfer">
          <date when="2014-04-09"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WBo6kNkJhHTkDgAK8WpHiU" type="motHeader"/>
      <div xml:id="i-FA14FHpzRhZ2xfsMNYrPij" type="motBody">
        <div xml:id="i-SkGYsFfdBiBzzZ8ujSPRjd" type="motProposal" subtype="förslag">
          <head xml:id="i-CknuvpnFFcpSt6nbBubdVm">
            Förslag till riksdagsbeslut
          </head>
          <p xml:id="i-UjZgx1VC6R53NaNT9SAqat">
            Riksdagen avslår proposition 2013/14:127 Nya åtgärder som kan
            genomföras utan krav på bygglov.
          </p>
        </div>
        <div xml:id="i-2gnqEh39gxcS1yJGJC82Y7" type="motContent">
          <head xml:id="i-HA7iEmcSko6Vm8VWVKp6CV" type="h1">
            Propositionens innehåll
          </head>
          <p xml:id="i-HnhL8VZzBzTmT1mrKvno8S">
            I propositionen föreslås ändringar i plan- och bygglagen (PBL)
            som i korthet innebär att antalet åtgärder som ska kunna vidtas
            utan krav på bygglov utökas. Större komplementbyggnader och mindre
            bostäder på sammanlagt 25 kvadratmeter ska kunna uppföras. En-
            och tvåbostadshus kunna byggas till med högst 15 kvadratmeter.
            Även enbostadshus ska kunna inredas med ytterligare en bostad.
          </p>
          <head xml:id="i-U7dLo3R8xAvuWTS4qSMyD9" type="h1">
            Ytterligare ett förslag som inte löser bostadsbristen
          </head>
          <p xml:id="i-MnjtJBxCJV3DmVpFvygC24">
            Det råder i dag en akut bostadsbrist i stora delar av Sverige,
            inte minst i storstadsregionerna. Enligt Boverket bedömer 126
            av landets kommuner att de har brist på bostäder. Bostadsbristen
            innebär att trångboddhet och otrygghet breder ut sig. Följden
            blir att människors livssituation försvåras, att deras drömmar
            och frihet inskränks. Även arbetsmarknadens funktionssätt påverkas
            när människor tvingas tacka nej till arbeten för att de saknar
            bostad.
          </p>
          <p xml:id="i-DnwwZRoTZejoGLieXM7ZWD">
            Särskilt stor är avsaknaden av hyresrätter. Den extrema och växande
            bristen på hyresrätter drabbar främst – men inte bara – dem som
            inte är etablerade på bostadsmarknaden, t.ex. ungdomar. Enligt
            Hyresgästföreningen är andelen unga mellan 20 och 27 år som bor
            i egen bostad, dvs. bostadsrätt, eget hus eller hyresrätt med
            förstahandskontrakt 51 procent. Nästan var fjärde ung vuxen bor
            hemma hos föräldrarna och drygt 25 000 unga vuxna bor i dag kvar
            hos sina föräldrar trots att de har fått egna barn. Ofta efterfrågar
            ungdomar hyresrätter med rimliga hyresnivåer.
          </p>
          <p xml:id="i-EMatYjDHenZGuufzpuLT3t">
            Det har länge varit uppenbart att regeringen står handfallen
            inför det stora samhällsproblem som bostadsbristen i dag utgör.
            Den hittillsvarande politiken har främst fokuserat på att skapa
            fler andrahandsboenden genom att göra det mer lönsamt för den
            som äger sin bostad att hyra ut. Även den här propositionens förslag
            följer i delar den traditionen väl.
          </p>
          <p xml:id="i-5BTPXkBQU9L5ytayixyAMV">
            I propositionen föreslås bl.a. att det vi i dag känner som friggebodar
            ska få vara 25 kvadratmeter stora och få högre takhöjd än i dag.
            Den här nya typen av små hus ska kunna användas som bostäder.
            Regeringen anför i propositionen att möjligheten att skapa bostäder
            i dessa större friggebodar skulle utgöra ett värdefullt tillskott
            på en ansträngd bostadsmarknad. Dessa bostäder, skriver man på
            annan plats i propositionen, skulle i första hand innebära en
            avlastning för unga och studenter. På samma sätt så menar man
            att ett annat av propositionens förslag, nämligen möjligheten
            att inreda ytterligare en bostad i en villa ska få göras utan
            krav på bygglov, svarar mot problemet att det finns brist på små
            bostäder för unga och studenter.
          </p>
          <p xml:id="i-Xm2unEMMsUYSePSEBa5nVM">
            Vänsterpartiet är mycket kritiskt till propositionens förslag.
            Detta av flera skäl. För det första löser inte detta bostadsbristen,
            varken generellt eller för unga människor. Finansminister Anders
            Borg sade i en intervju i Expressen 1 att förslaget att inreda
            friggebodar till bostäder skulle kunna ge 15 000 bostäder. Även
            om detta finansministerns önsketänkande skulle bli verklighet
            så är behovet av bostäder långt mycket större än så. Nästan 290
            000 unga vuxna saknar i dag ett eget boende.
          </p>
          <p xml:id="i-QMnKbu1bZgZCvj4Cz4oKFL">
            Ett annat skäl gäller den typ av bostäder som regeringen vill
            skapa med det här förslaget och därmed hur man menar att landets
            unga vuxna ska bo. Förslagen innebär att man ska kunna hyra en
            bostad på någon annans villatomt eller i en del av någon annans
            villa. Att hyra en friggebod av en annan privatperson innebär
            ett boende utan besittningsskydd, eller med andra ord ett otryggt
            boende. Hyressättningen omfattas i dessa fall också av lagen om
            privatuthyrning av bostäder, vilket innebär att hyran tillåts
            vara högre än vad bruksvärdessystemet tillåter. Regeringen har
            med andra ord lagt ytterligare ett förslag som gör det mer lönsamt
            för den som äger sin bostad att hyra ut och därmed tjäna pengar
            på bostadsbristen, och osäkrare för hyresgästen.
          </p>
          <p xml:id="i-9Z8G8Y8oy6YYMfCFaWCTZP">
            Vänsterpartiets syn på bostaden skiljer sig från regeringens.
            Vi menar att bostad är en social rättighet. Därmed blir också
            bostadsbristen ett problem som politiken kan och bör ta ett aktivt
            ansvar för att lösa, inte en fråga för marknaden. Landets unga
            måste ges möjlighet att kunna planera sin framtid, flytta hemifrån
            och på riktigt påbörja sina vuxenliv. För att uppnå detta behövs
            inte fler friggebodar. Det är i stället avgörande att det finns
            tillgång till billiga hyresrätter framför allt på orter där bostadsbristen
            är stor. Vänsterpartiet föreslår flera åtgärder för att få fart
            på byggandet och stärka hyresgästernas rättigheter. Vi vill bl.a.
            införa ett statligt investeringsstöd för att stimulera ökat bostadsbyggande
            med inriktning mot miljövänliga och tillgängliga hyresrätter med
            rimliga hyror.
          </p>
          <head xml:id="i-PgvQw5T1pc1zpPpacK51Jt" type="h1">
            Ett dåligt berett förslag
          </head>
          <p xml:id="i-HRRRVvG92o4MM8EGMvsRHW">
            Även ur ett samhällsplaneringsperspektiv har propositionens förslag
            stora brister. Liksom remissinstanser har påpekat så innebär propositionens
            förslag att detaljplanens funktion riskerar att undergrävas. På
            ett mer övergripande och principiellt plan betyder det att möjligheten
            till planering och demokratisk styrning av bebyggelseutvecklingen
            försvagas. Det allmänna intresset får ge vika för enskilda villaägares.
            I avvägningen mellan den enskilde husägarens frihetsgrad – som
            regeringen kallar det – och vårt gemensamma samhälleliga behov
            av förutsägbarhet i planeringen, väljer regeringen det förra.
            Vänsterpartiet menar i stället att de åtgärder som föreslås inte
            medför så mycket positivt mervärde, varken för villaägare, potentiella
            hyresgäster eller för samhället i stort, att det kan motivera
            den inskränkning av medborgerligt och demokratiskt inflytande
            som lagförslaget faktiskt ger upphov till.
          </p>
          <p xml:id="i-B1NveGRqKAmx81H5e65e4h">
            Inte bara remissinstanserna utan även lagrådet har riktat skarp
            och allvarlig kritik mot regeringens lagförslag. Det gäller såväl
            ärendets beredning där lagrådet menar att remissinstanserna i
            vissa fall fått så kort tid på sig att beredningen inte kan sägas
            leva upp till de krav som ställs i regeringsformen. Lagrådet gör
            bedömningen att detta skäl i sig är tillräckligt för lagrådsremissens
            förslag inte kan ligga till grund för lagstiftning. Dessutom menar
            lagrådet att regeringens förslag har så allvarliga brister i sak
            att en ordentlig konsekvensanalys, inte minst av den nya lagstiftningens
            förhållande till detaljplanens funktion, måste göras.
          </p>
          <p xml:id="i-2fp92MXHR8W4D1q22TewML">
            Den kanske allvarligaste kritiken handlar dock om att lagförslaget
            innebär en inskränkning av grannars möjlighet att påverka omgivningen
            eftersom deras möjlighet att överklaga bygglovet och därigenom
            hindra byggnadsverk som orsakar olägenheter helt tas bort. Lagrådet
            menar att detta förslag går emot rättspraxis, och att det inte
            är utrett om det står i strid med egendomsskyddet i Europakonventionen
            om mänskliga rättigheter. Sammantaget finns det alltså stora allvarliga
            brister i lagrådsremissen som föregått propositionen. De mycket
            små förändringar som regeringen har gjort med anledning av lagrådets
            kritik ändrar inte detta.
          </p>
          <p xml:id="i-YaetzLoCzeZwHUVKecnjmc">
            Riksdagen bör enligt vad som anförts ovan avslå regeringens proposition
            2013/14:127 Nya åtgärder som kan genomföras utan krav på bygglov.
            Detta bör riksdagen besluta.
          </p>
        </div>
        <div xml:id="i-F43bhHVNcFD2THCz7HwyR3" type="signatureBlock">
          <list xml:id="i-8oCKf7ds514eE2kxtANMxC">
            <item xml:id="i-MGVGVF2M5yjQTp8AAKDHX5" type="signature">
              Amineh Kakabaveh (V)
            </item>
            <item xml:id="i-Rh4ZJ91LfyeerJneYhc73R" type="signature">
              Bengt Berg (V)
            </item>
            <item xml:id="i-Qg6p3qv9ZtebjL8udhWfQ3" type="signature">
              Marianne Berg (V)
            </item>
            <item xml:id="i-Nwcz8BZhW8DWE9TVq5JqkY" type="signature">
              Lars Ohly (V)
            </item>
            <item xml:id="i-XDLwUGaQcy9E9a412wFaJ5" type="signature">
              Eva Olofsson (V)
            </item>
            <item xml:id="i-TrBA39v2woBKTq4LRBKrpk" type="signature">
              Lena Olsson (V)
            </item>
            <item xml:id="i-TdYrnjqn1fonEtqNLt2X7H" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
