<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__397/mot_1947__ak__397-001.pdf"/>
      <div type="motHeader" xml:id="i-59cVG28cUHJ57CmcEJkW15">
        <div type="motTitle" xml:id="i-Ak2ZN2bVs28bjN8uibEp46"/>
        <div type="motSubmissionInfo" xml:id="i-SgRfTTLbTXcqoR32ucgR4F"/>
      </div>
      <div type="motBody" xml:id="i-JgGvRybBpRFTGgne5NUj4h">
        <div xml:id="i-GDNHM6yD86bpyzBtSb1tDG">
          <p xml:id="i-MMvutMrZVmNrZWZd5ZP1qu">
            Motioner i Andra kammaren, nr 397. 11
          </p>
          <p xml:id="i-PvWxmtwGdbXim63Y4cRynF">
            Nr 397.
          </p>
          <p xml:id="i-2F1gYHdRCdRhQ5k28HWeRv">
            Av herr Karlsson i Stuvsta m. fl., i anledning av Kungl. Maj:ts
            proposition, nr 78, med förslag till lag om uppsikt å jordbruk
            m. m.
          </p>
          <p xml:id="i-KZdqhKxk1Fy7A8iBCW9mB9">
            Det ursprungliga motivet till lagstiftning mot vanhävd i vårt
            land var de norrländska trävarubolagens förstörelse av jordbrukshemman
            som förvär- vats under baggböleriets tid. Dessa hemman hade förvärvats
            för skogens skull. För upprätthållande av jordbruksdriften å dessa
            saknade bolagen varje intresse, därest inte utarrendering av bolagshemmans
            odlade jord i en bygd var en förutsättning för att där kvarhålla
            så stor bofast befolk- ning som var önskvärd med hänsyn till skogsbrukets
            behov av arbetskraft. På grund av den då i allmänhet rikliga tillgången
            på arbetskraft var detta bolagens intresse för jordbruksdriftens
            upprätthållande inte alltid tillfin- nandes. Jordbruksdöden följde
            mångenstädes i baggböleriets spår. Genom den norrländska uppsiktslagen,
            som tillkom 1909, sökte lagstiftarna att i någon mån stävja denna
            utveckling. Den begränsade i någon mån bolagens rätt att nedlägga
            jord och låta byggnader förfalla. Som ett komple- ment till den
            samtidigt av riksdagen antagna norrländska arrendelagen blev den
            till viss fördel för de norrländska bolagsarrendatorerna, som
            dess- förinnan varit helt utlämnade åt bolagens godtycke. Att
            nedläggandet av jordbruk inte längre fick ske obehindrat påverkade
            givetvis arrendatorer- nas möjligheter att ernå rimligare arrendevillkor.
            Genom 1927 års uppsiktslag utvidgades denna lagstiftning till
            att gälla hela riket i fråga om brukningsdelar som ägdes av bolag,
            ekonomiska för- eningar eller enskilda skogsspekulanter. Denna
            lag, som tillsvidare satts ur kraft genom 1942 års vanhävdslagstiftning,
            stadgar lagligt ingripande i det fall jordbruket så vanskötes,
            att dess vidmakthållande äventyras, eller där nödiga byggnader
            bortföras eller lämnas utan underhåll. Från denna regel göres
            endast två undantag. Dels tillåtes nedläggande av jordbruk å äga,
            som på grund av sin naturliga beskaffenhet eller annan omständighet
            måste anses alldeles olämplig för jordbruk. Vidare tillåtes bortförande
            eller lämnande utan underhåll av byggnad, som blivit obehövlig
            genom samman- slagning av brukningsdelar, såvida brukningsdelarna
            äro sådana till be- skaffenhet och omfattning, att först genom
            deras sammanslagning upp- kommer jordbruk, därav brukaren kan
            erhålla sin huvudsakliga bärgning.
          </p>
          <pb facs="riksdagen-motions-pdf/data/1947/mot_1947__ak__397/mot_1947__ak__397-002.pdf"/>
          <p xml:id="i-UZ8jsk8VciueCa71QdUrpX">
            12 Motioner i Andra kammaren, nr 397.
          </p>
          <p xml:id="i-HAHYjUYo1dfdUvVwYPNd1u">
            Även om denna uppsiktslagstiftning av år 1909 och 1927 icke var
            ett i allo tillfredsställande instrument gentemot bolagens framfart
            har den dock, jämsides med motsvarande arrendelagstiftning, spelat
            en icke oväsentlig roll för att värna svensk åkerjord och dess
            brukare mot storkapitalistiska intressen. 1942 års vanhävdslag
            tillkom av andra motiv. Det ansträngda försörj- ningsläget påkallade
            åtgärder för att all användbar åkerjord skulle hållas i hävd,
            varför lagstiftningen också utsträcktes att gälla alla jordbruk
            i landet. Genom att 1927 års uppsiktslag samtidigt sattes ur kraft
            blev upp- siktslagstiftningens udd icke längre riktad mot bolag,
            ekonomiska för- eningar och liknande jordägare, som äga jord av
            annan anledning än att driva jordbruk, utan mot vanhävd som sådan.
            Genom 1942 års lagstiftning ändrades också vanhävdsbegreppet i
            väsent- lig mån. Visserligen skärptes bestämmelserna mot vanlig
            vanhävd av jord, men samtidigt uppmjukades högst avsevärt bestämmelserna
            om rätt att nedlägga jord och rätt att bortföra eller lämna utan
            underhåll byggnader i samband med sammanläggning av jordbruk,
            vilka uppmjukningar otvivel- aktigt varit till fördel för bolag
            och andra större jordägare. Det genom Kungl. Maj:ts proposition
            nr 78 framlagda förslaget till Lag om uppsikt å jordbruk, bygger
            i allt väsentligt på 1942 års lagstiftning. Det innebär i sak
            förslag om att göra denna permanent och samtidigt definitivt avskaffa
            all speciell lagstiftning för de slag av jordbruk, som uppsikts-
            lagstiftningen ursprungligen omfattade. Föreliggande lagstiftningsförslag
            synes oss betänkligt i flera avseenden. Främst gäller detta formuleringen
            av vanhävdsbegreppet i fråga om rätt att nedlägga jord och bortföra
            byggnader eller lämna dem utan underhåll. Enligt $ 2 tillåtes
            nedläggande av jordbruk »om med hänsyn till jordens naturliga
            beskaffenhet och belägenhet samt övriga omständigheter, det måste
            anses olämpligt att där driva varaktigt jordbruk». Denna formulering
            företer en avsevärd skillnad jämförd med 1927 års uppsiktslag
            och ger bolag och liknande kategorier av jordägare vidsträckta
            möjligheter att nedlägga av dem ägda brukningsdelar. Talrika rapporter,
            särskilt från Norrland, vittna om att bolag och lik- nande jordägare
            utnyttjat motsvarande bestämmelse i 1942 års vanhävdslag för att
            i betydande omfattning nedlägga brukningsdelar. Genom bristfälligt
            underhåll av byggnader tvingar man arrendatorer att flytta och
            avskräcker andra att komma i stället. En annan metod är att icke
            skaffa vederbörande arrendator skogsarbete i orten, varför denne
            tvingas ta sådant på annat håll. På grund av att skogen skilts
            från jordbruket är skogsarbete en förut- sättning för att kunna
            vara kvar vid jordbruket och då sådant inte an- skaffas i grannskapet
            tröttnar vederbörande arrendator och flyttar. En ledande kommunalman
            i Ramsjö socken i Hälsingland skildrar på detta
          </p>
          <pb facs="riksdagen-motions-pdf/data/1947/mot_1947__ak__397/mot_1947__ak__397-003.pdf"/>
          <p xml:id="i-7poDBHua4XpjNa8TCfM4Mq">
            Motioner i Andra kammaren, nr 397. 13
          </p>
          <p xml:id="i-APykJiRa7bPQJGx428KvEr">
            sätt hur bolagen lyckas bli utan arrendatorer för att sedan kunna
            framställa saken så som om ingen vill vara kvar på gårdarna, och
            med hänsyn till deras »belägenhet» yrkar och erhåller man sedan
            jordbrukskommissionens tillstånd att nedlägga jordbruket. Vi anse
            nödvändigt att ändra denna del av vanhävdsbegreppets bestäm- ning
            i föreliggande förslag så att detta erhåller en snävare och mera
            be- stämd formulering. Alternativt kan tänkas införandet av en
            särskild uppsiktslagstiftning beträffande brukningsdelar tillhörande
            bolag eller lik- nande jordägare i anslutning iill de sociala
            bestämmelserna i gällande arrendelag. För här nämnda kategori
            av jordägare bör dessutom, enligt vår mening, den bestämmelsen
            införas, att i första hand arrendator och i sista hand staten
            skall erhålla rätt till tvångsinlösen av sådan bruknings- del
            med tillhörande skog, som jordägare av denna kategori vill lägga
            ned, och att först sedan såväl den senaste arrendatorn som staten
            frånträtt sin rätt till tvångsinlösen tillstånd må kunna beviljas
            att nedlägga bruknings- delens jordbruk. Detta nödvändiggör även
            en förändring i föreliggande förslag till lag om tvångsinlösen
            av vanhävdad jordbruksegendom. Vi anse vidare, att vanhävdslagstiftningens
            tillämpningsområde bör ut- sträckas till att gälla jordbruk med
            minst 1 ha jord. Departementschefens motivering för att höja denna
            gräns till 2 ha finna vi icke övertygande. Vi anse vad 1944 års
            vanhävdsutredning framhållit till denna punkt, på tal om småhemman
            i Norrland och Bergslagen, vara ett starkt skäl för denna vår
            inställning: »I förevarande sammanhang böra också beaktas de särskilda
            förhållan- den, som äro rådande i landets skogsbygder och i all
            synnerhet i Norrland, Dalarna och Värmland. I dessa landsdelar,
            där ej blott skogen utan även den odlade jorden i stor omfattning
            äges av trävarubolag eller enskilda skogsspekulanter, förekomma
            åtskilliga jordbruk, som visserligen innehålla odlad jord endast
            till en vidd mellan ett och två hektar men till vilka också höra
            betydande arealer naturlig ängs- och slåttermark. På dylika jordbruk
            hålles i allmänhet på grund av den existerande tillgången på foder
            och bete en ej obetydligt större kreatursbesättning än som står
            i proportion till den odlade jordens vidd. Att på grund härav
            dessa jordbruk äro av vikt för folkförsörjningen är uppenbart,
            vilket förhållande för övrigt framstår så mycket tydligare, som
            ju i de trakter, där de förekomma, jordbruksjorden är ringa, till
            omfattningen och icke giver möjlighet till frambringande av för
            ortsbefolkningen tillräckliga jordbruksprodukter. Det synes obestridligt
            att de nu avsedda jordbruken i allmänhet — ej minst ur beredskapssynpunkt
            — böra bibehållas vid full hävd såvitt angår både jord och byggnader.
            Det skulle emellertid vara att befara att, därest de- samma avskures
            från det skydd som uppsiktslagstiftningen innebär, det i alltför
            många fall skulle inträffa att ägaren till dem, d. v. s. trävarubolagen
            eller skogsspekulanterna, särskilt på grund av de höga byggnadskostna-
            derna funne med sin fördel förenligt att nedlägga jordbruken och
            låta skogen tränga in på dem. Om också de omnämnda jordbruken
            så länge de bibehållas i allmänhet innehavas på arrende av skogsarbetare,
            föreligger
          </p>
          <pb facs="riksdagen-motions-pdf/data/1947/mot_1947__ak__397/mot_1947__ak__397-004.pdf"/>
          <p xml:id="i-7Qpp5hym8tC7rYqtyB6qBw">
            14 Motioner i Andra kammaren, nr 397.
          </p>
          <p xml:id="i-26jrETUmgC95NYr24Dz3T2">
            dock på grund av den gällande arrendelagstiftningen numera icke
            något tvång för arrendatorerna att ägna sin från jordbruket lediga
            tid åt skogs- arbete just åt ägarna av den jord de bruka. Något
            större intresse att uppe- hålla jordbruken i fråga kan förty icke
            väntas vara till finnandes hos jord- ägarna». Vår andra invändning
            mot vanhävdsbegreppets utformning i föreliggande förslag gäller
            rätten alt bortföra byggnader eller lämna dem utan underhåll till
            följd av brukningsdels sammanläggning med annan. Innebörden av
            andra stycket i $ 2 i föreliggande förslag är svår att tyda på
            grund av den för lagtext orimligt allmänna formuleringen. Av departementschefens
            motivering till detta stycke framgår likväl att uttrycket &gt;sammanslagning
            av brukningsdelar, som står i överensstämmelse med en ändamålsenlig
            planläggning av jordbruket i orten», skall tolkas på ungefär samma
            sätt som bestämmelsen i gällande lag enligt vilken sammanslagning
            av bruk- ningsdelar må godkännas »om någon av de i sammanslagningen
            ingående brukningsdelarna är av sådan beskaffenhet eller omfattning,
            att brukaren därav icke kan erhålla sin huvudsakliga bärgning,
            och det ej kan anses förmånligare för jordbrukets bedrivande i
            orten, att denna brukningsdel tages i anspråk för annan sammanslagning
            av brukningsdelar». Detta inne- bär sålunda, att mindre utgårdar
            av arrendetyp må kunna inkorporeras med huvudgård, vilket i stor
            utsträckning ägt rum under senare år, eller sammanslås med andra
            till större jordbruk. I motion i anledning av Kungl. Maj:ts proposition
            nr 75 ha vi motiverat vår inställning till linjen om sammanslagning
            av mindre brukningsenheter som en linje för jordbrukets rationalisering
            i vårt land, varför vi härvidlag hänvisa till denna. Här må endast
            tilläggas att vi icke kunna ansluta oss till en formulering som
            ger jordägare rätt att jaga i väg arrendatorer och slippa ifrån
            lagstadgad byggnadsskyldighet under sken av att genom sam- manläggning
            av mindre arrendeställen åstadkomma »en ändamålsenlig planläggning
            av jordbruket i orten». Även om de föreslagna uppsiktsorga- nen,
            lantbruksnämnderna, förutsättas skola erhålla ett reglerande infly-
            tande härvidlag, anse vi likväl detta innebära för arrendatorernas
            vidkom- mande ett genomförande av sammanslagningslinjen med tvångsmedel.
            Vi föreslå, att en dylik utveckling förhindras genom en sådan
            ändring av nämnda stycke i $ 2 i föreliggande förslag till Lag
            om uppsikt å Jordbruk att mindre utarrenderade brukningsdelar,
            tillhörande ägare av huvudgård eller bolag och med dem likställda
            jordägare, icke må kunna sammanläggas med mindre arrendator icke
            i fortsättningen vill hävda sin optionsrätt, varigenom arrendatorer
            av denna kategori skulle erhålla vissa möjligheter att själva
            ha ett visst inflytande, liksom andra jordbrukare, på sammanläggningen
            av brukningsenheter som de för närvarande bruka. Med hänvisning
            till vad ovan framhållits hemställa vi,
          </p>
          <pb facs="riksdagen-motions-pdf/data/1947/mot_1947__ak__397/mot_1947__ak__397-005.pdf"/>
          <p xml:id="i-APDmyfvDGHJVAUi7R29zKs">
            Motioner i Andra kammaren, nr 397. 15
          </p>
          <p xml:id="i-HythRpmR6LrcQ4zAuiwTA">
            att riksdagen, i anledning av Kungl. Maj:ts proposition nr 78,
            måtte besluta att i föreliggande förslag till Lag om uppsikt å
            jordbruk och förslag till Lag om tvångsinlösen av vanhävdad jord-
            bruksegendom vidtaga de ändringar, som betingas av ovan motiverade
            förslag, samt att särskilda utskottet måtte utarbeta härför erforderlig
            lagtext.
          </p>
          <p xml:id="i-NSfEmu5PEZrESvsSPACjHW">
            Stockholm i april 1947. Erik Karlsson. Helmer Holmberg. Gunnar
            Dahlgren. Gunnar Adolfsson. Harald Johanson. Axel Nordström.
          </p>
          <p xml:id="i-5bvRAGx9ooZ2nC9Rp1JhEj">
            O. F. Persson. Gösta Kempe.
          </p>
        </div>
      </div>
    </body>
  </text>
</TEI>
