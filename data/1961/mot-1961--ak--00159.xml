<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00159">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__159/mot_1961__ak__159-001.pdf"/>
      <fw xml:id="i-Tu4wgGVrmTgEATt4jj4TcK">
        2 Motioner i Andra kammaren, nr 159 år 1961
      </fw>
      <div xml:id="i-M8QR11mFzTLhrVyKaQHjf2" type="motHeader">
        <div xml:id="i-UZTnVXPExzmHowJqo5qSjL" type="motTitle"/>
        <div xml:id="i-Ut5kCL5VhDYCTgUcS3wDRs" type="motSubmissionInfo"/>
      </div>
      <div xml:id="i-AWQihkBvyoxYUzkLCf9gvT" type="motBody">
        <div xml:id="i-86EjjWZpYb4feJ54AhihCf">
          <p xml:id="i-BE8vMzMG9vvSE42EwibtpX">
            Nr 159
          </p>
          <p xml:id="i-YKPoHhXYpCykyvia9tREs8">
            Av herr Regnéll m. fl., om inrättande av vissa befattningar vid
            de Juridiska fakulteterna.
          </p>
          <p xml:id="i-8zVqW9HRQ4vuDLrCGyhV6E">
            (Lika lydande med motion nr 116 i Första kammaren)
          </p>
          <p xml:id="i-5FJ5waatqtCRaB89bxwF1Z">
            Nödvändigheten av en fortgående utbyggnad av universitetens och
            hög- skolornas resurser för undervisning och forskning har med
            önskvärd tyd- lighet framhållits såväl av 1955 års universitetsutredning
            — i betänkandena nr 1, Den akademiska undervisningen, forskarrekryteringen,
            samt nr 5, Forskningens villkor och behov — som av Kungl. Maj:t
            i bl. a. propositio- nerna nr 104/1958 och 105/1959. Riksdagen
            har också under de senaste åren fattat beslut som avse en betydande
            utbyggnad av organisationen inom om- rådet för högre utbildning.
            För de juridiska fakulteternas del fattades i anledning av Kungl.
            Maj:ts proposition nr 86/1957 angående omläggning av den juridiska
            och samhälls- vetenskapliga utbildningen beslut av riksdagen om
            en viss förstärkning av personalorganisationen vid nämnda fakulteter.
            Denna förstärkning var mo- tiverad av utbildningsreformen och
            syftade icke till att tillgodose forsk- ningens behov. I det fortsatta
            arbetet på en allmän universitetsreform, som tagit till sikte
            att ge de hastigt växande studentkullarna möjlighet till fort-
            satt utbildning, ha de juridiska fakulteternas problem i fråga
            om tillräckliga resurser för undervisning och forskning kommit
            i bakgrunden. Det bör sär- skilt framhållas, att den för andra
            fakulteter accepterade principen om auto- matik i förhållandet
            mellan studentantal och undervisningsresurser icke för- klarats
            tillämplig för de juridiska fakulteterna, oaktat bestämda yrkanden
            härom framställts från skilda håll. I fråga om forskningsresurserna
            ha för- slagen varit mycket begränsade och det praktiska resultatet
            av reformarbe- tet närmast obetydligt. Det kan i detta sammanhang
            bortses från den av universitetsutredningen i dess sjätte betänkande
            framförda tanken på en fjärde juridisk fakultet såsom en avlägsen
            möjlighet. I statsverkspropositionen, åttonde huvudtiteln, har
            för de juridiska fakul- teterna föreslagits den personalförstärkning
            som enligt 1957 års beslut sam- manhänger med slutfasen i juristutbildningsreformens
            genomförande. Sam- tidigt hänvisas, för tillgodoseende av det
            omedelbara undervisningsbehov som kan föranledas av ett ökat studentantal,
            till det ävenledes föreslagna anslaget till extra utgifter vid
            universitet och högskolor. Av universitets- kanslern framförda
            förslag till anslagsäskanden, syftande till en betydande utvidgning
            av de juridiska fakulteternas personalorganisation, ha genom detta
            ställningstagande lämnats utan avseende. Som skäl för ståndpunkten
          </p>
          <pb facs="riksdagen-motions-pdf/data/1961/mot_1961__ak__159/mot_1961__ak__159-002.pdf"/>
          <fw xml:id="i-KE3kpMT6Nb1aDdoNvG9KUk">
            Motioner i Andra kammaren, nr 159 år 1961 3
          </fw>
          <p xml:id="i-VM5LeeujsjsTPybP2Au7PA">
            har departementschefen i en allmän motivering till avlöningsäskandena
            gjort vissa generella uttalanden; det hänvisas särskilt till principen
            om auto- matik och till en möjlighet att uppnå förbättring genom
            omfördelning av redan tillgängliga resurser efter verkliga behov.
            Uttalandena ha av allt att döma icke direkt relevans för de juridiska
            fakulteterna. Automatiken har som nyss nämnts ej accepterats i
            fråga om dessa fakulteter, liksom möjlig- heten till en förbättring
            för de juridiska fakulteterna på andra fakulteters bekostnad måste
            anses utesluten i en tid då upprustningsintresset starkt koncentrerar
            sig till andra utbildningslinjer, främst de ekonomiska och tekniska.
            Situationen är för de juridiska fakulteterna så mycket allvarligare,
            som vissa omständigheter, främst den kraftigt ökade tillströmningen
            av stude- rande, förta upprustningen enligt 1957 års beslut dess
            väsentliga effekt. Det måste ihågkommas, att den allmänna universitetsupprustning,
            som på grundval av förslag av 1945 års universitetsberedning ägde
            rum i slutet av 1940-talet, lämnade de juridiska fakulteterna
            i stort sett orörda. Vidare kan erinras om att undervisningsbehovet,
            sådant det beräknats som grundval för 1957 års beslut, till väsentlig
            del avsågs bli tillgodosett genom undervis- ning av praktiker
            och sålunda endast delvis motsvarades av till fakulteterna knutna
            lärarbefattningar. Vad särskilt angår det ökade antalet studerande
            vid fakulteterna kan kon- stateras att utgångsläget för en beräkning
            av undervisningskrafterna blivit ett helt nytt till följd av de
            senaste årens utveckling. 1957 års beslut byggde på den antagna
            förutsättningen, att antalet studerande vid fakulteterna skulle
            förbli i stort sett oförändrat i jämförelse med tidigare år och
            att det årligen skulle avläggas omkring 235 juris kandidatexamina
            och 60 juris politices magisterexamina. Den faktiska utvecklingen
            i fråga om student- antalet har haft omedelbara konsekvenser för
            tillströmningen till de juri- diska fakulteterna. Antalet godkända
            i propedeutiska kursen har sålunda undergått en synnerligen kraftig
            ökning fr. o. m. läsåret 1957/58. Det finns all anledning att
            antaga, att ökningen kommer att fortsätta.
          </p>
          <p xml:id="i-JWA5f63vqpiZcoSwv3tVAw">
            Antalet godkända i prop. kurs för jur. kand. och jur. pol. mag.!
            säså äsår Uppsala Lund Stockholm | Summa 1952/1953 60 42 104 206
            1953/1954 29 48 95 172 1954/1955 70 64 128 262 1955/1956 61 59
            150 270 1956/1957 60 63 167 290 | 1957/1958 78 99 192 369 | 1958/1959
            114 128 219 461 | 1959/1960 96 153 280 529 I Ht. 1960 102 85 214
            401 |
          </p>
          <p xml:id="i-MYmk3qjX2wK38QDj7TnsPJ">
            1 Fr. o. m. 1959/60 inkl. fil. pol. mag. och, för Stockholm,
            även distriktsåklagar- examen.
          </p>
          <pb facs="riksdagen-motions-pdf/data/1961/mot_1961__ak__159/mot_1961__ak__159-003.pdf"/>
          <fw xml:id="i-25FmDMjFqZXL76dwsSCjeF">
            4 Motioner i Andra kammaren, nr 159 år 1961
          </fw>
          <p xml:id="i-9PbyWxjL73gkzdqVSF5Dsh">
            Endast i ytterst begränsad utsträckning har hänsyn tagits till
            den för de Juridiska fakulteternas del helt förändrade utbildningssituationen.
            Proble- met kan inte utan att utbildningens kvalitet äventyras
            nå sin lösning genom att tillfälliga lärarkrafter anskaffas för
            de extra anslag som kunna stå till buds. I själva verket framstår
            en effektiv förstärkning av den till fakulte- terna fast knutna
            personalen som ofrånkomlig, icke endast med tanke på den framtida
            utvecklingen i fråga om studenttillströmningen, sådan den skisserats
            i universitetsutredningens betänkande nr 6, utan även i betrak-
            tande av att utbildningssituationen satt den juridiska forskningen
            i ett ännu trängre läge än tidigare och ytterligare försvårat
            tillgodoseendet av läro- boksbehovet. Här skall inte föreslås
            någon längre syftande lösning av de problem som föranledas av
            den starkt ökade studenttillströmningen. Inte heller skall föregripas
            resultatet av den utredning som såvitt är be- kant pågår inom
            kanslersämbetet och som syftar till framläggandet av en plan för
            lösning på längre sikt av de frågor som hänga samman med forskar-
            rekryteringen till de juridiska fakulteterna. I stället skall
            — med utgångs- punkt tagen i kanslerns förslag i fråga om juridiska
            fakulteten i Lund — framläggas förslag till personalförstärkning
            av begränsad räckvidd. För- slagen ha en synnerligen hög angelägenhetsgrad
            och kunna icke mötas med beskedet att kompetenta sökande till
            befattningarna icke stå till buds. ? 4. Omedelbart sammanhang
            med det ökade undervisningsbehovet har universitetskanslerns förslag
            om utbyte av befattningen som biträdande lärare i rättskunskap
            vid fakulteten i Lund mot ett universitetslektorat. Genom Kungl.
            Maj:ts i proposition 104/1958 framlagda och av riksdagen härutinnan
            godtagna förslag står fast att befattningarna som biträdande lärare
            vid universiteten successivt skola omvandlas till universitetslektorat;
            ev. kunna forskarassistenttjänster komma i fråga. Något skäl till
            att ifråga- varande befattning skulle undantagas finns veterligen
            icke. Tvärtom är det av skilda anledningar högst angeläget att
            ett utbyte mot universitets- lektorat kommer till stånd. Den ökade
            tillströmningen av studenter har medfört att numera fyra pro-
            pedeutiska kurser i juridik ges varje läsår. Undervisningen omfattar
            till- hopa 280 timmar. Enär en biträdande lärares undervisningsskyldighet
            ej uppgår till mer än 198 timmar för läsår, har det uppstått betydande
            svårig- heter att tillgodose behovet av den resterande undervisningen.
            Övriga lärare vid fakulteten kunna icke för ändamålet lösgöras,
            och det har visat sig svårt att erhålla lämplig lärarkraft utanför
            fakulteten. Att låta biträdande läraren tjänstgöra mot särskilt
            arvode innebär ingen på sikt godtagbar lösning. Det nuvarande
            behovet av propedeutisk kursundervisning skulle täckas av en universitetslektors
            undervisningsskyldighet. Kvarstående undervisningsskyl- dighet
            kan utan svårighet utnyttjas inom fakulteten. Inrättande av tjänsten
          </p>
          <pb facs="riksdagen-motions-pdf/data/1961/mot_1961__ak__159/mot_1961__ak__159-004.pdf"/>
          <fw xml:id="i-Te4RQ7nbbmdpg2YZ62poaQ">
            Motioner i Andra kammaren, nr 159 år 1961 5
          </fw>
          <p xml:id="i-17iwc1xdMp6uAVUMA3RvnK">
            skulle medföra inbesparing av särskilda arvoden för kurser som
            gå utöver biträdande lärarens undervisningsskyldighet. Propedeutiska
            kursens mycket viktiga funktion att förbereda studenterna för
            kommande studium av de positivrättsliga ämnena har till följd
            av ut- bildningsreformen fått ökad betydelse. Kursen har också
            förstärkts med elementa av den offentliga rätten och ett icke
            oväsentligt parti av den all- männa rättsläran. Då härtill kommer
            att den för studenterna betydelsefulla övergången från bunden
            gymnasieundervisning till fria universitetsstudier kräver särskild
            pedagogisk skicklighet av läraren, måste det ställas höga fordringar
            på den undervisning som meddelas av kursens föreståndare. Med
            hänsyn till argumentet att lämpliga sökande kanske icke kunna
            på- räknas kan i detta sammanhang särskilt nämnas, att — under
            förutsättning att tjänsten nu inrättas — lektoratet torde komma
            att sökas av den nuva- rande biträdande läraren i rättskunskap
            vid fakulteten i Lund, vilken på ett synnerligen förtjänstfullt
            sätt förestått den propedeutiska kursen i omkring tjugo år. Han
            har icke endast visat djupt intresse för uppgiften utan även med
            ovanlig pedagogisk förmåga förenat förståelse för de speciella
            problem som möta studenterna i de juridiska studiernas tidigare
            skede. B. Redan 1945 års universitetsberedning föreslog att en
            fullt utbyggd juridisk fakultet borde förfoga över sex docentstipendier
            för att proportio- nen mellan antalet professorer och antalet
            docenter skulle bli densamma som inom andra fakulteter. 1955 års
            universitetsutredning uppställde i sitt betänkande nr 5 såsom
            norm att för varje professur/preceptur borde finnas en docentbefattning.
            Juridiska fakulteten i Uppsala har från 1949 haft fem docentstipendier/befattningar,
            medan juridiska fakulteten i Lund dispone- rat endast fyra dylika
            fr. o. m. budgetåret 1947/48. Det kan icke finnas något skäl för
            en ordning, enligt vilken lundafakulteten skall ha en docentbefatt-
            ning mindre än Uppsala. Budgetåret 1961/62 kommer sålunda fakulteten
            i Lund, med den förstärk- ning som föreslås i statsverkspropositionen,
            att ha nio professurer och fyra precepturer mot fyra docenttjänster.
            Relationen kommer för Uppsalas del att bli tretton ordinarie lärare
            mot fem docentbefattningar. På grundval av en prognosberäkning,
            utvisande att antalet ledigblivande docentbefattningar inom de
            juridiska fakulteterna skulle komma att för de närmaste åren överstiga
            antalet nya docenter, underlät 1955 års universitets- utredning
            att föreslå nya sådana tjänster för dessa fakulteter. Inrättandet
            av nya docentbefattningar kan icke anstå till senare delen av
            1960-talet. Såvitt gäller behovet av rekryteringstjänster till
            fakulteterna, ger bl. a. ut- redningens sjätte betänkande belägg
            för nödvändigheten av åtgärder i syfte att stimulera forskarrekryteringen.
            Åtgärden att vid fakulteten i Lund in- rätta ytterligare en docentbefattning,
            varigenom relationstalet mellan ordi- narie lärare och docenter
            skulle bli detsamma i Lund och Uppsala, kan icke
          </p>
          <pb facs="riksdagen-motions-pdf/data/1961/mot_1961__ak__159/mot_1961__ak__159-005.pdf"/>
          <fw xml:id="i-5ctNoFr9ABuQrPRpgNeSd2">
            6 Motioner i Andra kammaren, nr 159 år 1961
          </fw>
          <p xml:id="i-CeUTL6NHEvyUq3e8m2qd1v">
            anses föregripa andra rekryteringsstimulerande åtgärder men måste
            på längre sikt bli betydelsefull. Framför allt omedelbart kommer
            en sådan åt- gärd att få viktiga konsekvenser. Innevarande vårtermin
            tjänstgöra sålunda två juris licentiater efter disputation på
            extra anslag vid lundafakulteten, eftersom samtliga dess docentbefattningar
            äro besatta. Till höstterminen 1961 beräknas endast en sådan befattning
            bli ledig. Det bör inte förbigås, att antalet doktorsavhandlingar
            vid de juridiska fakulteterna var osedvanligt stort under 1960;
            det uppgick till sju. Under dessa förhållanden kan det snara inrättandet
            av en ytterligare docentbefattning visa sig nödvändigt för att
            hålla kvar redan existerande lärarkrafter vid fakulteten. Motsvarande
            effekt kan naturligtvis inte uppnås med en enbart tillfällig förstärkning.
            Även om en docentbefattning icke väsentligen kan motiveras med
            behov av undervisning, måste i rådande beträngda läge i fråga
            om undervisningen i de positivrättsliga ämnena särskild vikt fästas
            vid varje tillskott till under- visningskapaciteten. Det måste
            vid jämförelsen med fakulteten i Uppsala framhållas att antalet
            juris studerande i Lund är icke obetydligt större. Särskilt måste
            framhållas att, eftersom förstärkningsanslaget nu måste tagas
            i anspråk för en docentlön, inrättandet av en docentbefattning
            medför motsvarande besparing av nämnda anslag och sålunda icke
            föranleder nå- gon ytterligare omedelbar kostnad för statsverket.
            C. I likhet med vad som gäller för en ytterligare docenttjänst
            framstår inrättande av en särskild forskarassistenttjänst vid
            de juridiska fakulteterna som en rekryteringsstimulerande åtgärd
            som icke längre kan uppskjutas och heller inte stå hindrande i
            vägen för en mera genomgripande förstärkning av rekryteringsmöjligheterna.
            Behovet av en särskilt ur ekonomisk synpunkt mera tryggad ställning
            för doktoranderna är uppenbart. Existensen av dylika assistenttjänster
            måste väsentligt bidra till att göra den vetenskapliga banan till
            ett konkurrens- kraftigt alternativ för den jurist som efter tingstjänstgöring
            skall välja arbetsfält. Mot detta starka intresse ur rekryteringssynpunkt
            svarar ett kännbart behov av vetenskapligt kvalificerad personal
            för icke endast un- dervisning utan jämväl forskning och allmänt
            institutionsarbete. Det måste finnas praktisk möjlighet att påbörja
            och slutföra angelägna forsknings- och dokumentationsuppgifter.
            Det gäller här icke enbart en anslagsfråga som kan lösas inom
            ramen för forskningsrådets verksamhet. Sedan statsutskottet i
            utlåtande nr 129/1959, s. 80, uttalat sig till förmån för inrättandet
            av forskarassistenttjänster vid de juridiska fakulteterna, föreslog
            universitetsutredningen inrättande av sådana befattningar. Kungl.
            Maj:t fann i proposition nr 119/1960, s. 347, frågan böra prövas
            petitavägen. Kanslerns förslag till den nu aktuella statsverkspropositionen
            har det oaktat lämnats utan avseende. Mot bakgrund av den behandling
            frågan redan er-
          </p>
          <pb facs="riksdagen-motions-pdf/data/1961/mot_1961__ak__159/mot_1961__ak__159-006.pdf"/>
          <fw xml:id="i-Gf7cuJPvQWCWBZ4DdZmUTd">
            Motioner i Andra kammaren, nr 159 år 1961 7
          </fw>
          <p xml:id="i-CEojyjqUbwvqh2cifW2ghY">
            hållit måste tiden anses mogen att riksdagen nu prövar frågan
            om inrät- tande av en forskarassistentbefattning vid envar av
            de tre fakulteterna. Med hänvisning till vad ovan anförts hemställes,
            att riksdagen vid behandling av punkterna nr 182, 187 och 198
            under åttonde huvudtiteln måtte besluta om inrättande av dels
            en befattning som universitetslektor i rättskunskap vid juridiska
            fakulteten i Lund fr. o. m. den 1 juli 1961 i stället för tjänst
            som biträdande lärare i rättskunskap vid samma fakultet, dels
            en e. o. docentbefattning vid juridiska fakulteten i Lund från
            samma tidpunkt, dels en befattning som forskarassistent vid envar
            av de juridiska fakulteterna från samma tidpunkt, samt att riksdagen
            för täckande av de därigenom föranledda kostnadsökningarna mått
            besluta höja berörda anslag vid punkterna 182, 187 och 198 under
            åttonde huvudtiteln med erforderliga belopp.
          </p>
          <p xml:id="i-U4P3vU7KRKsPyeq3V8QUVB" type="date">
            Stockholm den 24 januari 1961
          </p>
          <p xml:id="i-9FxFpHkRzaYs3gX88CkgaU" type="signatureBlock">
            C.G. Regnéll Carl Christenson Erik Adamsson Malmö
          </p>
        </div>
      </div>
    </body>
  </text>
</TEI>
