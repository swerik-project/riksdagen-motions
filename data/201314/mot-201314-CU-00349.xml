<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00349">
  <teiHeader>
    <fileDesc>
      <titleStmt>
        <title>En grönare samhällsplanering för hälsans och miljöns skull</title>
        <author corresp="i-24CbHNwsRznss4Yas6HseU">av Anita Brodén m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En grönare samhällsplanering för hälsans och miljöns skull</title>
          <idno type="rdwebb">H102C349</idno>
          <rs type="number">C349</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C349/text</ref>
          <ref type="dokument_url_html">http://data.riksdagen.se/dokument/H102C349</ref>
          <ref type="dokumentstatus_url_xml">http://data.riksdagen.se/dokumentstatus/H102C349</ref>
          <ref type="doc">http://data.riksdagen.se/fil/5F75BEF3-FAE0-4D19-A657-B7C9E779A5FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-49StU5334cVx9cuWcVXhYv" type="signed"/>
        <correspContext corresp="i-49StU5334cVx9cuWcVXhYv">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-6NzqsXjPzSi4BTz8BKo1Rg"/>
        </correspContext>
        <correspAction xml:id="i-NDCCKxuwEK27dGvbyZp3RR" type="numbering">
          <date when="2013-10-07"/>
        </correspAction>
        <correspAction xml:id="i-S7xB62qkGX22mHZEHqsqkg" type="submission">
          <date when="2013-10-03"/>
        </correspAction>
        <correspAction xml:id="i-H2tHLjMTm6Vc3snCGfDtmi" type="transfer">
          <date when="2013-10-03"/>
        </correspAction>
        <correspAction xml:id="i-JgqgBDsZCNjVKjfM9bqFSY" type="assigned"/>
        <correspContext corresp="i-JgqgBDsZCNjVKjfM9bqFSY">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MWxGYYqmut8i12xT6fFffv" type="motHeader"/>
      <div xml:id="i-D5y78aWAMVHA4dwAYWxdKX" type="motBody">
        <div xml:id="i-oMcKbv9EyDPcYZmoeRTwB" type="motProposal" subtype="förslag">
          <head xml:id="i-QR8oatDkUde4GGYz6C5ku3">
            Förslag till riksdagsbeslut
          </head>
          <list xml:id="i-LzDbHGaKPoQJCRYdac87am" style="ol">
            <item xml:id="i-RKD6XvXH3sqJLNc2nyLRHH">
              Riksdagen tillkännager för regeringen som sin mening vad som
              anförs i motionen om att i samhällsplaneringen lägga ökad vikt
              vid gröna lungor, som trädgårdar, parker och andra grönområden,
              för människors hälsas skull och för miljön.
            </item>
            <item xml:id="i-E9a1x92TYw1Hhjn8EkKFEK">
              Riksdagen tillkännager för regeringen som sin mening vad som
              anförs i motionen om fritidsodlingens betydelse för hälsa, rekreation
              och stadsmiljö.
            </item>
            <item xml:id="i-L1X958J8Ygbu34ySL4RyZd">
              Riksdagen tillkännager för regeringen som sin mening vad som
              anförs i motionen om behovet av fortsatt utveckling av och tillgänglighet
              till stadsnära skogar.
            </item>
            <item xml:id="i-FP3rW3wHg2e6wBDNTNrmiA">
              Riksdagen tillkännager för regeringen som sin mening vad som
              anförs i motionen om det ökade intresset för stadsnära odling.
            </item>
            <item xml:id="i-WbBLC5mvqZ5A3zzhmqVB8M">
              Riksdagen tillkännager för regeringen som sin mening vad som
              anförs i motionen om att vidareutveckla användningen av rehabiliteringsträdgårdar.
            </item>
            <item xml:id="i-NM87uGwEQuqAJ8cLmUuS7x">
              Riksdagen tillkännager för regeringen som sin mening vad som
              anförs i motionen om att uppmärksamma samhällskostnaderna för
              utebliven fysisk aktivitet.
            </item>
          </list>
        </div>
        <div xml:id="i-W3QBvfDhymcL1GJE43nFE6" type="motContent">
          <head xml:id="i-EMW5B5izjJ2AiDcm1r1QXY" type="h1">
            Motivering
          </head>
          <p xml:id="i-WPseCGA4goVgvdYoB7Apz5">
            Staden är på frammarsch. Mer än hälften av jordens befolkning
            bor numera i städer och enligt EU:s definitioner av urbanisering
            är Sverige det land inom EU där urbaniseringen (inflyttning till
            städer eller tätorter) går allra snabbast. Detta ställer krav
            på en samhällsplanering där miljö och hållbar utveckling, kollektivtrafik,
            bostadsbyggande, och kommunal eller kommersiell service behöver
            planeras.
          </p>
          <p xml:id="i-MeWAoGWWpuCwbZxokx8JT7">
            Plan- och bygglagen, som antagits av riksdagen, tydliggör värdet
            av grönområden och kommer att bli vägledande i framtida planarbete
            i kommunerna. Exempelvis påpekas det att man i samband med planarbetet
            skall prioritera grönområden.
          </p>
          <p xml:id="i-R3csHPCZy232Z93eWMuEcH">
            Regeringens satsning på hållbara städer och samhällen har medverkat
            till en ökad insikt och kunskap för en hållbar utveckling i framtida
            samhällsplanering. Syftet är bland annat att stimulera stadsbyggnadsprojekt
            som med användande av ny teknik bidrar till förbättrad miljö och
            minskad klimatpåverkan. Detta är en välkommen satsning som bör
            kunna inrymma ett helhetstänkande från transporter, vatten- och
            avloppssystem, uppvärmning och sophantering till trädgårdar, parker
            och andra grönområden i våra städer och samhällen.
          </p>
          <p xml:id="i-BLMU5nmYC3jSxoASSkwPc7">
            Tillgången på grönytor och vild natur är mycket ojämnt fördelad
            och i våra stadsmiljöer finns stora brister på grönytor. Modern
            forskning visar på entydiga samband mellan vår hälsa och omfattningen
            av vårt umgänge med naturen.
          </p>
          <p xml:id="i-TxYVDSZNPG43ZkfWHQ8F58">
            Vidare visar det sig att människor med närhet till natur eller
            naturparker är friskare och hämtar sig snabbare efter sjukdomar
            än de med längre avstånd. Också vid mycket korta skogspromenader
            visar det sig att vår puls sjunker och mängden stresshormoner
            minskar. Undersökningar visar även att förskolebarn som dagligen
            ges möjlighet att leka i skog och mark har en snabbare motorisk
            utveckling och bättre koncentrationsförmåga än andra barn.
          </p>
          <p xml:id="i-8EBBs8GrgxxPV6ED2mz5kE">
            Behovet av lättillgänglighet till och ökade möjligheter att kunna
            ta sig ut i skog och mark ökar, varför värdet av att kunna använda
            den stadsnära skogen också för friluftsliv och som ett viktigt
            grönområde för rekreation kan ses som en stor och viktig potential.
            Detta bör ges regeringen tillkänna.
          </p>
          <p xml:id="i-Pvm9o9X72FzGXZhozQ4QHQ">
            Ett intressant område att vidareutveckla är användningen av rehabiliteringsträdgårdar.
            Framför allt de större tätorterna kan nu förhoppningsvis tack
            vare regeringens satsning på hållbara städer i större utsträckning
            finna vägar att erbjuda även dem som inte har en trädgård eller
            kolonilott att aktivt vara delaktiga i till exempel skötsel av
            rehabiliteringsträdgårdar men kanske också allmänna grönområden.
            Trädgårdsföreningar eller andra lokala aktörer bör i större utsträckning
            ta del i utvecklingen av grönområdena.
          </p>
          <p xml:id="i-Tosvm3PKWc3NUoEmfT4Ffv">
            Fritidsodlingens betydelse för hälsa, rekreation och stadsmiljö
            underskattas ofta. Det är viktigt att se och inkludera de miljöer
            som villaträdgårdar och kolonilotter utgör i stadsplaneringen.
            Fritidsodling lär vara en av de vanligaste fritidssysselsättningarna
            och är en värdefull del av många människors liv.
          </p>
          <p xml:id="i-N7cdfh8LoB4n8kFfBHmGDo">
            De gröna inslagen – parker av olika karaktär, koloniområden,
            gemensamma växthus och egnahem med trädgårdar – har tidigare uppfattats
            som utomordentligt viktiga element i stadsplaneringen. Det är
            därför oerhört angeläget att de gröna miljöernas betydelse för
            miljön och folkhälsan uppmärksammas och tillvaratas också fortsättningsvis.
          </p>
          <p xml:id="i-GekJUyGvEmGD1Acv74zuBi">
            Den stadsnära odlingen uppmärksammas alltmer. Vid Stockholms
            universitet finns exempelvis möjlighet att studera just stadsodling
            på en kurs som behandlar miljö, tillämpad ekologi och planering
            kring urbana odlingssystem. Stadsodlingens möjligheter och begränsningar
            lyfts fram kopplat till globala miljöutmaningar som klimatförändringar,
            vattenförsörjning och sinande naturresurser (olja, fosfor). Förutom
            direkta miljöaspekter förknippade med stadsodling behandlas folkhälsorelaterade
            och gestaltningsmässiga aspekter, samt sociala aspekter som gemenskap
            och användning av offentliga miljöer. Vidare behandlas historiska
            perspektiv och framtidsperspektiv på matförsörjning och matsäkerhet
            i en urbaniserad och globaliserad värld.
          </p>
          <p xml:id="i-EKz6g9sdTUEZ2VDDK5FxXi">
            En nyligen genomförd undersökning visade på att de samhällsekonomiska
            kostnaderna för utebliven fysisk aktivitet uppgår till 6 miljarder
            kronor årligen. Det finns därför stor anledning att också väga
            in dessa aspekter i framtida samhällsplanering, och detta bör
            ges regeringen tillkänna.
          </p>
          <p xml:id="i-6yRXaivBrevux1ab996GrD">
            Det finns överväldigande bevis för att en naturorienterad livsstil
            har avgörande betydelse för människors hälsa och välbefinnande.
            En naturorienterad livsstil behöver inte betyda fjällvandring
            och segling utan kan lika gärna kretsa kring trädgårdsarbete och
            promenader i bostadsnära grönområden. Detta är en kunskap som
            inte får negligeras i stadsbyggandet, även om det av tekniska
            och kortsiktigt ekonomiska skäl kan finnas anledning att förtäta
            städerna i stället för att bygga ut dem.
          </p>
          <p xml:id="i-JC2SqB2r1r4ci7tfA3vRcN">
            Städer med många träd har ett bättre lokalklimat än städer utan
            grönska! En grön stad klarar häftiga skyfall bättre och har naturligtvis
            en större biologisk mångfald än en stad med endast sparsamma gröna
            inslag. I en stad med parker och trädgårdar integrerade i bebyggelsen
            har invånarna naturliga mötesplatser utomhus. I sitt vardagsliv
            får de närkontakt med det biologiska kretsloppet och lättare att
            förstå nödvändigheten av en ekologiskt hållbar livsstil. Gräs,
            blommor, buskar, träd, fjärilar och fåglar måste få finnas i barnens
            uppväxtmiljö. Också skolgårdarnas utformning borde ge elever ökade
            möjligheter att få en mer grön omgivning och möjligheter till
            egna odlingsförsök.
          </p>
          <p xml:id="i-CzvxdtsWthojvgiXuSxhUn">
            En ökad livskvalitet och möjligheter att njuta av blommor, bär
            och grönsaker kan erbjudas om tillgång till fler odlingsmöjligheter
            erbjuds stadsnära. I en del lågenergihus, så kallade passivhus,
            har man satsat på gemensamma inglasade odlingsrum, vilket varit
            mycket lyckade satsningar.
          </p>
          <p xml:id="i-TXeqjxDWUR65EK7mCZWVr4">
            Det är en viktig aspekt på hållbara städer att beakta behovet
            av trädgårdar och annan odlingsbar mark i städerna och deras närhet;
            den pågående klimatförändringen och den kommande knappheten på
            fossila bränslen för med sig ett behov av minskat slöseri med
            fossil energi. Det berör vår livsmedelsförsörjning i minst lika
            hög grad som persontransporterna och uppvärmningen av våra bostäder.
          </p>
        </div>
        <div xml:id="i-QaWTSBbvxPucdztcMXdK4" type="signatureBlock">
          <list xml:id="i-H3oUdmGY9Y4Dh8mmrqFikJ">
            <item xml:id="i-CA8Ydewg9xBrfFcj1UA5Vv" type="signature">
              Anita Brodén (FP)
            </item>
            <item xml:id="i-X6YVK2PGkfnk5NS1NnFVZv" type="signature">
              Lars Tysklind (FP)
            </item>
            <item xml:id="i-ChNdAL4BEHaogEnT1yuWd8" type="signature">
              Christer Winbäck (FP)
            </item>
          </list>
        </div>
      </div>
    </body>
  </text>
</TEI>
