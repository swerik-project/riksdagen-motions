<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-03313">
  <teiHeader>
    <fileDesc>
      <titleStmt>
        <title>med anledning av skr. 2015/16:58 Riksrevisionens rapport om statens insatser för etablering av nyanlända</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3313 av Fredrik Malm m.fl. (L)</title>
          <idno type="rdwebb">H3023313</idno>
          <rs type="number">3313</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3023313/text</ref>
          <ref type="dokument_url_html">http://data.riksdagen.se/dokument/H3023313</ref>
          <ref type="dokumentstatus_url_xml">http://data.riksdagen.se/dokumentstatus/H3023313</ref>
          <ref type="docx">http://data.riksdagen.se/fil/3159903F-A10F-4AA1-9181-C7E157C4174F</ref>
          <ref type="pdf">http://data.riksdagen.se/fil/CFE17A54-404A-49AE-82E5-F804586BDF48</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-MgBfeQnReGPU152Si12BRU</idno>
            <name>Maria Arnholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-TpXQhTefKnARtH28Lzf1Xi"/>
        <correspContext corresp="i-TpXQhTefKnARtH28Lzf1Xi">
          <ref>Skrivelse 2015/16:58</ref>
        </correspContext>
        <correspAction xml:id="i-LaBJ9EPBDuxx2BMEH3S9mf" type="signed"/>
        <correspContext corresp="i-LaBJ9EPBDuxx2BMEH3S9mf">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-MgBfeQnReGPU152Si12BRU"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction type="submitted" xml:id="i-A2tpH6PCguyYj63bXneJw6">
          <date when="2016-01-18"/>
          <time when="09:28:55"/>
        </correspAction>
        <correspAction type="dismissed" xml:id="i-2hurzNyFhgB452QZrX5oBr">
          <date when="2016-01-22"/>
        </correspAction>
        <correspAction type="referred" xml:id="i-4DfdUMDqnVpjRer5xjF8Wm">
          <date when="2016-01-26"/>
        </correspAction>
        <correspAction type="assigned" xml:id="i-NvoVaTsrwRKTb8MkuQx2YX">
          <date when="2016-04-27"/>
          <time when="13:20:48"/>
        </correspAction>
        <correspContext corresp="i-NvoVaTsrwRKTb8MkuQx2YX">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-CfCW5stkNBZAWyxCLPDAoM"/>
        <correspContext corresp="i-CfCW5stkNBZAWyxCLPDAoM">
          <ref type="uppgift">2015/16:AU6</ref>
          <ref type="ref_dok_id">H301AU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU6</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:3313 av Fredrik Malm m.fl. (L) med anledning av skr. 2015/16:58 Riksrevisionens rapport om statens insatser för etablering av nyanlända</div>
      </div>
      <div type="motBody">
        <div type="motProposal" subtype="förslag">
          <head xml:id="i-V9wgzhuXTSzAPe28CyoEpZ">
            Förslag till riksdagsbeslut
          </head>
          <list style="ol">
            <item xml:id="i-VB1akmH9A6x8MUt71YRLiG">
              Riksdagen ställer sig bakom det som anförs i motionen om det
              statliga ansvaret för mottagandet av asylsökande och nyanlända
              samt bättre samverkan mellan olika aktörer och tillkännager detta
              för regeringen.
            </item>
            <item xml:id="i-AVGQYRSsMxJyeYL1Tk4fog">
              Riksdagen ställer sig bakom det som anförs i motionen om att
              staten ytterst ska kunna ålägga kommuner att ta emot fler nyanlända
              och tillkännager detta för regeringen.
            </item>
            <item xml:id="i-4N91SqNbBeVe254zWoFHRv">
              Riksdagen ställer sig bakom det som anförs i motionen om att
              återinföra och reformera det prestationsbaserade stödet till de
              kommuner som utifrån sin befolkningsmängd tar emot många nyanlända,
              och riksdagen tillkännager detta för regeringen.
            </item>
            <item xml:id="i-RfPUNy8CEbR2dKiR7xp2ZG">
              Riksdagen ställer sig bakom det som anförs i motionen om en förbättrad
              boendekedja för asylsökande och tillkännager detta för regeringen.
            </item>
            <item xml:id="i-6Mw3nneaoQeeq2zvQf8HNM">
              Riksdagen ställer sig bakom det som anförs i motionen om att
              liberalisera bostadsmarknaden för att motverka bostadsbristen
              som försvårar etableringen av nyanlända, och riksdagen tillkännager
              detta för regeringen.
            </item>
            <item xml:id="i-3JJsN5rhc5uZbR1xxKFpG4">
              Riksdagen ställer sig bakom det som anförs i motionen om att
              lägenheter ska prioriteras för dem som har erhållit uppehållstillstånd,
              särskilt barnfamiljer, och tillkännager detta för regeringen.
            </item>
            <item xml:id="i-Vst2SE9ZhoXPjADFNH45QZ">
              Riksdagen ställer sig bakom det som anförs i motionen om tidigare
              etableringsinsatser och bättre möjligheter att läsa svenska på
              Migrationsverkets boenden och tillkännager detta för regeringen.
            </item>
            <item xml:id="i-VUyQ5LeFMjqhNoPwYiPMod">
              Riksdagen ställer sig bakom det som anförs i motionen om att
              skolor med många asylsökande och nyanlända elever får ökade resurser
              och de mest kompetenta lärarna, och riksdagen tillkännager detta
              för regeringen.
            </item>
            <item xml:id="i-F256XikncbT1Ve7E9ouzm9">
              Riksdagen ställer sig bakom det som anförs i motionen om att
              alla nyanlända ska få extra undervisning i svenska och att elevens
              kunskapsnivå ska kartläggas inom ett par månader och tillkännager
              detta för regeringen.
            </item>
            <item xml:id="i-XvpG8XdNj2gRcgEUXB371j">
              Riksdagen ställer sig bakom det som anförs i motionen om att
              i enlighet med expertis från bl.a. Finanspolitiska rådet göra
              nödvändiga reformer, såsom nya typer av jobb med låg lön och låga
              kvalifikationskrav, för att öppna svensk arbetsmarknad för alla
              och tillkännager detta för regeringen.
            </item>
            <item xml:id="i-4gtUdr49YzqKtHYu5uh9zD">
              Riksdagen ställer sig bakom det som anförs i motionen om att
              införa yrkesskola, en yrkesutbildning för vuxna motsvarande gymnasienivå,
              med stort inslag av arbetsplatsförlagt lärande och tillkännager
              detta för regeringen.
            </item>
            <item xml:id="i-6ZM21n7W65YVgJZsBsdr2v">
              Riksdagen ställer sig bakom det som anförs i motionen om ökade
              insatser för validering och kompletterande utbildningar och tillkännager
              detta för regeringen.
            </item>
            <item xml:id="i-379LGDVSZKiYL2YMK17d5m">
              Riksdagen ställer sig bakom det som anförs i motionen om att
              undervisningsformen svenska för invandrare bör individanpassas
              mer samt att undervisningen bör få en tydligare koppling till
              arbetsmarknaden och tillkännager detta för regeringen.
            </item>
            <item xml:id="i-Wu3JvDL5EimT9ueX6dhW4P">
              Riksdagen ställer sig bakom det som anförs i motionen om civilsamhällets
              roll när det gäller att främja nyanländas etablering och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-AY3bvLnCY69mVtmUfNXdKZ">
            Motivering
          </head>
          <p xml:id="i-2NkQBQGur31ozueTRG3DiC">
            Antalet asylsökande har ökat under senare år och under hösten
            2015 har vi sett en dramatisk ökning som lett till stora ansträngningar
            för det svenska asylmottagandet. Vi har ett ansvar att se till
            att vi kan ta emot människor på ett värdigt och bra sätt i Sverige.
            Svåra beslut har behövt fattas och Liberalerna står bakom den
            blocköverskridande migrationsuppgörelsen som slöts i slutet av
            oktober 2015. Den innehåller en rad åtgärder för att effektivisera
            mottagandet och förenkla vägen till utbildning och jobb. Liberalerna
            anser dock att betydligt mer måste göras bland annat för att fler
            nyanlända ska komma in på arbetsmarknaden.
          </p>
          <p xml:id="i-G5vxxjok32qaBFbFGnSfqC">
            Vår tradition av öppenhet gentemot omvärlden har gjort Sverige
            till ett bättre och rikare land. Det har bidragit till vårt lands
            utveckling och till ekonomisk tillväxt som har byggt vårt välfärdssamhälle.
            Idag bor här människor från världens alla hörn och här talas i
            princip världens alla språk. Det ger oss stora möjligheter på
            en global marknad. Sverige har en åldrande befolkning samtidigt
            som en allt lägre andel av befolkningen befinner sig i arbetsför
            ålder. Att fler kommer till Sverige och jobbar är viktigt för
            vårt framtida välstånd. Rätt hanterat blir dagens asylmottagande
            en tillgång för Sverige men Liberalerna anser att det kräver reformer
            av bland annat bostads- och arbetsmarknaden.
          </p>
          <p xml:id="i-FFFF3W5Mcud5dXNDRQ8dw2">
            Riksrevisionens rapporter om statens insatser för etablering
            av nyanlända lyfter fram viktiga förbättringsområden. En viktig
            slutsats som Riksrevisionen drar är att det statliga ansvaret
            för mottagandet av asylsökande och nyanlända, som tydliggjordes
            i etableringsreformen 2010, ska ligga fast men behöver förtydligas.
            Däremot behövs bättre samverkan mellan stat och kommun. Vidare
            måste landsting och regioner involveras i betydligt högre utsträckning
            än idag.
          </p>
          <p xml:id="i-5rKPnw7zXtZ21NeiGWuk3s">
            Liberalerna förbättrade i regeringsställning integrationspolitiken.
            Vi bröt mot en långvarig omhändertagandementalitet och fokuserade
            tydligt på jobb, inledde omfattande reformer för att förbättra
            skolgången för nyanlända elever med mer svenskundervisning, höjde
            kvalitén i svenska för invandrare (sfi) samt förbättrade valideringen
            och satsade på fler kompletterande utbildningar för utrikes födda
            akademiker. Insatserna bidrog till att 200 000 fler utrikes födda
            fick jobb, att sysselsättningsgraden bland utrikes födda ökade
            och att kompetensen bland dem som har högre utbildning togs till
            vara bättre. Sverige får också höga betyg i internationella jämförelser
            när just integrationspolitiken granskas. Det räcker dock inte
            eftersom andra politikområden som arbetsmarknad, skola och bostäder
            är avgörande för utfallet i verkligheten, vilket också är något
            som Riksrevisionen understryker.
          </p>
          <p xml:id="i-RxUgHfVPComtAtkCpFYnYc">
            Riksrevisionen noterar att den kraftigt ökande flyktinginvandringen
            under senare år har inneburit stora utmaningar för befintliga
            system för mottagande och etablering. Etableringsreformen från
            2010 riggades för maximalt 16 000 personer. I slutet av 2014 var
            antalet deltagare i etableringsuppdraget 43 000 och Arbetsförmedlingen
            gör bedömningen att antalet nyanlända i etableringsuppdraget kan
            komma att fördubblas de kommande åren. Det tar fortfarande för
            lång tid för nyanlända att få jobb och generellt sett är sysselsättningsgraden
            lägre för utrikes födda, särskilt utrikes födda kvinnor, än för
            personer födda i Sverige. Närmare 10 000 personer är kvar på Migrationsverkets
            boenden trots att de fått uppehållstillstånd. Orsaken är att kommunerna
            inte erbjuder tillräckligt med platser.
          </p>
          <p xml:id="i-7Ni5BsaJJJFD8uurYhbU3p">
            Liberalerna anser att betydligt mer måste göras för att få till
            stånd en snabbare etablering av nyanlända. För att klara av det
            ökade mottagandet måste vi ha en politik som håller hela vägen
            och som ger människor verkliga möjligheter att komma in i det
            svenska samhället. Det kostar inledningsvis pengar och gör att
            vi har behov av att hela tiden utveckla politiken för mottagande.
            Det krävs viktiga och brådskande reformer. Förändringar måste
            till på bostadsmarknaden för att underlätta byggande för att göra
            det möjligt för fler att få sin första bostad. Och det krävs en
            öppen, flexibel och modern arbetsmarknad. Om reformer inte genomförs
            riskerar en stor grupp bli permanent arbetslösa och alltför många
            barn växa upp i familjer där ingen jobbar.
          </p>
          <head type="h1" xml:id="i-U1bU32FRyvF2kdKA6vmsKP">
            Fler kommuner måste göra mer
          </head>
          <p xml:id="i-KQGdh44i2ngHX636TwggUq">
            Fler kommuner måste göra mer. Flyktingmottagandet är ett nationellt
            åtagande och ansvaret måste vara gemensamt. Många kommuner tar
            ett stort ansvar, medan andra inte gör tillräckligt. Denna extraordinära
            situation kräver mer av alla. Vi anser därför att staten ytterst
            ska kunna ålägga kommuner att ta emot fler nyanlända.
          </p>
          <p xml:id="i-Umo5edhJ6ppzeH9dio6u79">
            För att ge kommunerna bättre förutsättningar att ta emot fler
            nyanlända behöver det statliga stödet till kommunerna öka. Liberalerna
            vill återinföra och reformera det prestationsbaserade stödet som
            innebär att de 30 kommuner som utifrån sin befolkningsmängd tar
            emot flest nyanlända också får mer i statlig ersättning. Liberalerna
            anser att det är viktigt att stimulera och uppmuntra de kommuner
            som tar ett stort ansvar för mottagandet av nyanlända.
          </p>
          <head type="h1" xml:id="i-PCG5Sm7wE6rhCwmtN5RbVP">
            Reformera bostadsmarknaden
          </head>
          <p xml:id="i-2GH9ZcZ8pBZxrPZtA6ENVZ">
            Riksrevisionen lyfter fram bostadsbristen som en starkt begränsande
            faktor. Liberalerna anser att hela boendekedjan för asylsökande
            och nyanlända måste förbättras. Väntetider i bosättningsprocessen
            försenar etableringen vilket är dåligt både för individ och för
            samhället. Liberalerna har förhoppningar på att resultaten av
            migrationsöverenskommelsen kan bidra men anser att betydligt mer
            måste göras. Det generella bostadsbyggandet måste öka och Sverige
            behöver en bostadsmarknad med fler bostäder och mer marknad. Snabbare
            planprocess, färre möjligheter att överklaga, snabbare hantering
            av förslag till detaljplaner samt fri hyressättning i helt nybyggda
            hyresrätter behövs. Regeringens massiva statliga byggsubventioner
            löser inte problemen på svensk bostadsmarknad och de löser inte
            situationen för de närmare 10 000 personer med uppehållstillstånd
            som väntar på landets asylboenden. Ett högt asylmottagande kräver
            också snabba och kreativa lösningar till exempel inventering av
            alla bostadsmöjligheter, till exempel lokaler, och modulboenden.
            Det behövs en effektivare statlig organisation och fler långsiktiga
            anläggningsboenden till rimligt pris. De dyra tillfälliga anläggningsboendena
            ska bort och lägenheter ska prioriteras för dem som har erhållit
            uppehållstillstånd, särskilt barnfamiljer. Samtidigt ska det noteras
            att den kraftigt ökade inströmningen innebär att de tillfälliga
            anläggningsboendena kommer att utgöra en viktig del för att mottagningssystemet
            ska fungera. Men på sikt ska beroendet av de tillfälliga anläggningsboendena
            minska. Etableringsinsatser ska komma igång snabbare och tiden
            i anläggningsboende kortas. Det ska finnas bättre möjligheter
            att läsa svenska på Migrationsverkets boenden.
          </p>
          <head type="h1" xml:id="i-VEpUPFSCKKguCM31UQhDgV">
            Bättre skola
          </head>
          <p xml:id="i-NJb9KwbhZm1St3JrhPBi9">
            Skolgången för nyanlända elever behöver förbättras ytterligare.
            På lång sikt är förstatligandet av skolan centralt men på kort
            sikt bör fler kommuner satsa mer på skolor med låga resultat där
            andelen nyanlända elever ofta är hög. Dessa skolor måste få mer
            resurser och de mest kompetenta lärarna. Att snabbt lära sig svenska
            är grunden för att klara skolan och komma in i samhället. Vi vill
            att alla nyanlända ska få extra undervisning i svenska och att
            den ska anpassas efter varje elevs förkunskaper och behov. Nyanlända
            elever ska mötas av höga förväntningar och en undervisning som
            är anpassad till deras förkunskaper. Elevens kunskapsnivå ska
            kartläggas inom ett par månader för att eleverna snabbt ska kunna
            delta i ordinarie undervisning i så många ämnen som möjligt. I
            skolor i utanförskapsområden, områden där utbildningsnivån är
            låg och arbetslösheten hög, är utmaningarna stora. Dessa skolor
            måste få mer resurser för att möta utmaningarna. De elever som
            har sämst förutsättningar måste få möta de allra duktigaste lärarna.
            Liberalerna förde även in en rad viktiga förslag som rör nyanlända
            och asylsökande barns skolgång i migrationsuppgörelsen, bland
            annat möjligheten för asylsökande med lärarkompetens att vara
            resurspersoner i skolan samt möjligheten att anställa pensionerade
            lärare.
          </p>
          <head type="h1" xml:id="i-Y3jHQ7PxwgsThJp9Heub9w">
            Reformera arbetsmarknaden
          </head>
          <p xml:id="i-6nCx5qHjWre3XpobRwEPZT">
            Riksrevisionen lyfter bristen på arbetsmarknadsetablering för
            utrikes födda. Liberalerna anser att jobblinjen i integrationspolitiken
            behöver stärkas ytterligare. Liberalerna kan konstatera att alliansregeringen
            gjorde för lite för att modernisera arbetsmarknaden vilket är
            en förutsättning för en effektiv integrationspolitik. Sverige
            behöver en öppnare arbetsmarknad med lägre trösklar till jobb
            och modernare arbetsrätt för att öka rörligheten på arbetsmarknaden.
            Det måste bli billigare – inte dyrare – att anställa. Vi måste
            öppna upp en arbetsmarknad för fler enkla jobb. Jobbskapande åtgärder
            såsom RUT-reformen måste utvecklas, inte försämras såsom regeringen
            gjort. Liberalerna drev på för ett tydligt jobbspår i den blocköverskridande
            migrationsöverenskommelsen vilket inneburit att vårt förslag om
            yrkesskola lyfts fram liksom att YA-jobben breddas och att RUT-avdragen
            vidgas till att inkludera till exempel flyttjänster. Vårdnadsbidraget,
            som bidrog till att utestänga utrikes födda kvinnor från arbetsmarknaden,
            har avskaffats men det behövs fler insatser med fokus på utrikes
            födda kvinnor och deras koppling till arbetsmarknaden.
          </p>
          <p xml:id="i-KNne2t2o6Ys44ZYAkWazjd">
            Från regeringshåll finns inga ambitioner att vidta nödvändiga
            åtgärder och man lyssnar inte ens till expertisen inom OECD, Finanspolitiska
            rådet eller Konjunkturinstitutet som visar på att Sveriges stelbenta
            arbetsmarknad är en stor del av problemet när det gäller svårigheter
            för nyanlända att få jobb. Regeringen vidtar vissa åtgärder som
            är bra. Man satsar på utrikes födda med utbildning. Det är positivt
            men politiken måste också ta hänsyn till att många av dem som
            nu flyr till Sverige har en låg utbildningsnivå. Dessa människor
            kommer inte hjälpas av aldrig så bra system för validering eller
            regeringens snabbspår. Det är tyvärr inte realistiskt att dessa
            inom rimlig tid kan skaffa sig godkänd gymnasiekompetens och övriga
            nödvändiga kvalifikationer för att bli anställningsbara enligt
            de förutsättningar som nu råder på den svenska arbetsmarknaden.
            Självklart behövs en politik som ger möjlighet till utbildning
            men framförallt behövs en politik som ger möjligheter att få jobb.
            För Liberalerna är det avgörande att fokusera på hur fler jobb,
            också så kallade enkla jobb, skapas och hur trösklarna in på den
            svenska arbetsmarknaden kan sänkas. Finanspolitiska rådet understryker
            också vikten av nya typer av jobb med låg lön och låga kvalifikationskrav
            och Konjunkturinstitutet noterar att höga lägstalöner utgör ett
            hinder för många utrikes födda att komma i jobb. Men istället
            för att lyssna på expertisen höjer regeringen skatten på jobb
            och driver en politik som kommer att sänka sysselsättningen vilket
            kommer att drabba många utrikes födda som nu kommer till vårt
            land. Det är djupt oroande och innebär stora sociala problem framöver.
          </p>
          <head type="h1" xml:id="i-M11UnsySxtHGXqDGXq6rLZ">
            Yrkesskola, validering och kompletterande utbildningar
          </head>
          <p xml:id="i-Qco3ybX9gyXwCPmbCscMmE">
            Många nyanlända saknar gymnasiekompetens. Liberalerna vill därför
            införa Yrkesskola, en yrkesutbildning för vuxna motsvarande gymnasial
            nivå, med stort inslag av arbetsplatsförlagt lärande. Utbildningen
            bör följa en modell i likhet med yrkeshögskolan och administreras
            av Myndigheten för yrkeshögskolan. Utbildningen bör rikta sig
            mot personer utan gymnasiekompetens, främst nyanlända, men kan
            även vara ett alternativ till gymnasieutbildning för vissa.
          </p>
          <p xml:id="i-HLPXHK42b5PzWoRbsUa7Av">
            Validering och kompletterande utbildningar bidrar till att individen
            får sin kompetens värderad och de formella kvalifikationer som
            krävs för att komma in på svensk arbetsmarknad. Mer resurser för
            validering och kompletterande utbildningar behövs för att snabba
            på och effektivisera processerna.
          </p>
          <head type="h1" xml:id="i-Qv6NU9ht8gxFaJximQ6r4e">
            Sfi och samhällsorientering
          </head>
          <p xml:id="i-7wvKkFsqCUDYfY4Le91cMN">
            Undervisningen i svenska för invandrare måste få en tydligare
            koppling till den kommunala vuxenutbildningen och Arbetsförmedlingen
            samt individanpassas mer. Det ska gå att kombinera studierna med
            praktik och arbete. Studieförbunden och folkhögskolor spelar en
            viktig roll för att förbättra insatser för att snabba på språkinlärningen.
            För att uppvärdera både medborgarskapet och vikten av svenskkunskaper
            bör ett språkkrav för medborgarskap införas.
          </p>
          <p xml:id="i-2CK8xnQ3exHxjjm5yf6adZ">
            Riksrevisionen noterar att många nyanlända inte får del av den
            samhällsorientering som kommunerna är skyldiga att erbjuda. Här
            måste till en förbättring och kommunerna måste i högre utsträckning
            fullgöra sin skyldighet att se till att samhällsorienteringen
            når betydligt fler. I migrationsöverenskommelsen, som slöts i
            oktober 2015, anges att obligatorisk samhällsorientering ska ges
            redan under asyltiden. Liberalerna anser att detta är positivt.
            Asylsökande och nyanlända ska tidigt få information om sina rättigheter
            och skyldigheter, demokratiska värderingar och hur det svenska
            samhället är organiserat.
          </p>
          <head type="h1" xml:id="i-DJAczLhNfJP1xhVCwVUrJW">
            Civila samhället
          </head>
          <p xml:id="i-WYT3LJT5Xfrj7fSuvcm7fm">
            Det civila samhället kan spela en viktig roll när det gäller
            att främja nyanländas etablering. Verksamheten med flyktingguider
            introducerades under Liberalernas tid i alliansregeringen och
            har bidragit till att nya kontakter och mötesplatser skapats mellan
            nyanlända och det civila samhället. Det handlar om olika former
            av verksamheter som till exempel bidrar till språkträning och
            kunskaper om det svenska samhället. Kontakter med det civila samhället
            är ett viktigt komplement till det offentligas etableringsinsatser
            och därför bör det civila samhället fortsatt ha möjlighet att
            ansöka om statliga medel för att kunna erbjuda olika former av
            verksamheter såsom exempelvis mötesplatser mellan civila samhället
            och nyanlända.
          </p>
        </div>
        <div type="motSignatures">
          <list>
            <item xml:id="i-QR6pGPtqx9eXXc7qK77gLg" who="i-AHfQ621Fp1orxTGB2WDjUY">
              Fredrik Malm (L)
            </item>
            <item xml:id="i-7T36Udi3axMqebT3toHe5v" who="i-MgBfeQnReGPU152Si12BRU">
              Maria Arnholm (L)
            </item>
            <item xml:id="i-W9D4QJZQmhP2gRkRggABH9" who="i-QKE6ihmLRJvwhV4neD6h7b">
              Erik Ullenhag (L)
            </item>
            <item xml:id="i-Tpwc1rFrhLpBK5QauQRMbD" who="i-S7wLw9aynA5vbRCsqxxL3N">
              Tina Acketoft (L)
            </item>
            <item xml:id="i-U4HTs3X63PEHKtj75GZFe8" who="i-QQYotqFjTJA7EiQZc1Wmzs">
              Emma Carlsson Löfdahl (L)
            </item>
            <item xml:id="i-X6cXWxrgaCra4e2hh4YtqP" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-VHFDgZT1CuZF8VeNudtycZ" who="i-D8B2Xf6UADbqciPHrqFxSc">
              Birgitta Ohlsson (L)
            </item>
          </list>
        </div>
      </div>
    </body>
  </text>
</TEI>
