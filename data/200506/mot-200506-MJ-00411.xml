<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_411/mot_200506_MJ_411-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ411 pnr: -c589
          </p>
          <p>
            Motion till riksdagen 2005/06:MJ411
          </p>
          <p>
            av Birgitta Carlsson m.fl. (c, m, fp, kd)
          </p>
          <p>
            Kompetensförsörjningen för svensk livsmedelsindustri
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att satsa på att öka attraktionskraften och på en långsiktig
            kompetensförsörjning inom livsmedelsområdet, detta för att utveckla
            och vidareutveckla svenska kvalitetslivsmedel.
          </p>
          <p>
            Motivering
          </p>
          <p>
            Effekten av en hårdnande konkurrens för svensk industri gör att
            alltmer tillverkning flyttar utomlands. Många företag tvingas
            se kortsiktigt och därmed = förskjuts viktiga framtidsfrågor som
            den = långsiktiga kompetensförsörjningen. Även svensk livsmedelsindustri
            som har god tillgång till svenska råvaror drabbas av samma fenomen.
            För den förädlande industrin innebär det att man kan ”köpa kompetens”
            utanför Sveriges gränser. Industrinära forskningsprogram hamnar
            i de länder där de bästa ekonomiska förutsättningarna finns och
            där de statliga stödfunktionerna är som bäst. På sikt utarmar
            detta den svenska industrinära forskningsbasen och därmed högre
            utbildning. I dagens läge med fusioner och snabba strukturförändringar
            blir det lätt kortsiktiga lösningar och fokus ligger då inte på
            långsiktig FoU. Utvecklingskraft, innovationer och expansion kräver
            på sikt mer utbildad arbetskraft och ökad samverkan med forskarvärlden
            genom nya forsknings- och utvecklingsprogram. Till ett redan kritiskt
            läge ska läggas den låga attraktionskraft som svensk livsmedelsindustri
            har hos svensk ungdom. Valet av akademisk livsmedelsutbildning
            är lägre än någonsin. Utbildningar riktade direkt mot livsmedelsindustrin
            har för få sökande och utbildningarna blir oekonomiska samtidigt
            som behovet av utbildad arbetskraft är en förutsättning för expansion
            och för att öka exporten. Dessutom har ännu inte svensk livsmedelsindustri
            insett betydelsen av kompetensförsörjning och
          </p>
          <pb facs="riksdagen-motions-pdf/data/200506/mot_200506_MJ_411/mot_200506_MJ_411-0002.pdf"/>
          <p>
            2005/06:MJ411
          </p>
          <p>
            effektivitetshöjning genom att anställa akademisk personal i
            tillräcklig omfattning. Hos SLU i Skara finns landets enda livsmedelsingenjörsutbildning
            som från i år ändrat namn till Mat och Teknologi i syfte att höja
            attraktionskraften hos ungdomar. Men trots att rekryteringsåtgärderna
            har varit omfattande är det svårt att få ungdomar att söka till
            denna viktiga utbildning. Denna utbildning är framtagen av livsmedelsindustrin
            i västra Sverige i början av 1990-talet. Om inte något görs snarast
            kommer nuvarande akademiska livsmedelsutbildningar att läggas
            ned samtidigt som forskningen flyttar till andra länder. En satsning
            på en ökad attraktionskraft och en långsiktig
          </p>
          <p>
            kompetensförsörjning kommer att öka exporten av svenska kvalitetslivsmedel.
            Det är mycket angeläget att vi i vårt land tar tillvara och arbetar
            för att vidareutveckla de livsmedelsråvaror som produceras här.
            Alltfler konsumenter väljer att köpa när- och härproducerade livsmedel
            eftersom man vill veta var och hur maten har producerats. Det
            är därför mycket viktigt att kunskapen på alla nivåer inom livsmedelsproduktionen
            är hög.
          </p>
          <p>
            Stockholm den 29 september 2005
          </p>
          <p>
            Birgitta Carlsson (c) Cecilia Widegren (m) Christer Winbäck (fp)
            Holger Gustafsson (kd)
          </p>
        </div>
      </div>
    </body>
  </text>
</TEI>
