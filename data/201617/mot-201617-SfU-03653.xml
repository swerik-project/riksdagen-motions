<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-03653">
  <teiHeader>
    <fileDesc>
      <titleStmt>
        <title>med anledning av prop. 2016/17:133 Kompletteringar av den tillfälliga lagen för uppehållstillstånd rörande studier på gymnasienivå</title>
        <author corresp="i-TodycJLEopZCV6uNkQANDV">av Jakob Forssmed m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3653 av Jakob Forssmed m.fl. (KD)</title>
          <idno type="rdwebb">H4023653</idno>
          <rs type="number">3653</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4023653/text</ref>
          <ref type="dokument_url_html">http://data.riksdagen.se/dokument/H4023653</ref>
          <ref type="dokumentstatus_url_xml">http://data.riksdagen.se/dokumentstatus/H4023653</ref>
          <ref type="docx">http://data.riksdagen.se/fil/67315F38-1134-4776-8E8F-89BE05FD05AA</ref>
          <ref type="pdf">http://data.riksdagen.se/fil/83ABCBFF-F52E-4FF3-9BD7-F02C90D1DE70</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-NWXHMa55hyeaGmKHZYtpDk"/>
        <correspContext corresp="i-NWXHMa55hyeaGmKHZYtpDk">
          <ref>Proposition 2016/17:133</ref>
        </correspContext>
        <correspAction xml:id="i-DexUUaugF3NDtZ6fCi9JTN" type="signed"/>
        <correspContext corresp="i-DexUUaugF3NDtZ6fCi9JTN">
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-DJgH7q21vrKJDYHFpgpTiX"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-YSKeLiTp6e1eVBrTwK4cRX"/>
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-RVBRPDgYSffQso5SLJ9Cxr"/>
        </correspContext>
        <correspAction type="submitted" xml:id="i-8fCyCUnssP9P99M8UGX3rR">
          <date when="2017-03-17"/>
          <time when="16:11:26"/>
        </correspAction>
        <correspAction type="dismissed" xml:id="i-My3waZ3T4zobffv4CokRgp">
          <date when="2017-03-28"/>
        </correspAction>
        <correspAction type="reviewed" xml:id="i-7pZTGoAwS9Gx2JADmNtWXn">
          <date when="2017-03-28"/>
          <time when="15:13:10"/>
        </correspAction>
        <correspAction type="referred" xml:id="i-6ogsstBYhoimNTnxaiQ4NG">
          <date when="2017-03-29"/>
        </correspAction>
        <correspAction type="assigned" xml:id="i-77gFu3gZLtES6C5bZqammu">
          <date when="2018-02-19"/>
          <time when="17:59:10"/>
        </correspAction>
        <correspContext corresp="i-77gFu3gZLtES6C5bZqammu">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-XRouv1PLQmtsA7Dzn51iZu"/>
        <correspContext corresp="i-XRouv1PLQmtsA7Dzn51iZu">
          <ref type="uppgift">2016/17:SfU19</ref>
          <ref type="ref_dok_id">H401SfU19</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU19</ref>
          <ref type="ref_dok_titel">Kompletteringar av den tillfälliga lagen för uppehållstillstånd rörande studier på gymnasienivå</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:3653 av Jakob Forssmed m.fl. (KD) med anledning av prop. 2016/17:133 Kompletteringar av den tillfälliga lagen för uppehållstillstånd rörande studier på gymnasienivå</div>
      </div>
      <div type="motBody">
        <div type="motProposal" subtype="förslag">
          <head xml:id="i-UJK2RyhNkk62stG4GosdqV">
            Förslag till riksdagsbeslut
          </head>
          <list style="ol">
            <item xml:id="i-P8v62VbNK89qq18riyrG9B">
              Riksdagen ställer sig bakom det som anförs i motionen om att
              regeringen ska säkerställa att prövningen av uppehållstillstånd
              är rättssäker och tillkännager detta för regeringen.
            </item>
            <item xml:id="i-Tcx5GqSV5a4ZdsXqxirgAQ">
              Riksdagen ställer sig bakom det som anförs i motionen om längden
              på tidsbegränsade uppehållstillstånd och tillkännager detta för
              regeringen.
            </item>
            <item xml:id="i-Jxg8B4sohGj2SRVcxPzdS2">
              Riksdagen ställer sig bakom det som anförs i motionen om att
              regeringen ska säkerställa att förslaget om uppehållstillstånd
              för studier inte leder till en förlängning av Migrationsverkets
              handläggningstider och tillkännager detta för regeringen.
            </item>
            <item xml:id="i-HABgaExB9PrbNbuRNhCAHY">
              Riksdagen ställer sig bakom det som anförs i motionen om socialsekreterares
              och skolpersonals ansvar för möjligheten till uppehållstillstånd
              och tillkännager detta för regeringen.
            </item>
            <item xml:id="i-UZyETnCyCyssuqk7r92tii">
              Riksdagen ställer sig bakom det som anförs i motionen om betydelsen
              av att utan egen förskyllan ha blivit av med sin studieplats och
              tillkännager detta för regeringen.
            </item>
            <item xml:id="i-9fjv3vDruPA7m9zWMkKASQ">
              Riksdagen ställer sig bakom det som anförs i motionen om familjeåterförening
              och tillkännager detta för regeringen.
            </item>
            <item xml:id="i-YbVEnhc7ajvZoUuFXVoEV5">
              Riksdagen ställer sig bakom det som anförs i motionen om ansvar
              för att unga inte ska tvingas flytta inom landet och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TrYmomo2VPawytpCK6gprW">
            Motivering
          </head>
          <p xml:id="i-ADsXniw9J7GiTsPPsFc6xH">
            Regeringens proposition är en konsekvens av den illa förberedda,
            tillfälliga restriktiva migrationslagstiftning som regeringen
            aviserade i november 2015 och drev igenom i riksdagen i juni 2016.
            Att återkomma med kompletteringar är nödvändigt då vi nu ser orimliga
            effekter av den tillfälliga lagen.
          </p>
          <p xml:id="i-TMBMAH1xb4dvihMpCPwPP6">
            Barn och ungdomar i Sverige ska självklart ges möjlighet och
            uppmuntras att gå i skolan. En konsekvens av en reglerad invandring
            är att de som inte bedöms vara flyktingar eller ha andra skyddsskäl,
            och inte heller på annan grund uppfyller kriterierna för uppehållstillstånd,
            ska återvända. Som anförs i denna följdmotion innebär den tillfälliga
            lagen att grunden för uppehållstillstånd i vissa situationer nu
            inte finns, men som i många fall hade funnits om Kristdemokraternas
            politik vunnit riksdagens majoritet. För de barn och ungdomar
            vars öde här och nu ändå vilar i de lagar som nu gäller måste
            förutsättningarna bli så goda som möjligt. För dem alla gäller
            att oavsett kommande situation finns ett betydande värde i att
            både asyltiden och tiden fram till en eventuell utvisning används
            för att rusta barnet eller den unge vuxne för framtiden genom
            att göra skolgången så relevant och innehållsrik som möjligt.
          </p>
          <p xml:id="i-Kb6QSyv4ePDS5TFETnrKPn">
            Nu föreliggande förslag definierar fyra olika situationer då
            ungdomar som omfattas av den tillfälliga lagen ska kunna få ett
            uppehållstillstånd med en längre giltighetstid. Beroende på om
            grunden för tillståndet kvarstår eller inte, om det föreligger
            verkställighetshinder eller inte, vilken typ av studier som omfattas
            och med hur lång tid det tidsbegränsade uppehållstillståndet ska
            förlängas varierar. Detta innebär, som flera remissinstanser påpekar,
            att en redan mycket komplicerad lagstiftning blir ännu mer komplex,
            vilket i sin tur både kan komma att påverka redan långa handläggningstider
            och i värsta fall även rättssäkerheten negativt.
          </p>
          <p xml:id="i-L1SufCKzNMFtDDVu7kE984">
            Flertalet remissinstanser har trots omfattande brister i förslaget
            tillstyrkt ändringarna i den tillfälliga lagen. Det framgår dock
            av dessa remissvar att det inte är för att förslagen i sig bedöms
            vara bra, utan för att det vore sämre att inte alls göra några
            ändringar. Vi kristdemokrater delar bedömningen att det inte är
            rimligt att kvarstå vid nuvarande lagstiftning, eftersom de stora
            behov som finns av att ändra nuvarande situation är påtagliga.
            Vi bedömer dock att regeringens förslag inte är tillräckliga och
            riskerar att få ytterligare negativa konsekvenser, både för de
            enskilda barnen och ungdomarna och för samhället i stort.
          </p>
          <p xml:id="i-ERXtnQYCyQSSL9QrtZMB5e">
            Att tvingas bryta upp och ta sig till ett annat land för att
            söka skydd eller försöka möjliggöra en bättre framtid är ett stort
            beslut. Ännu svårare måste det vara för ensamma barn att ta dessa
            steg. Att lämna hem och familj bakom sig för att söka asyl i ett
            nytt land är upplevelser som inget barn borde behöva vara med
            om. Ändå är det precis vad tusentals ensamkommande gått igenom.
          </p>
          <head type="h2" xml:id="i-JEjVwdkPpdLdWXBQde6mcW">
            Migrationsverket ansvarar – och ska ansvara – för asylprövningen
          </head>
          <p xml:id="i-3DnJt4cZRtuKRw4dJGU3N5">
            Det pågår en humanitär kris i världen. Krig, förtryck, islamistiska
            terrorgrupper och förföljelse av etniska och religiösa grupper
            gör att miljontals människor är på flykt. Samtidigt söker sig
            många andra, av fullt förståeliga skäl, bort från fattigdom och
            misär mot vad man hoppas ska bli en nystart. Mottagandet av närmare
            163 000 asylsökande under 2015, varav ca 35 000 minderåriga utan
            vårdnadshavare, har ställt mycket stora krav på hela samhället.
            Det hade varit helt omöjligt att klara av utan alla de medmänniskor
            som öppnat sina hem och de medarbetare ute i kommuner och på myndigheter
            som arbetat ännu hårdare än vanligt för att klara den svåra uppgiften.
          </p>
          <p xml:id="i-8evgHw5LazHjAxFgWT9NvV">
            Även om antalet nya ansökningar om asyl hittills i år och förra
            året varit betydligt färre än åren dessförinnan kvarstår mycket
            hårt arbete, både i asylprövningen och för att de som beviljas
            uppehållstillstånd ska kunna integreras väl i vårt gemensamma
            samhälle. Såväl alla som bidragit och bidrar ideellt som de anställda
            som möter behoven hos asylsökande och nyanlända måste få rimliga
            förutsättningar att göra sin del. Även om regeringen i vissa delar
            tydliggjort ansvarsfördelningen och avsikterna vad gäller hur
            de nu föreliggande förslagen ska tillämpas så kvarstår betydande
            otydligheter i propositionen. Orimliga krav riskerar att ställas
            på såväl socialsekreterare som lärare och annan skolpersonal,
            där dessa yrkeskategoriers bedömningar i sitt yrkesutövande i
            direkt mening kan komma att avgöra en ung persons möjlighet att
            få förlängt uppehållstillstånd.
          </p>
          <p xml:id="i-NKGV8mwhVxBSqeLG474U2b">
            Sverige har ett moraliskt ansvar att hjälpa medmänniskor i nöd.
            Det innebär att både värna asylrätten och ta ansvar för en ordnad,
            human och långsiktigt ansvarsfull migrationspolitik som erbjuder
            en fristad för människor på flykt. Samtidigt ska vi kunna känna
            oss trygga i att asylprövningen är rättssäker, eftersom den som
            saknar skyddsskäl och får nej på sin asylansökan också ska lämna
            landet. Migrationsverket är den myndighet som har uppdraget, och
            förutsättningar, att avgöra vem som uppfyller de skäl som ger
            grund för uppehållstillstånd. Detta ska inte övervältras på andra
            myndigheter eller dess företrädare, så som detta förslag riskerar
            att innebära. Socialsekreterare, lärare och skolledare har inte,
            och ska inte tvingas ta, denna uppgift. Det är vidare, som Sveriges
            advokatsamfund påpekat, inte rimligt att möjligheten till förlängt
            uppehållstillstånd begränsas för den som utan egen förskyllan
            blivit av med sin studieplats.
          </p>
          <head type="h2" xml:id="i-8u9sAkPsoSLeVdZ99VN3DG">
            Längden på tidsbegränsade uppehållstillstånd
          </head>
          <p xml:id="i-K69xCb8EhtqRuGqYMF9mb2">
            Kristdemokraterna menar att det är rimligt att tidsbegränsade
            uppehållstillstånd ska användas som huvudregel, i likhet med i
            övriga EU-länder, för alla skyddskategorier förutom kvotflyktingar.
            Det är dock vår åsikt att samtliga tidsbegränsade uppehållstillstånd
            ska gälla i tre år. Om skyddsbehovet kvarstår för en person som
            haft ett tidsbegränsat uppehållstillstånd under tre år bör uppehållstillståndet
            permanentas. I den tillfälliga lag som regeringen infört är de
            tillfälliga uppehållstillstånden endast 13 månader. Detta får
            helt andra konsekvenser än vad treåriga uppehållstillstånd skulle
            innebära.
          </p>
          <p xml:id="i-21rRXKWrJgpcfPAv6Qu6sB">
            Med treåriga tillstånd i utgångsläget, och med rätt till permanent
            uppehållstillstånd om skyddsskälen kvarstår, skulle betydande
            delar av de som påbörjat gymnasieutbildningen kunna fullgöra den.
            I den tillfälliga lagen har regeringen begränsat möjligheten att
            beviljas uppehållstillstånd för den som etablerats på arbetsmarknaden
            till personer som fyllt 25 år. Kristdemokraterna avvisade den
            åldersgränsen och förespråkade att gränsen i stället skulle sättas
            vid 21 år. Även detta skulle innebära att fler av de unga som
            regeringen nu känner sig nödgad att hitta speciallösningar för
            redan skulle ha haft möjligheter att få uppehållstillstånd om
            våra förslag vunnit bifall.
          </p>
          <p xml:id="i-TAuHpprofYgtoxD5faoomH">
            Även lagförslagets nedre åldersgräns är problematisk, dels ur
            barnperspektiv, dels då det innebär nya svårigheter i tillämpning
            och möjlighet att upprätthålla rättssäkerheten. Regeringens motivering
            – att skälet är att värna familjesammanhållning – motsägs av att
            de genom den tillfälliga lagen kraftigt begränsat just möjligheten
            till familjeåterförening. Det senare är ytterligare något som
            vi kristdemokrater motsatt oss, och vi anser även fortsatt att
            rätten till familjeåterförening även ska gälla de som har ett
            tidsbegränsat uppehållstillstånd och att den möjligheten snarast
            behöver införas.
          </p>
          <p xml:id="i-3SWPvSddSD8v7hqLCWP5QD">
            Med vår politik hade omprövningarna varit färre och belastningen
            på Migrationsverket mindre, vilket skulle ha medgivit kortare
            handläggningstider.
          </p>
          <head type="h2" xml:id="i-DEoNrq1WwxsPJ4SaPihbEG">
            Synnerligen och särskilt ömmande omständigheter som grund för
            uppehållstillstånd
          </head>
          <p xml:id="i-PowuRA5m97aSBqY6EFFuLu">
            Med den tillfälliga lagen har regeringen tagit bort möjligheten
            att bevilja uppehållstillstånd på grund av synnerligen ömmande
            omständigheter för vuxna och särskilt ömmande omständigheter för
            barn. Detta innebär att grunden för uppehållstillstånd inte längre
            finns för några av de mest sårbara av de personer som nu befinner
            sig här. Att regeringen nu, med de ändringar i den tillfälliga
            lagen som föreslås, försöker hantera även detta visar på hur fel
            det var att ta bort dessa grunder.
          </p>
          <p xml:id="i-WHthtScBzsvBvJbLZssryd">
            Sammantaget konstaterar vi att om Kristdemokraternas förslag
            vunnit bifall i riksdagens behandling av den tillfälliga lagen
            (bet. 2015/16:SfU16) den 21 juni 2016 hade regeringen inte behövt
            lägga fram punkt ett och två i nu föreliggande proposition (2016/17:133).
          </p>
          <head type="h2" xml:id="i-7BW8fjK9r4nA8ipfBnEqQL">
            Några av Kristdemokraternas övriga förslag
          </head>
          <p xml:id="i-BqLDZR2NL3aKsGJCPySLUf">
            Ensamkommande som blir 18 år har i alltför många fall abrupt
            tvingats flytta från det boende de haft sedan ankomsten till Sverige.
            Behovet av stöd i vardagen upphör inte automatiskt på 18-årsdagen,
            framför allt inte för den som saknar familj och nätverk. Det utrymme
            lagen ger kommunerna att förlänga stödet måste användas fullt
            ut. Regeringen bör omgående kalla SKL till överläggning för att
            gemensamt ta det ansvar som behövs så att ensamkommande får det
            stöd de behöver. Mer kraftfullt ansvar måste tas av såväl staten
            som kommunerna för att hindra att unga tvingas flytta till en
            annan plats i landet när deras behov av trygghet och stabilitet
            är som störst.
          </p>
          <p xml:id="i-6Vy3AT7K8A2hzyX6B5afTW">
            Kommunerna behöver alltjämt avlastning för att klara situationen.
            Det krävs nya arbetsformer och en annan ansvarsfördelning. Vi
            föreslog redan förra vintern att det skulle inrättas en nationell
            krissocialjour med särskilt ansvar för ensamkommande barn och
            unga. Behovet av detta har inte minskat. Kommunerna behöver ett
            stöd där de kan avropa hjälp för att klara både mottagandet och
            de utmaningar som kvarstår efter asylprövningstiden på ett värdigt
            sätt.
          </p>
          <p xml:id="i-Dep4ZZ7Ddva7C1d9iUnUiA">
            Den oerhörda komplexitet som migrationslagstiftningen redan nu
            innebär i kombination med den ökade belastning som myndigheter
            och kommuner har och fortsatt kommer att verka under ställer också
            ökade krav på att noga följa hur rättssäkerheten upprätthålls.
            En inspektion för migrationsfrågor bör inrättas för att möta detta
            behov. Syftet med en inspektion är att verka för rättssäkerhet
            och effektivitet genom hela migrationsprocessen. Målet är att
            upptäcka systembrister och därigenom höja rättssäkerheten för
            den enskilde.
          </p>
          <p xml:id="i-Sf1ft1MQW8keMcwJi2mXX5">
            Vad som framförts i denna motion bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-3V12YDL1mFevbciqibX3GY">
              Jakob Forssmed (KD)
            </item>
            <item xml:id="i-N3bM5RzR4th1TvSKohzFgA">
              Penilla Gunther (KD)
            </item>
            <item xml:id="i-YAsRDDfSGadxYv2Kegdd5k">
              Robert Halef (KD)
            </item>
            <item xml:id="i-JMZUjn44PZRAbKN1BDEFRq">
              Aron Modig (KD)
            </item>
            <item xml:id="i-8dgFC3WEHBznJPnEEzWc6g">
              Désirée Pethrus (KD)
            </item>
            <item xml:id="i-TbVP9QiCgWm3ZPVh1NVbgv">
              Tuve Skånberg (KD)
            </item>
            <item xml:id="i-KFhhyiuPcEL7MJCa3tC3Vs">
              Larry Söder (KD)
            </item>
          </list>
        </div>
      </div>
    </body>
  </text>
</TEI>
