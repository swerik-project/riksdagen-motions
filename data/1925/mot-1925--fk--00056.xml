<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__fk__56/mot_1925__fk__56-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 56. 2
          </p>
          <p>
            Nr 56.
          </p>
          <p>
            Av herr von Geijer m. fl., om anslag till resestipendier åt vissa
            universitetslärare m. m.
          </p>
          <p>
            Till resestipendier åt ordinarie lärare m. fl. vid rikets universitet
            och karo- linska institutet anvisade riksdagen för vart och ett
            av åren 1906—1915 ett extra anslag av 10,000 kronor. Då det ansågs,
            att det för år 1915 anvisade anslaget icke borde under sistnämnda
            år tagas i anspråk för sitt ändamål, medgav 1915 års riksdag,
            i enlighet med Kungl. Maj:ts därom gjorda fram- ställning, att
            anslaget finge för enahanda ändamål användas under år 1916. Liknande
            medgivanden beträffande användningen av anslaget lämnades seder
            mera av 1916 års riksdag för år 1917, av 1917 års riksdag för
            år 1918 och av 1918 års riksdag för år 1919. På extra stat för
            år 1920 anvisade riks- dagen vidare för ändamålet ett anslag å
            likaledes 10,000 kronor samt på extra stat för vartdera av åren
            1921 och 1922 ett anslag å 20,000 kronor. Sedan dess har av statsfinansiella
            skäl anslag för ändamålet icke ansetts böra uppföras å riksstaten.
            Enligt den 31 december 1909 utfärdade bestämmelser i avseende
            å an- vändningen av ifrågavarande anslag skulle stipendium vid
            utrikes resa i regel utgöra 550 kronor för stipendiat från universitetet
            i Uppsala eller karo- linska institutet samt 500 kronor för stipendiat
            från universitetet i Lund, med skyldighet för stipendiat att vistas
            utrikes minst 30 dagar. Från och med år 1919 ändrades dessa bestämmelser
            därhän, att stipendiets belopp skulle — där ej i särskilt fall,
            såsom då fråga vore om bevistande av kor- tare vetenskaplig kongress,
            studiebesök vid vetenskaplig institution eller dylikt annorlunda
            bestämdes — vid utrikes resa utgöra 1,100 kronor för stipendiat
            från universitetet i Uppsala eller karolinska institutet samt
            1,000 kronor för stipendiat från universitetet i Lund. Upprepade
            gånger, senast i skrivelse den 11 augusti 1924, har kanslern för
            rikets universitet gjort framställning om återuppförande å riksstaten
            av nu ifrågavarande anslag. Såsom vi nyss antytt, torde orsaken
            till att kanslerns äskanden härutinnan icke rönt beaktande vara
            att söka i den återhållsamhet i avseende å statsutgifterna, som
            ansetts böra iakttagas vid uppgörandet av de senaste årens statsregleringar.
            Ett ytterligare uppskjutande av anvisande av medel till ett för
            den veten- skapliga forskningen så betydelsefullt ändamål som
            det nu ifrågavarande
          </p>
          <pb facs="riksdagen-motions-pdf/data/1925/mot_1925__fk__56/mot_1925__fk__56-002.pdf"/>
          <p>
            6 Motioner i Första kammaren, Nr 56.
          </p>
          <p>
            synes icke längre kunna försvaras. Anslagets indragning under
            de senare åren har på ett kännbart sätt minskat möjligheten för
            universitetsprofesso- rerna att företaga utländska studieresor.
            Lätt torde inses, hur nödvändigt det är för en vetenskapsidkare
            att någon gång under sin tjänstgöringstid vid universitetet få
            tillfälle att i utlandet utföra en del forskningsarbeten, att
            komma i beröring med inom hans vetenskapsgren ledande personer,
            att få nya impulser och överhuvud knyta förbindelser med forskare
            i andra land. Uppenbarligen hava också dessa omständigheter varit
            de, som från början motiverat ett särskilt anslag till understödjande
            av dessa resor. Be- hovet av ett internationellt vetenskapligt
            samarbete har under de senare åren blivit med allt större styrka
            framhållet, och det måste betraktas såsom en betydelsefull angelägenhet,
            att ett dylikt samarbete, vad vårt land be- träffar, icke förkväves
            av brist på de härför nödvändiga materiella förut- sättningarna.
            Indragningen av dessa resestipendier var att se som en till- fällig
            nödfallsåtgärd, betingad av de särskilda förhållandena, som rådde
            på det ekonomiska området, då denna åtgärd vidtogs. Ett fortsatt
            undanskju- tande av detta anslag kan näppeligen numera synas vara
            framtvunget av den statsfinansiella situationen. Det må erinras,
            att i innevarande års stats- verksproposition äro för budgetåret
            1925—1926 ifrågasatta anslag å samman- lagt 21.500 kronor till
            resestipendier åt lärare i främmande levande språk vid de allmänna
            läroverken, de kommunala mellanskolorna och privatläro- verken.
            De omständigheter, som föranlett ett återupptagande av dessa anslag,
            föreligga delvis jämväl i fråga om ett återupplivande av anslaget
            till rese- stipendier åt de ordinarie universitetslärarna. Med
            hänsyn till den betydelse, vi tillmäta universitetslärarnas vetenskapliga
            utrikesresor, såväl till forsk- ningens fromma som till gagn för
            den akademiska undervisningen, hava vi ansett synnerligen starka
            skäl förefinnas att föreslå, att ett anslag för ända- målet beviljas
            för budgetåret 1925—1926 till samma belopp, varmed detta anslag
            senast utgick, eller alltså 20,000 kronor. Vi förutsätta, att
            anslaget varder disponerat på enahanda sätt, som kommit till tillämpning
            i avseende å det för detta ändamål senast beviljade anslaget.
          </p>
          <p>
            Medan nu berörda reseanslag allenast har avseende å ordinarie
            universitets-
          </p>
          <p>
            lärare m. fl. — d. v. s. professorer, prosektorer, laboratorer,
            observatorer samt överbibliotekarier och förste bibliotekarier
            — hava sedan länge medel
          </p>
          <p>
            varit tillgängliga för beredande av möjlighet till utrikes studieresor
            jämväl för obefordrade vetenskapsidkare vid universiteten, i främsta
            rummet docen- terna. Dessa stipendier hava plägat kallas riksstatens
            resestipendier och ut- gingo alltsedan sin tillkomst från det
            under riksstatens åttonde huvud- titel uppförda anslag, vilket
            förut hade till rubrik: resestipendier samt läro- böckers, tidskrifters
            och lärda verks utgivande. Alltsedan år 1920 utgjorde dessa stipendier
            till antalet fyra vid vartdera universitetet, nämligen ett
          </p>
          <pb facs="riksdagen-motions-pdf/data/1925/mot_1925__fk__56/mot_1925__fk__56-003.pdf"/>
          <p>
            Motioner i Första kammaren, Nr 56. i
          </p>
          <p>
            större å 3,000 kronor och tre mindre å vartdera 1,500 kronor.
            Vid 1923 års riksdag vidtogs den anordningen, att, då några resestipendier
            över huvud icke ansågos böra utgå för budgetåret 1923—1924, ifrågavarande
            medel ut- brötos ur förberörda anslag, vilket då erhöll en ändrad
            rubrik: till utgivande av tidskrifter, lärda verk och läroböcker.
            Sedan dess hava medel för nu senast berörda stipendier icke varit
            tillgängliga. Indragningen av dessa stipendier har för universitetens
            yngre vetenskapsidkare inneburit en synnerligen känn- bar nackdel.
            Riksstatens resestipendier hava fyllt ett viktigt behov genom
            att erbjuda yngre vetenskapsmän tillfälle till forskningsresor,
            som varit av den största betydelse för deras vetenskapliga utbildning.
            TI stort sett gälla i fråga om ett återupplivande av dessa stipendier
            samma skäl, som anförts till förmån för de ordinarie universitetslärarnas
            stipendieresor. Det torde till och med kunna sägas, att skälen
            för dessa stipendier äro mera vägande, om man tager hänsyn till
            att studieresor av det slag, som härmed avses, äro särskilt för
            en yngre vetenskapsmans utbildning och utveckling av i många fall
            avgörande betydelse. Det är de yngre krafterna, som en gång skola
            uppbära det vetenskapliga arbetet vid våra universitet, och omsorgen
            om deras utbildning bör därför vara en angelägenhet, som endast
            i yttersta nödfall får eftersättas. Universitetsmyndigheterna
            hava ock upprepade gånger gjort framställning om återupptagande
            av dessa riksstatens rescsti- pendier, utan att deras äskanden
            rönt behörigt beaktande. Med hänsyn till vikten av att sörja för
            en fullgod utbildning av universitetens yngre veten- skapsidkare
            hava vi därför ansett oss böra föreslå, att anslag till dessa
            s. k. riks- statens resestipendier uppföres å riksstaten för budgetåret
            1925—1926. Det är oss ingalunda obekant, att krav framkommit,
            understödda av kanslern, att rese- stipendier av ifrågavarande
            slag även stode till disposition för obefordrade vetenskapsidkare
            vid karolinska institutet. Vi hava dock icke funnit skäligt tillstyrka
            en dylik utvidgning av dessa stipendier, hur befogad den än i
            sak kan vara, utan vilja inskränka oss till att förorda ett återuppli-
            vande av dessa stipendier i dess förutvarande omfattning. Det
            synes böra ankomma på Kungl. Maj:t att efter prövning av föreliggande
            omständig- heter föreslå en sådan anordning, varigenom även karolinska
            institutets docenter bliva delaktiga av denna förmån. Det för
            riksstatens resestipendier erforderliga anslaget belöper sig till
            15,000 kronor. TI avseende å detta an- slags disposition torde
            böra gälla enahanda bestämmelser, som förut tilläm- pats i fråga
            om dessa stipendier. Under åberopande av vad sålunda anförts tillåta
            vi oss hemställa, att riksdagen måtte å åttonde huvudtiteln för
            budgetåret 1925—1926 anvisa dels ett extra reservationsanslag
            av 20,000 kronor till resestipendier åt ordinarie lärare och vissa
            andra tjänstemän vid rikets universitet och karolinska mediko-kirurgiska
            in- stitutet;
          </p>
          <pb facs="riksdagen-motions-pdf/data/1925/mot_1925__fk__56/mot_1925__fk__56-004.pdf"/>
          <p>
            Motioner i Första kammaren, Nr 56.
          </p>
          <p>
            dels ock ett extra reservationsanslag av 15,000 kronor till de
            s. k. riksstatens resestipendier, d. v. s. resestipendier åt obefordrade
            vetenskapsidkare vid universiteten i Uppsala och Lund.
          </p>
          <p>
            Stockholm den 21 januari 1925. K. von Geijer.
          </p>
          <p>
            Martin Fehr. Edv. Björnsson. J. Bergman.
          </p>
        </div>
      </div>
    </body>
  </text>
</TEI>
