<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00562">
  <teiHeader>
    <fileDesc>
      <titleStmt>
        <title>Simkunnighet</title>
        <author corresp="i-GsygH5UJM18UkfLBHFkVdD">av Kent Härstedt (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Simkunnighet</title>
          <idno type="rdwebb">GX02Ub562</idno>
          <rs type="number">Ub562</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub562/text</ref>
          <ref type="dokument_url_html">http://data.riksdagen.se/dokument/GX02Ub562</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub562</ref>
          <ref type="doc">http://data.riksdagen.se/fil/0B3B3C24-2B99-4DF4-8162-A86582B17EB3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AFn8mGYcsfJGDhy2FRBdtN" type="signed"/>
        <correspContext corresp="i-AFn8mGYcsfJGDhy2FRBdtN">
          <note type="signatory" corresp="i-GsygH5UJM18UkfLBHFkVdD"/>
        </correspContext>
        <correspAction type="numbering" xml:id="i-K9D3L6NDzaAdnUJsKJEWZa">
          <date when="2009-10-08"/>
        </correspAction>
        <correspAction type="submission" xml:id="i-H7Rh3M99fcVrFP8BXo9QwK">
          <date when="2009-10-06"/>
        </correspAction>
        <correspAction type="transfer" xml:id="i-DVwQoAQvBWTx6Rx8t6sxNv">
          <date when="2009-10-06"/>
        </correspAction>
        <correspAction type="assigned" xml:id="i-YExXA87N1Bwhjy6dzHMUit"/>
        <correspContext corresp="i-YExXA87N1Bwhjy6dzHMUit">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-G2tURrS8wG6zkRDdXFhk6m">
            Förslag till riksdagsbeslut
          </head>
          <p xml:id="i-G6CVkM6MvnPihVeW8f3Mwq">
            Riksdagen tillkännager för regeringen som sin mening vad som
            anförs i motionen om simkunnighet.
          </p>
        </div>
        <div type="motContent">
          <head type="h1" xml:id="i-GPAQ6sWffi5DUz7L3t8yAe">
            Motivering
          </head>
          <p xml:id="i-CKqKUbARNdTqAPXFmsFG1X">
            Under 2008 dog 107 personer i drunkningsolyckor, det var något
            fler än året innan. Ändå är den långsiktiga trenden tydlig, nämligen
            att antalet drunkningsolyckor minskat dramatiskt över åren i takt
            med att ordentliga satsningar gjorts.
          </p>
          <p xml:id="i-LWCsHhvtTa2yqSDGr8WdiA">
            Efter trafikolyckorna är badolyckorna den vanligaste olycksfallsorsaken
            bland barn. Varje år drunknar flera barn drunkning är den tredje
            vanligaste dödsorsaken efter trafikolyckor och självtillfogad
            skada bland barn och unga. Drunkningsolyckor sker under alla årstider
            och såväl inomhus som utomhus. Många av dessa tragiska olyckor
            hade sannolikt kunnat undvikas om simundervisningen vid landets
            skolor varit bättre. Många föräldrar litar på att barn får den
            simundervisning i skolan som de behöver för att kunna bada tryggt
            och säkert i synnerhet som detta finns formulerat i läroplanen.
            Men verkligheten ser annorlunda ut.
          </p>
          <p xml:id="i-XhAMVfgsaWQocCBybNgjCk">
            Tillsyn och undersökningar som gjorts visar att det ser mycket
            olika ut från skola till skola och från kommun till kommun. Det
            finns idag tusentals barn i årskurs 5 som inte kan simma trots
            att det är klart uttalat i läroplanen. I kursplanen för ämnet
            idrott och hälsa i grundskolan framgår det att simkunnighet är
            en baskunskap i säkerhet som varje barn i Sverige har rätt att
            få möjlighet att lära sig. Det är kommunerna och huvudmännen för
            de fristående skolorna som ansvarar för att kursplanen följs och
            således för att alla barn ges möjlighet att lära sig simma. Det
            skiljer sig dock åt mellan skolor i fråga om att lära ut simkunnighet
            till eleverna. På vissa skolor är simundervisningen direkt undermålig
            eller saknas helt. När Skolverket häromåret undersökte hur simundervisningen
            bedrevs så riktade Skolverket kritik mot 14 % av kommunerna och
            3 % av de fristående skolorna därför att de inte undervisat eleverna
            i simning på skoltid. Skolverket har riktat kritik mot 26 % av
            kommunerna och 7 % av de fristående skolorna därför att de inte
            gett eleverna förutsättningar att praktiskt lära sig hur man hanterar
            nödsituationer vid vatten.
          </p>
          <p xml:id="i-FNeZ1q1jugCePTMPcoxDCj">
            Tidigare undersökningar gjorda av Svenska Livräddningssällskapet
            (SLS) har visat på liknande brister i simkunskap: som exempel
            kan nämnas att man i dessa undersökningar konstaterade att 30
            % av barnen i årskurs ett till tre inte ens kunde simma 25 meter!
            Många badrelaterade olyckor hade sannolikt inte skett om barnen
            hade fått den simundervisning de har rätt till genom skolan. De
            som är insatta i ämnet säger t.ex. att hälften av de tillbud som
            drabbar barn under 14 år i svenska simhallar hade kunnat undvikas
            genom förebyggande åtgärder som information och utökad utbildning.
          </p>
          <p xml:id="i-WYgjqYmxV9PBQrDC84Xf7p">
            Simundervisningen är fortfarande en klassfråga. Det är främst
            barn i låginkomstområden och områden med hög invandrartäthet som
            har dåliga simkunskaper. Det är samma barn som idag har sämst
            förutsättningar inom övrig utbildning. För dessa grupper är skolan
            många gånger den enda plats där de kan få de nödvändiga kunskaperna.
            Kommunerna har ansvar för att alla barn, oavsett var de bor och
            oavsett deras familjesituation, får den simkunskap de är garanterade
            genom kursplanen.
          </p>
          <p xml:id="i-A22fejmKciZZ8RWSPDwD1P">
            Samtidigt behöver kursplanen preciseras. Det finns i dag ingen
            nationellt fastställd definition av simkunnighet, och det förekommer
            olika definitioner i olika skolor. Som exempel kan nämnas att
            man i Skolverkets tillsyn fann att 6 % av kommunerna och 9 % av
            de fristående skolorna inte hade någon definition av simkunnighet.
          </p>
          <p xml:id="i-NSvG4i4pXCbuaeEf2RuUxs">
            SLS definition av simkunnighet motsvarar att man ska kunna falla
            i vattnet, få huvudet under, ta sig upp och därefter simma 200
            meter på djupt vatten, varav 50 meter på rygg. Man ska också veta
            hur man hjälper någon som råkat i en nödsituation, larma, fria
            luftvägar och vid behov ge konstgjord andning och därefter placera
            den skadade i framstupa sidoläge. Denna definition grundar sig
            på mer än 100 års kunnande i vattensäkerhet och borde vara en
            rimlig miniminivå för definition av simkunnighet också i den svenska
            läroplanen.
          </p>
          <p xml:id="i-W357bz8u5D8oo7TUA4Rqee">
            Barn som har dålig simkunskap utsätter sig för större risker.
            En bättre simundervisning kan ändra barns säkerhetstänkande. Givetvis
            har föräldrar ett stort ansvar när det gäller barns säkerhet vid
            badande, men vi kan heller aldrig acceptera att många olyckor
            är ett resultat av undermålig simundervisning från skolornas sida.
            En rimlig början är att regeringen förtydligar läroplanens mål,
            och samtidigt bör krav ställas på landets skolor att på ett tillfredsställande
            sätt organisera simundervisning för sina elever. Precis som nollvisioner
            formuleras inom exempelvis trafiken eller i kampen mot narkotikan
            borde man formulera en vision inom detta område. Inga barn i Sverige
            ska behöva drunkna på grund av undermåliga simkunskaper. Att kunna
            simma är en baskunskap som alla barn har rätt till.
          </p>
        </div>
        <div type="motSignatures">
          <list>
            <item xml:id="i-HjVXzUHCmS1nYhSQJBruEJ" who="i-GsygH5UJM18UkfLBHFkVdD">
              Kent Härstedt (s)
            </item>
          </list>
        </div>
      </div>
    </body>
  </text>
</TEI>
