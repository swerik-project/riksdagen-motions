<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01060">
  <teiHeader>
    <fileDesc>
      <titleStmt>
        <title>En ny strukturplan för varvsindustrin</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En ny strukturplan för varvsindustrin</title>
          <idno type="rdwebb">G5021060</idno>
          <rs type="number">1060</rs>
          <ref type="dokument_url_text">http://data.riksdagen.se/dokument/G5021060/text</ref>
          <ref type="dokument_url_html">http://data.riksdagen.se/dokument/G5021060</ref>
          <ref type="dokumentstatus_url_xml">http://data.riksdagen.se/dokumentstatus/G5021060</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-U9We27C3x3JviFqbQPuj3d</idno>
            <name>ALEXANDER CHRISOPOULOS</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KJTAcg3ZqmEjrsfAG3Ntgs" type="signed"/>
        <correspContext corresp="i-KJTAcg3ZqmEjrsfAG3Ntgs">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-U9We27C3x3JviFqbQPuj3d"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1060/mot_198182__1060-001.pdf"/>
      <fw xml:id="i-CxkWbzwahDeEvhcL87SUNz">
        Motion 1981/82: 1060
      </fw>
      <div type="motHeader" xml:id="i-MevoFqAQVEcWK1pCSjozdN">
        <div type="motTitle" xml:id="i-HryiLJ6LUWrNYWSvq7EpfE"/>
        <div type="motSubmissionInfo" xml:id="i-8dA96pDUbctqCbHDWgeoxs"/>
      </div>
      <div type="motBody" xml:id="i-D9p6VYD3TNe1zyCwwZFUyC">
        <div xml:id="i-NsEDX7BiYSgjRXyXQHsC8">
          <p xml:id="i-USgptRuF4qY5zxYp6ttxfg">
            12
          </p>
          <p xml:id="i-WpDs9j3sKngT97Genoy7au">
            Lars Werner m. fl. En ny strukturplan för varvsindustrin
          </p>
          <p xml:id="i-4dtZghDCK7WSdjUfYHYtE9">
            Stegvis har svensk varvsindustri nedrustats. Ett flertal varv
            har lagts ner. Antalet arbetstillfällen inom varvssektorn har
            minskat drastiskt. Detta trots att förutsättningarna för den typ
            av produktion, förutom fartygsbyggande, som kan utföras på varven
            förbättrats. Inom t. ex offshore-sektorn har, internationellt
            sett, skett en enorm utveckling. Det systembyggnadskunnan- de
            som de svenska varven representerar har en given plats i den utvecklingen.
            Stora framtida behov föreligger även inom transport-, energi-
            och återvin- ningssektorerna. I fokus i dag står de skånska storvarven.
            På Öresundsvarvet är nedläggningsprocessen i full gång. Kockums
            står näst i tur. Den strukturplan som utgjorde grunden för regeringens
            proposition 1979/80:165 styr, med de mindre ändringar riksdagen
            beslutade, i dag varvens utveckling. Struktur- planen innebär
            att Öresundsvarvet avvecklas och att Kockums 1985 åter måste kunna
            uppvisa vinstsiffror. Från Svenska Varvs sida har inga offensiva
            åtgärder vidtagits för att underlätta den omstrukturering som
            är en förutsättning för att varvet skall kunna vidareutveckla
            sin produktion, kunna ställa om till alternativ produktion och
            därmed kunna bevara den produk- tionskapacitet och det systembyggnadskunnande
            som finns på varvet. Den saudiarabiska order som nu är under arbete
            på Kockums kommer inte att lösa de grundläggande problemen, dvs.
            först och främst avsaknaden av en marknad för supertankers. Ordern
            ger Kockums endast ytterligare tidsfrist. Om inte offensiva åtgärder
            sätts in nu, kommer läget om två år att vara oförändrat katastrofalt.
            Vi har i tidigare motioner berört de bakomliggande faktorer som
            orsakat den internationella och svenska varvskrisen. Den borgerliga
            regeringens och Svenska Varvs passiva agerande har förstärkt den
            krisen. Bristen på framsynthet och långsiktig planering, bristande
            förmåga eller vilja att samordna varvspolitiken med en långsiktig
            industri-, energi- och transport- politik är de främsta orsakerna
            till varvspolitikens misslyckande. Vidtagna åtgärder har i de
            allra flesta fall syftat till att kortsiktigt täcka de förluster
            som uppstått. Den ekonomiska hjälpen har dessutom ofta hamnat
            i det privata kapitalets rymliga ficka. Som exempel kan anföras
            ”exemplet Nordö”: I oktober 1979 levererade Kockums ro-ro-fartyget
            Zenobia, i början av 1980 systerfartyget Scandinavia och i mars
            samma år Ariadne. Fartygen kostade tillsammans 420 milj. kr. och
            staten gick in med stödpengar och bidrog med 126 milj. kr. av
            kostnaderna. När Rederi AB Nordö byggde fartygen på Kockums hotade
            man med att lägga ordern utomlands om inte
          </p>
          <pb facs="riksdagen-motions-pdf/data/198182/mot_198182__1060/mot_198182__1060-002.pdf"/>
          <fw xml:id="i-DL5oC9vwVp1LvdYKFhQKQZ">
            Mot. 1981/82:1060 13
          </fw>
          <p xml:id="i-QaRS477etoWwjVY5ggR499">
            det statliga beställarstödet avskrevs. Det blev avskrivet. Nordö
            sålde 1981 två av fartygen till Bulgarien för 320 milj. kr. Zenobia
            sjönk utanför Cypern, och Nordö fick ut 120 milj. kr. i försäkringspengar.
            Resten är enkel matematik: 440 milj. kr.; ta bort 294 milj. kr.
            och vinsten blir 146 milj. kr. Rederichefen Ebert Pettersson kommenterar:
            ”Det man inte kan tjäna på seglation får man tjäna på att sälja.”
            Till historien hör att 33 sjömän avskedades vid affären. Detta
            skedde samtidigt som Öresundsvarvet förvägrades medel för att
            utveckla supply-fartygen. Svenska Varv och staten valde att subventionera
            det privata redarkapitalet framför att ge Öresundsvarvet den hjälp
            som på sikt hade inneburit stora framtida utvecklings- och exportmöjligheter.
            Sådan är alltså regeringens varvspolitik. Vpk har ett helt annat
            synsätt än regeringen på varvsindustrins framtid och roll. Vi
            är över huvud kritiska till den allmänna bristen på perspektiv
            och medvetenhet i industripolitiken. I en högt avancerad ekonomi
            får varje beslut långsiktig verkan, vare sig man vill vara medveten
            om det eller ej. Varje beslut berör också allt större ekonomiska
            värden och allt fler människor, direkt och indirekt. Kortsiktighet
            och brist på framsynt handlande medför stora förluster och eftersläpningar
            i framtiden. Ingen industripolitik kan bedrivas som inte i sina
            grova linjer har ett perspektiv på minst 20 år och en motsvarande
            grad medvetenhet och planmässighet. Mot denna bakgrund är regeringens
            agerande i varvsfrågorna knappast uttryck för någon ”varvspolitik”.
            Varvspolitiken bör sålunda avse minst ett 20-25-årsperspektiv.
            Den bör byggas på de möjligheter och behov som blir eller kan
            göras aktuella i de kommande årtiondenas industrialisering. Detta
            nödvändiggör en förskjut- ning av stor omfattning från traditionella
            produktområden till nya. Framtida varv kommer att ägna större
            delen av sin kapacitet åt annat än fartyg, och detta är en naturlig
            utveckling. Fartyg kommer att behöva produceras vid de svenska
            varven. Skepps- byggnadskonjunkturen kommer att sakta vända. Alla
            rimliga bedömningar talar dock för att någon högkonjunktur av
            tidigare omfattning aldrig mer blir aktuell för de svenska varven.
            Det stora expansionsområdet måste ligga inom andra områden. Olika
            slag av anläggningar och industriella konstruktioner bildar härvid
            den tunga delen. Svensk industri behöver inom stora sektorer en
            omfattande förnyelse och ersättning av anläggningskapitalet och
            produktionstekniken. Ålderdom- liga och slösaktiga typer av processer
            och teknik måste snarast ersättas. Det sönderfallande och föga
            effektiva transportväsendet måste rustas upp efter nya värderingar.
            Nya, förnyelsebara energikällor måste ersätta de kärnkraft- verk
            som i dag är i drift. Ny teknik måste utvecklas. Slöseriet med
            våra naturtillgångar måste upphöra. Funktionella och ekonomiska
            anläggningar för återvinning måste utvecklas. I denna nödvändiga
            utvecklings- och förnyelseprocess kommer varvens speciella kapacitet
            in.
          </p>
          <pb facs="riksdagen-motions-pdf/data/198182/mot_198182__1060/mot_198182__1060-003.pdf"/>
          <fw xml:id="i-2a43R28PDfJkQGy6BsxJQT">
            Mot. 1981/82:1060 14
          </fw>
          <p xml:id="i-7jHezYubat4wMn2aFkkZj5">
            Härav följer att varvens framtida utveckling måste inriktas på
            avancerade konstruktioner och system inom olika delar av ekonomin.
            Varven måste kopplas till ett långtidsperspektiv för förnyelse
            och uppbyggnad av hela den svenska industrin, energiförsörjningen,
            transportväsendet och konstruk- tionstekniken. På ett par områden
            krävs särskilt radikala förändringar, om varvens förnyelse skall
            kunna lyckas och deras långsiktiga framtid kunna garanteras. Det
            är ledningsfunktionen samt marknadsförings- och kreditfinansieringssi-
            dan. Svenska Varvs nuvarande ledning saknar förutsättningar att
            leda varvsindustrin. Den är dessutom för tungrodd och topptung.
            Den bör därför avskaffas i sin nuvarande utformning. Detta är
            en förutsättning för varje varvspolitik som inte är inriktad på
            en total förödelse. I dess ställe bör träda en mer decentraliserad,
            men också en mer demokratisk ledning och arbetsorganisation. Ett
            samordningsorgan för varven bör givetvis finnas. Detta organ kan
            tänkas bl. a. administrera ett särskilt finansieringsinstitut
            på statlig basis. Denna finansiering skall svara för alla de behov
            av kreditgivning som varven har gentemot marknaden. Denna kreditgivning
            utgör i dag en alltför tung och stor uppgift för att tillåtas
            belasta de olika varvsenheternas ekonomi. Marknadsföringen från
            varven måste kraftigt förstärkas. Det är möjligt att den till
            stor del måste ske fristående från varven själva. Marknadsföringen
            är varvens svaghet. De har i hög grad saknat erfarenheter på området
            — i den senaste stora skeppsbyggnadskonjunkturen var marknadsföringen
            knappast något större problem. Men för de allt fler nya produkterna
            är den av helt avgörande betydelse. Den måste ske med en grad
            av kompetens och snabbhet som Svenska Varv i dag knappast kan
            ställa upp med. En realistisk och framåtsyftande strukturplan
            för varven bör grundas på följande förutsättningar och riktlinjer:
            1. Varvens nuvarande kapacitet och personalstyrka måste bibehållas.
            Inga nedskärningar eller nedläggningar av enheter bör ske. 2.
            En långsiktig plan med ett perspektiv av minst 20 år bör läggas
            upp för varven. Den skall avse att så effektivisera och utveckla
            dem, att de kan utnyttja sina särskilda egenskaper i en kommande
            bred förnyelse av svensk industri och teknik. 3. Varven bör ges
            de ekonomiska tillskott som är nödvändiga för att under en övergångstid
            täcka kostnader såväl för förnyelse som för kortsiktiga förluster
            på rörelsen. Kostnader vilkas ursprung ligger i det förflutna
            bör inte belasta varvens kommande kalkyler. 4. Varven bör fogas
            in i en planmässig, långsiktig utvecklingspolitik för de viktigaste
            sektorerna inom svensk industri och transport. Detta ger ömsesidigt
            stöd och stimulans åt både varven och de övriga sektorerna. Industri-
            och transportväsendet i landet har sackat efter. Stora förnyelsebe-
            hov föreligger. Varven är en viktig faktor, ur vissa aspekter
            rentav en motor, i denna förnyelse.
          </p>
          <pb facs="riksdagen-motions-pdf/data/198182/mot_198182__1060/mot_198182__1060-004.pdf"/>
          <fw xml:id="i-BLDr9ArkJvVr6CavV4r78u">
            Mot. 1981/82:1060 15
          </fw>
          <p xml:id="i-13nBdiLBPxjqSPMiEg1Jex">
            5. Svenska Varvs nuvarande styrelse bör avgå. Den har ingen uppgift
            att fylla i en modern och framåtsyftande varvspolitik. Större
            självständighet i arbetet bör ges de olika varvsenheterna. Den
            statliga varvssektorn bör genomgå en inre demokratisering. I alla
            lednings- och styrorgan bör valda representanter för de anställda
            ha majoritet. Ett centralt kontakt- och samordningsorgan för de
            statliga varven bör utses efter samma principer. Mot bakgrund
            av det ovan anförda föreslås att riksdagen uttalar sig för och
            hos regeringen hemställer om en ny strukturplan för svensk varvsindustri,
            i enlighet med de riktlinjer som föreslås i motionen.
          </p>
          <p xml:id="i-9iuzoPc7nVTpB7vAsTauqD">
            Stockholm den 25 januari 1982
          </p>
          <p xml:id="i-X7AzNPwdZuLhmA6LrXxGdT">
            LARS WERNER (vpk)
          </p>
          <p xml:id="i-SFmvUjxRXHWXr4RJYdMaas">
            EIVOR MARKLUND (vpk) C.-H. HERMANSSON (vpk) NILS BERNDTSON (vpk)
            BERTIL MÅBRINK (vpk) EVA HJELMSTRÖM (vpk) JÖRN SVENSSON (vpk)
          </p>
          <p xml:id="i-PXNA4xKD8wufwMB2Kd6UuR">
            ALEXANDER CHRISOPOULOS (vpk)
          </p>
          <pb facs="riksdagen-motions-pdf/data/198182/mot_198182__1060/mot_198182__1060-005.pdf"/>
          <p xml:id="i-NK9fFwN31yETHg35FdcG17">
            'GOTAB 70308 Stockholm 1978
          </p>
        </div>
      </div>
    </body>
  </text>
</TEI>
