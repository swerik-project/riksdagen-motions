<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00206">
  <teiHeader>
    <fileDesc>
      <titleStmt>
        <title>En revidering av anslagsfördelningen till län och regioner</title>
        <author corresp="i-9A8V6t4pkLR2AKNxHphvV1">av Karin Nilsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En revidering av anslagsfördelningen till län och regioner</title>
          <idno type="rdwebb">GZ02N206</idno>
          <rs type="number">N206</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N206/text</ref>
          <ref type="dokument_url_html">http://data.riksdagen.se/dokument/GZ02N206</ref>
          <ref type="dokumentstatus_url_xml">http://data.riksdagen.se/dokumentstatus/GZ02N206</ref>
          <ref type="doc">http://data.riksdagen.se/fil/E4486F47-AE62-4C66-B20F-6CE0CA6D20F0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9A8V6t4pkLR2AKNxHphvV1</idno>
            <name>Karin Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3vxiZFqiWRQbKKcQcfijK2" type="signed"/>
        <correspContext corresp="i-3vxiZFqiWRQbKKcQcfijK2">
          <note type="signatory" corresp="i-9A8V6t4pkLR2AKNxHphvV1"/>
        </correspContext>
        <correspAction xml:id="i-JkdnJ88YPZ1csCNMFE34Z6" type="numbering">
          <date when="2011-09-30"/>
        </correspAction>
        <correspAction xml:id="i-RV2xBR7c2Q5MBTT7ECeDpb" type="submission">
          <date when="2011-09-28"/>
        </correspAction>
        <correspAction xml:id="i-AcsNwBvZLFKjFYNPUcWc31" type="transfer">
          <date when="2011-09-28"/>
        </correspAction>
        <correspAction xml:id="i-Rcmz5N1opqyKEyh4wcSPez" type="assigned"/>
        <correspContext corresp="i-Rcmz5N1opqyKEyh4wcSPez">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Jo1F4wvHbr8ffeZYDfZgss" type="motBody">
        <div xml:id="i-RLCWZ5VJt1dgmjiC6qyMwU" type="motProposal" subtype="förslag">
          <head xml:id="i-VRMbn5tbaaovjHgif1LH3P">
            Förslag till riksdagsbeslut
          </head>
          <p xml:id="i-TPsyGgSzuq6ZfaFLsmRV1o">
            Riksdagen tillkännager för regeringen som sin mening vad som
            anförs i motionen om behovet av en ordentlig genomlysning och
            revidering av fördelningen av det regionala utvecklingsanslaget
            (1:1) till landets länsstyrelser, regioner och regionförbund;
            fördelningen måste vara transparent och bidra till regionförstorande
            samarbete och tillväxt.
          </p>
        </div>
        <div xml:id="i-YDckudYycrnHj9eLc2bzJV" type="motContent">
          <head xml:id="i-NwT6j2Y4oZZNZdge77ggZF" type="h1">
            Motivering
          </head>
          <p xml:id="i-BjHe4jPrY2Aweb2CJfyus3">
            Regeringens fördelning av det regionala utvecklingsanslaget (1:1)
            till landets länsstyrelser, regioner och regionförbund upplevs
            i dag väldigt godtyckligt. Nivån på de miljonstöd som en gång
            kan ha haft en välgrundad destinering, fungerat som en akut stödåtgärd
            eller varit en vänskapsrelaterad sådan mellan partivänner, hänger
            kvar vid de län där de en gång hamnade.
          </p>
          <p xml:id="i-DomiAbypzQyAseL1xozgxU">
            Statsbidragens betydelse, och förväntan på dess funktion som
            smörjmedel i en utvecklingsprocess, kom på skam när Sverige hamnade
            i en lågkonjunktur. Län som tidigare haft en stark arbetsmarknad,
            med låg arbetslöshet, och därför utan knot tvingats acceptera
            att de år efter år tilldelats en väldigt liten del av potten för
            det regionala utvecklingsanslaget, hade plötsligt landets högsta
            antal varslade och uppsagda arbetare och konkursade företag. Att
            i denna situation förmå något annat län att frivilligt lämna ifrån
            sig en bit av sin tilldelning tycktes omöjligt för regeringen
            att åstadkomma. Att få Finansdepartementets förståelse för behovet
            att tillföra Näringsdepartementet medel för att stimulera utvecklingsarbetet
            i de drabbade länen var heller inte framgångsrikt.
          </p>
          <p xml:id="i-PsB3LT2TkymHkKq4gdR4wP">
            Vi har lämnat den värsta lågkonjunkturen på århundraden bakom
            oss, men befinner oss dessvärre fortfarande i en bekymmersam situation
            då omvärldens ekonomi är i gungning. Men någon gång måste det
            ändå vara rätt tidpunkt att genomföra en ordentlig genomlysning
            och revidering av fördelningssystemet.
          </p>
          <p xml:id="i-MGKxUgDx88BxWkp1udePho">
            Mitt hemlän Kronoberg har varit, och är fortfarande, en av de
            stora förlorarna i det system som tillämpas i dag. Med ett regionalt
            utvecklingsanslag som är mindre än hälften så stort som angränsande
            läns kan man kanske tro att Kronobergs län kan göra ungefär hälften
            av vad de andra länen kan göra. Men tyvärr är det värre än så.
            Om länet haft tillgång till pengar för medfinansiering av olika
            utvecklings- och forskningsprojekt så skulle vi därigenom kunna
            flerdubbla resurserna till länet, i likhet med våra grannar. Under
            senare år har riktlinjer för stöd från bl.a. centrala verk som
            Vinnova och Nutek och EU:s fonder och program i allt högre grad
            betonat samverkan i större regioner, över läns- och regiongränser.
          </p>
          <p xml:id="i-DihFMfSkvCwR9zG44eDBEb">
            Det faktum att Kronobergs län i jämförelse med t.ex. Kalmar och
            Blekinge län, län som vi ofta samarbetar med, har ett så lågt
            regionalt anslag har lett till att flera länsöverskridande satsningar
            inte har kunnat genomföras i den utsträckning som de ursprungligen
            var tänkta, eller inte kunnat genomföras alls. Utvecklingsanslaget
            ska dessutom tillsammans med anslag från kommunerna bidra till
            medfinansiering av olika infrastruktursatsningar. Kommunerna som
            ingår i länet har dessutom tappat arbetstillfällen och därmed
            skatteintäkter och har svårt att avsätta medel till medfinansiering
            av de satsningar som regionförbundet måste göra för att få del
            av statliga anslag.
          </p>
          <p xml:id="i-71NhHLPK5H6gNwfVn3yfP9">
            De problem jag beskriver visar på behovet av att skapa ett öppet,
            ärligt, rättvist och förutsägbart fördelningssystem som kan tillämpas
            som ett dragspel, då landets olika regioner står inför en förändrad
            arbetsmarknad och har styrkta behov av stöd. Med den, sedan decennier
            låsta, fördelning som tillämpas i dag, är det alltid samma län
            som brottas med att få pengarna att räcka och befaras halka efter
            mer och mer för vart år som går.
          </p>
          <p xml:id="i-Uv5rkH3EPR34b5S9RSLjXv">
            Jag vill med denna motion göra regeringen uppmärksam på behovet
            av en ordentlig genomlysning och revidering av grunderna för fördelningen
            av det regionala utvecklingsanslaget (1:1) till landets länsstyrelser,
            regioner och regionförbund. Fördelningen måste vara transparent
            och bidra till regionförstorande samarbete och tillväxt.
          </p>
        </div>
        <div xml:id="i-AHehM2Czzoz9Qx6aVgUtDp" type="motSignatures">
          <list xml:id="i-9SUbEk74zNrrLda32rfCBy">
            <item xml:id="i-ByS6d64aohU6y7GTipo1vK" who="i-9A8V6t4pkLR2AKNxHphvV1">
              Karin Nilsson (C)
            </item>
          </list>
        </div>
      </div>
    </body>
  </text>
</TEI>
