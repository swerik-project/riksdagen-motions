<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KrU-01597">
  <teiHeader>
    <fileDesc>
      <titleStmt>
        <title>Konstnärlig frihet</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1597 av Rossana Dinamarca m.fl. (V)</title>
          <idno type="rdwebb">H2021597</idno>
          <rs type="number">1597</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H2021597/text</ref>
          <ref type="dokument_url_html">http://data.riksdagen.se/dokument/H2021597</ref>
          <ref type="dokumentstatus_url_xml">http://data.riksdagen.se/dokumentstatus/H2021597</ref>
          <ref type="docx">http://data.riksdagen.se/fil/21A6E7E9-DBF0-46EF-8E6A-5FD70180AA65</ref>
          <ref type="pdf">http://data.riksdagen.se/fil/F54B9D1B-BB51-4D79-B26E-D05BAAE96B62</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XNuMdtSn3PEmNm7NpLLokQ" type="signed"/>
        <correspContext corresp="i-XNuMdtSn3PEmNm7NpLLokQ">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-5ga8kBvLhJYdm7KGdotY6h" type="submitted">
          <date when="2014-11-07"/>
          <time when="15:30:16"/>
        </correspAction>
        <correspAction xml:id="i-FZuytrQDJM7svS2VXin9E7" type="reviewed">
          <date when="2014-11-07"/>
          <time when="20:41:05"/>
        </correspAction>
        <correspAction xml:id="i-44Ra26vuYwYz4SRPaXuKJd" type="referred">
          <date when="2014-11-12"/>
        </correspAction>
        <correspAction xml:id="i-7fmZHkAtN8P2VZLmfqLZ8f" type="assigned">
          <date when="2016-09-11"/>
          <time when="17:54:26"/>
        </correspAction>
        <correspContext corresp="i-7fmZHkAtN8P2VZLmfqLZ8f">
          <ref type="assignedTo">Kulturutskottet</ref>
        </correspContext>
        <correspAction xml:id="i-9WTCQp9vt76MfNMK424cZY" type="behandlas_i"/>
        <correspContext corresp="i-9WTCQp9vt76MfNMK424cZY">
          <ref type="uppgift">2014/15:KrU2</ref>
          <ref type="ref_dok_id">H201KrU2</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KrU2</ref>
          <ref type="ref_dok_titel">Vissa kulturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3GRRGYfXaPCqpVPw82dD8w" type="motHeader">
        <div xml:id="i-XwnvG385faAPdf28UUFfQY" type="motTitle">
          Motion till riksdagen 2014/15:1597 av Rossana Dinamarca m.fl.
          (V) Konstnärlig frihet
        </div>
      </div>
      <div xml:id="i-AZhtKAkUJiGq61xKBMfw3A" type="motBody">
        <div xml:id="i-GTsZ6JXk2ARmGQLNATjS52" type="motProposal" subtype="förslag">
          <head xml:id="i-Fb3942jh41This4XAfmvp7">
            Förslag till riksdagsbeslut
          </head>
          <list xml:id="i-RkpznKqBYZLimVVuN7qbZ5" style="ol">
            <item xml:id="i-AdDkHo8xwnc3BLoUbFbynX">
              Riksdagen tillkännager för regeringen som sin mening vad som
              anförs i motionen om att regeringen bör införa en nationell toleranspolicy
              som bl.a. uppmuntrar uppförandet av fler lagliga graffitiväggar.
            </item>
            <item xml:id="i-X9N66di8WkrsMctBAWcE33">
              Riksdagen tillkännager för regeringen som sin mening vad som
              anförs i motionen om att regeringen bör ge Kulturrådet i uppdrag
              att initiera positiva graffitiprojekt.
            </item>
            <item xml:id="i-XJwASmHFjcnGXhURC4tuXT">
              Riksdagen tillkännager för regeringen som sin mening vad som
              anförs i motionen om att regeringen bör utreda hur alla kulturskapare
              i realiteten ska behandlas likvärdigt i kontakt med myndigheter
              och myndighetsutövare.
            </item>
          </list>
        </div>
        <div xml:id="i-WLT1vP55Vn9pLCzXJva4zk" type="motContent">
          <head xml:id="i-PvmcY9atKrQKhB8YMWpHRm" type="h1">
            Inledning
          </head>
          <p xml:id="i-3MqNoofPkVFhtSY5e7puoE">
            Vänsterpartiet anser att all konst ska ges samma möjlighet att
            existera oavsett uttrycksform. Vänsterpartiet slår vakt om kulturen
            och olika konstuttryck. Kulturen måste vara fri och frispråkig.
            Efter åtta år av borgerligt styre är vi många som är svältfödda
            på en kulturpolitik värd namnet. Politiken har slitit sönder den
            konstnärliga friheten med nyttokrav och reglering och med villkor
            det inte går att leva på som konstnär. Dessutom ser vi en växande
            högerextrem rörelse som både hotar människors rätt att uttrycka
            sin kultur och som aktivt vill inskränka kulturens frihet. Konst
            och kultur ska inte verka efter politikens premisser, den ska
            skapa sina egna riktlinjer.
          </p>
          <p xml:id="i-LvkfunUUNAziKV3v8bfxTT">
            Vänsterpartiet vill att den offentliga miljön ska präglas av
            social gemenskap, av konst och upplevelser. I stället präglas
            det offentliga rummet av ett stort demokratiskt underskott där
            våra gemensamma ytor helt kommit att domineras av kommersiella
            intressen. Det vill vi ändra på. De icke-kommersiella mötesplatserna
            där vem som helst kan utöva och möta kultur måste bli fler.
          </p>
          <p xml:id="i-4RubCQT638UzFUE2dxegvw">
            För att konsten ska få möjlighet att spela en större roll i såväl
            samhället som i våra liv anser vi att kulturpolitiken måste vara
            aktiv och skapa förutsättningar för kultur som både underhåller
            och roar men också provocerar, retar och upprör. Med vår kulturpolitik
            vill vi både främja och skapa förutsättningar för konstskapandet
            på såväl det lekfulla, spontana planet som på den professionella
            nivån. Vi anser att det är det allmännas ansvar för att vi alla
            ska ha tillgång till högklassig och professionellt framställd
            kultur och möjlighet att själva utöva olika former av kultur.
            Detta gäller särskilt i ett samhälle som värnar alla människors
            lika möjligheter till ett gott liv och där våra livsval inte ska
            inskränkas av vårt kön eller vår klasstillhörighet.
          </p>
          <head xml:id="i-LunqDuQhy8siebrqZobq8X" type="h1">
            Toleranspolicy
          </head>
          <p xml:id="i-XJCupZHKd3ZtzaV8WcySWS">
            Vi anser att nolltolerans mot graffiti är ett orimligt sätt att
            censurera en konstform. Det offentliga rummet sägs tillhöra alla,
            men som det ser ut i dag består en stor del av utrymmet på våra
            gemensamma ytor av olika kommersiella inslag i form av reklam
            m.m. Vi har alla olika smak och olika idéer om vilken stad och
            vilket samhälle vi vill leva i. Gatukonstnärernas avtryck är inte
            uppskattade av alla och det är inte heller de sanktionerade avtrycken
            i staden, som exempelvis utformningen av gator, torg eller företagens
            reklampelare.
          </p>
          <p xml:id="i-Cmb6DtQrMCGtbPXSuJzoav">
            Graffiti är en fråga om makt och demokrati. De som utför graffiti
            och de som exempelvis bestämmer över byggnader, reklam och utformning
            av städerna har inte samma förutsättningar att påverka dem. Det
            är tillgång till sin egen stad som graffitimålare vill ha och
            saknar och därför tar. Det är nödvändigt att se detta ur sitt
            rätta maktperspektiv för att förstå. Graffiti är en reaktion mot
            att samhället inte fungerar demokratiskt när det är tydligt att
            alla inte kan ta plats i sin stad och att utformningen av de offentliga
            rummen styrs av ett fåtal personer.
          </p>
          <p xml:id="i-TUnRxwHwep4vAF9kLb4a3H">
            Graffiti är en kultur som utvecklats av ungdomar och som är öppen
            för alla som vill skapa och visa upp sin konst utanför de traditionella
            konstetablissemangen. Idén med konsten är att göra den tillgänglig
            för allmänheten genom att visa upp den i sådana delar av vår vardagsmiljö
            som annars upplevs som tråkiga.
          </p>
          <p xml:id="i-3eHhCAF8ZHwA3MaUTJm3fQ">
            Det bästa sättet att hantera problemet med oönskad graffiti är
            att skapa förutsättningar för målarna att kanalisera sin skapariver
            på ett positivt sätt. Det är på sikt en mer hållbar väg bort från
            den vandalisering som skattebetalarna ändå till sist får betala.
          </p>
          <p xml:id="i-9MMjwuNifDMvQeA2X4bEvj">
            Vänsterpartiet anser att nolltoleranspolicyer ska avskaffas och
            att konstformer som graffiti får ett större utrymme i samhället,
            genom att bl.a. att inrätta toleranspolicyer och erbjuda lagliga
            möjligheter att utöva graffiti på offentligt ägda väggar. Regeringen
            bör därför införa en nationell toleranspolicy som bl.a. uppmuntrar
            uppförandet av fler öppna graffitiväggar. Detta bör riksdagen
            som sin mening ge regeringen till känna.
          </p>
          <head xml:id="i-Aa7UUekYAapjMf7e1o7eSk" type="h1">
            Öppna väggar
          </head>
          <p xml:id="i-JNXnSDaVYVakZ2cwdGhrLy">
            I de flesta andra större städer runtom i Europa finns s.k. öppna
            väggar och ”graffitireservat”. Sverige och framför allt Stockholms
            stad, har inte hängt med i utvecklingen. Den nya politiska ledningen
            i Stockholms stad, där Vänsterpartiet ingår, har dock nyligen
            tagit det viktiga beslutet att riva upp stadens nolltolerans.
            På många håll i landet saknar graffitiutövarna forum att utöva
            sin konst i och myndigheterna ser generellt allt som går att koppla
            till graffiti som något olagligt – med motiveringen att graffiti
            skulle vara en inkörsport till grövre kriminalitet. I stället
            för att som på andra håll ge konstformen en plats i det offentliga
            rummet, motarbetar många kommuner alla delar av graffitikulturen.
          </p>
          <p xml:id="i-HAgR6SUE2eg1z2qg36AfXq">
            Vänsterpartiet anser att det är viktigt att upprätta alternativ
            för att utöva graffitikonst. En öppen vägg är aldrig en brottspreventiv
            åtgärd, utan en kultursatsning. På samma sätt som en fotbollsplan
            inte byggs för att minska fotbollsvåldet, utan för att det är
            roligt och bra att spela fotboll. Det har dock visat sig att skadegörelsen
            har minskat i kommuner med lagliga alternativ, i exempelvis Västerås
            så sjönk skadegörelsen med 51 procent efter att en öppen vägg
            inrättats. Även Helsingfors som mellan åren 1998 och 2008 hade
            en nolltolerans efter Stockholms modell, men som nu har ett dussin
            öppna väggar, visar hur öppna väggar inte leder till ökad skadegörelse.
          </p>
          <p xml:id="i-R6p5LJLgKAsahZZ9KLJKkQ">
            Norrköpings kommun har satsat på ett omfattande graffitiprojekt
            tillsammans med de graffitiintresserade. Där har en försöksverksamhet
            bedrivits sedan mitten av 1990-talet, i syfte att minska klottret
            på stadens fasader och väggar. Utgångspunkten har varit och är
            fortfarande att ungdomar måste mötas med förståelse oavsett om
            de är intresserade av skateboard, musik, fotboll eller graffiti.
            På det viset har Norrköpings graffitiprojekt bidragit till att
            den oönskade graffitin har minskat i kommunen.
          </p>
          <p xml:id="i-R8eC3QKruNY8vEdSqYf9Pm">
            Vänsterpartiet vill att Kulturrådet ges i uppdrag att i samverkan
            med ett antal kommuner eller regioner initiera positiva graffitiprojekt
            utifrån erfarenheterna från exempelvis Norrköping – försöksverksamheter
            som kan tjäna som pilotprojekt och föredömen för andra kommuner
            och regioner. Regeringen bör ge Kulturrådet i uppdrag att initiera
            positiva graffitiprojekt. Detta bör riksdagen som sin mening ge
            regeringen till känna.
          </p>
          <head xml:id="i-JNB2MkN9uehxsUb1zafKAR" type="h1">
            Rättssäkerhet i kontakt med myndigheter
          </head>
          <p xml:id="i-BzCXRE4y7pC8ahxGHG4TTi">
            Det finns områden där vi har stora klyftor mellan Majoritetssverige
            och kulturen. I regeringsformen stadgas att domstolar, förvaltningsmyndigheter
            och andra som fullgör offentliga förvaltningsuppgifter i sin verksamhet
            ska beakta allas likhet inför lagen samt iaktta saklighet och
            opartiskhet (1 kap. 9 § RF). Trots att denna likabehandlingsprincip
            är grundlagsfäst är det rimligt att fråga sig om denna princip
            i alla lägen tillämpas när det är frågan om kulturuttryck.
          </p>
          <p xml:id="i-G1QunQWtSYLDZrFMwR6wAo">
            Genom Sveriges moderna historia har subkultur som oftast har
            unga utövare blivit stoppad av myndigheter. Även under de senaste
            åren finns det flera kritiserade fall där exempelvis rap-konserter
            samt graffittiutställningar stoppats av kommunala tjänstemän,
            politiker och polis. Det finns anledning att fråga sig om alla
            kulturuttryck verkligen bedöms utifrån samma måttstock.
          </p>
          <p xml:id="i-8QEEf5zaXn2i5MHYU8Ud4">
            Ett konkret exempel är Riksteaterns graffitiarrangemang ”Art
            of the streets”. I samband med arrangemanget ville polisen godkänna
            konstnärerna som medverkade innan de ställde ut. Dessutom nekade
            Stockholms stad Riksteatern att annonsera för ”Art of the Streets”
            på Kulturtavlorna. Det var Trafikkontoret som år 2011 förbjöd
            Riksteatern att annonsera på stadens kulturtavlor med motiveringen
            att det stred mot stadens klotterpolicy. Efter anmälan till Justitieombudsmannen
            (JO), meddelade JO i februari i år (dnr 2290-2012) att nämndbeslutet
            var felaktigt. I JO:s utlåtande angavs bl.a. att grundlagarnas
            skydd för yttrandefriheten inte är ett hinder för det allmänna
            att reglera i vilken utsträckning olika typer av budskap får spridas
            på en annonsplats av det aktuella slaget, men att sådana regler
            måste vara generella till sin karaktär och får inte diskriminera
            mellan olika budskap p.g.a. deras innehåll. JO framhöll även att
            det inte går att hänvisa till klotterpolicyn på det sätt som gjordes
            och att nämndens ställningstagande i frågan om Riksteaterns annonsering
            för ”Art of the Streets” därför framstår som godtyckligt. Tyvärr
            är detta inte det enda tillfället då kulturutövare upplevt att
            man behandlats på ett godtyckligt sätt av olika myndigheter, politiker
            och polisen.
          </p>
          <p xml:id="i-HTGWVE3zRqDD1SJuEdzmUj">
            För Vänsterpartiet är det självklart att likabehandlingsprincipen
            också ska gälla kulturen. Oavsett om det handlar om opera eller
            graffiti, oavsett var i landet det sker och oavsett om kulturen
            uttrycks av ungdomar i en förort eller av professionella kulturutövare
            på en etablerad scen ska kulturen och dess utövare behandlas likvärdigt.
          </p>
          <p xml:id="i-LDHgVijhihnv4Eyn6E69MW">
            Regeringen bör därför utreda hur alla kulturskapare i realiteten
            ska behandlas likvärdigt i kontakt med myndigheter och myndighetsutövare.
            Detta bör riksdagen som sin mening ge regeringen till känna.
          </p>
        </div>
        <div xml:id="i-SE4nTLVuwHrCYfmZwAyywc" type="signatureBlock">
          <list xml:id="i-SQ6e9YeSTTzNuLKyBCJ8tC">
            <item xml:id="i-7gsu5Bkoubg7uVGMz4b6QM" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-EmJjxp7ESU78nZeNVobNQN" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-9Cstef8Vt4TZ7jeLwSVxvh" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-UkUDWuVfJ5R2PTmRoGTJ3K" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-58yn3PLUqunj1VcodQ7aKs" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-LAT65KGRadoDvtTG3GQQxa" who="i-PAfMpaW8KP2UfRTBpXARTc" type="signature">
              Linda Snecker (V)
            </item>
            <item xml:id="i-2RyFTWqXn8PQFoY2o9DQzq" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
