<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--ak--00289">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__289/mot_1928__ak__289-001.pdf"/>
      <fw xml:id="i-3E4xqN7L5iFEaLbReWfmJK">
        Motioner i Andra kammaren, Nr 289.
      </fw>
      <div xml:id="i-PbjJrheEs2Sor1QpGrAASy" type="motHeader">
        <div xml:id="i-RK8HQmHqCG5wbtWkmjuzct" type="motTitle"/>
        <div xml:id="i-XTKLs372piHJuaK6cGUJpy" type="motSubmissionInfo"/>
      </div>
      <div xml:id="i-PZYtEAAPSLhjqdh3hWnGRq" type="motBody">
        <div xml:id="i-3vvzQd5PdLPF6rBBhmB8qy">
          <p xml:id="i-BrQzBFfmAztVYFgU8Y8FB3">
            I
          </p>
          <p xml:id="i-6LXc6TxnTMxBnbAnXbJfVj">
            Nr 289.
          </p>
          <p xml:id="i-PkFDeXBhsB519rqnGWk98w">
            Av herr Järte m. fl., om ändring av 1 $ i lagen om under- sökning
            angående monopolistiska företag och sammanslut- ningar.
          </p>
          <p xml:id="i-S8Lp9N9iscEFwoBR69nwSW">
            Den 18 juni 1925 utfärdades den lag om undersökning angående
            mo- nopolistiska företag och sammanslutningar (Sv. F. nr 223),
            som på förslag av Kungl. Maj:ts dåvarande regering antogs av samma
            års riksdag. I an- ledning av denna proposition väcktes i andra
            kammaren en motion (II:385), vari hemställdes, att inom räckvidden
            för denna trustundersökning jämväl skulle inryckas sådana sammanslutningar
            av facklig natur, vilka genom sin verksamhet kunna inverka på
            prisrörelsen. I sagda motion framhölls, att dess undertecknade
            icke kände sig över- tygade om denna lagstiftnings nödvändighet,
            men skulle en trustundersökning möjliggöras på laglig väg, så
            vore det synnerligen angeläget att inom lagens giltighetsområde
            indraga alla de företag och sammanslutningar, vilka kunde antagas
            ha förskaffat sig monopolställning och därigenom oskäligt kunnat
            på- verka prisrörelsen i stegrande riktning. Om så ej skedde,
            komme den före- slagna åtgärden aldrig att kunna erkännas såsom
            allsidigt verkande, och torde de företag och sammanslutningar,
            vilka komme att bliva utsatta för under- sökning i kontrollsyfte,
            anse sig orättvist behandlade. Motionärerna ansågo, att den föreslagna
            lagen i fråga om allsidig tillämpning icke fyllde måttet. Under
            senare år hade man nämligen fått bevittna, att sammanslutning
            av arbetare sökt förskaffa sig en fullständig monopolställning
            inom vissa yrken i tydlig avsikt att höja sina inkomster till
            ett löneläge, som icke stode i överensstämmelse med marknadsläget
            i allmänhet och andra arbetargruppers förtjänster. Att därigenom
            den allmänna prisnivån påverkades i en för samt- liga konsumenter
            ogynnsam riktning, låge i öppen dag. Motionärerna förbi- sågo
            icke, att all fackföreningsrörelse åsyftar en förbättring i arbetarnas
            ställ- ning i allmänhet och framför allt en höjning av deras löneinkomster.
            Löne- rörelserna måste emellertid i stort sett följa samma ekonomiska
            lagar som varuprisrörelsen, och lika litet som varje stegring
            av varuprisen motiverade officiella undersökningar och åtgöranden
            mot de företag eller sammanslut- ningar, som närmast vore ansvariga
            för priserna, lika litet borde löneökningar generellt underkastas
            någon som helst kontroll. I båda fallen måste gränsen dragas mellan
            sådana höjningar, som motiverades av marknadsläget och den
          </p>
          <pb facs="riksdagen-motions-pdf/data/1928/mot_1928__ak__289/mot_1928__ak__289-002.pdf"/>
          <fw xml:id="i-4GBF2zfBNe9qyrgoHT3aMi">
            6 Motioner 1 Andra kammaren, Nr 289.
          </fw>
          <p xml:id="i-3DYQ4hfcDiQM3EGnkytMsh">
            allmänna ekonomiska utvecklingen, och dem, som uppenbarligen
            icke fyllde detta krav. I lagförslaget upptogs icke till behandling
            den kinkiga frågan om ”skäliga” eller ”oskäliga” priser. Där lades
            huvudvikten vid att un- dersökning skulle göras, där man hade
            anledning befara missbruk av en mo- nopolställning till prisförhöjning
            å vara högt över det plan, där frikonkur- rensen inverkade prisreglerande.
            Under dessa förhållanden ansågo sig motio- närerna ej heller böra
            ingå på den ömtåliga prisfrågan, utan stannade även de vid monopolställningen,
            i den mån en sådan kunde bevisas vara förefintlig och. tydligt
            utnyttjad för övernormala ersättningar å varor och tjänster. Motionärerna
            ansågo det nämligen oriktigt att endast fästa avseende vid pris-
            stegringar å varor, då stegring av ersättning för utförda tjänster
            ävenledes kunde bringas upp till övernormal höjd på grund av förvärvad
            monopolställ- ning. Mellan arbete och vara funnes förvisso en
            betydande principiell och praktisk åtskillnad, men det vore ofrånkomligt,
            att de båda i många fall löde under samma ekonomiska lagar. I
            förevarande hänseende kunde därför varor och tjänster likställas.
            De företag och sammanslutningar, som enligt lagförslaget skulle
            kunna underkastas viss undersökning i kontrollsyfte, skulle avse
            produktion eller be- arbetning av varor eller andra förnödenheter
            samt handel, bankrörelse, för- säkringsrörelse eller transportverksamhet.
            Enligt motionärernas uppfattning hade alltså denna uppräkning
            bort kompletteras med andra sammanslut- ningar, som genom sin
            verksamhet kunde inverka på prisrörelsen. Sålunda hade monopolistiska
            fackföreningar bort kunna göras till föremål för en trust- undersökning.
            Den s. k. trustkommittén hade visserligen helt kort uttalat i
            sitt betänkande, att såsom en följd av den utformning, kommittén
            givit mo- nopolbegreppet, skulle fackförening ej falla inom detsamma.
            Ej heller arbets- givarnas fackliga sammanslutningar behövde i
            detta sammanhang uppmärk- sammas, i den mån de avsågo att reglera
            arbets- och lönevillkor. Motionen anförde emellertid åtskilliga
            belägg för den kritik, för vilken denna trustkommitténs uppfattning
            blivit utsatt. I sitt uttalande över trust- kommitténs betänkande
            hade sålunda Sveriges Industriförbund framhållit, att fackförbunden
            i vissa fall både gjorde anspråk på och utövade en fullständig
            monopolställning. Förbundet hade yttrat:
          </p>
          <p xml:id="i-A1CUKBuQLYZYRtRdwd7MTz">
            ”Man behöver endast draga sig till minnes det oerhörda monopolmiss-
            bruk, som under de senaste åren kommit till synes inom byggnadsbranschen,
            för att inse, att arbetaresammanslutningars monopol kunna för
            den stora all- mänheten bliva vida fördärvligare än de av kommittén
            åberopade priskar- tellerna, så mycket mer som de äro effektivare
            än dessa, då någon prisregle- rande import här icke kommer i fråga.
            Om man vill göra allvar av kom- mitténs principuttalande å sid.
            151, att lagen bör få tillämplighet å närings- livet i dess helhet,
            d. v. s. ett principiellt allmänt tillämpningsområde, från vilket
            undantag göras endast i den mån särskilda omständigheter föreligga,
            så bör en omformulering ske av lagens 1 $ i syfte att indraga
            även fackför- bundsmonopolen under kontroll.”
          </p>
          <pb facs="riksdagen-motions-pdf/data/1928/mot_1928__ak__289/mot_1928__ak__289-003.pdf"/>
          <fw xml:id="i-XijCWKhhESCLUk9WsRHKyz">
            Motioner 1 Andra kammaren, Nr 259. 7 Jernkontoret, Sveriges Kemiska
            Industrikontor och Göteborgs m. fl. han- delskamrar hade vidare
            i detta sammanhang föreslagit, att såväl arbetar- som arbetsgivarorganisationer
            måtte indragas under monopolkontrollen såsom sam- manslutningar
            av monopolistisk natur och ägnade att utöva ett synnerligen kraftigt
            inflytande på pris- och omsättningstförhållanden. Även från teoretiskt
            håll hade trustkommitténs uteslutning av fackorga- nisationerna
            från monopolbegreppet föranlett skarpa anmärkningar. Vid ett uppmärksammat
            sammanträde i Nationalekonomiska föreningen i Stockholm våren
            1922 yttrade bl. a. professor Eli Heckscher följande:
          </fw>
          <p xml:id="i-SmVFL5S4gint4NRAttxbJm">
            ””Trustkommittén har alls ej gjort klart för sig, vad det är
            som gör ett monopol möjligt att upprätthållas, m. a. o. hur konkurrensen
            kan hållas borta; och denna försummelse sammanhänger i sin ordning
            med att kommit- tén ej haft blick för vad ett monopol nationalekonomiskt
            betyder, nämligen möjligheten att hålla ett pris, som överstiger
            vad som kan uppnås vid fri konkurrens. Hade detta kriterium kommit
            till användning, skulle det varit omöjligt att prestera en sådan
            katalog över ”Monopolistiska” organisationer, som nu förekommer
            i betänkandet. Uttrycket ”bestämmande inflytande på pris- och
            omsättningsförhållanden”, som utgör kommitténs definition, går
            förbi det avgörande momentet, och än mindre duger den kvantitativa
            bestämningen, att sammanslutningen skall omfatta 65—70 90 av produktionen
            — i fråga om karteller behövas ofta 90 Z. En specialfråga är den
            om fackföreningar- nas behandling. Något tvivel om att de ofta
            ha monopolistisk natur kan ej gärna råda, också om man lägger
            kommitténs egen, nyss citerade definition till grund; men likväl
            äro de uteslutna ur förslaget. Något objektivt skäl härför har
            ej förebragts, och åtgärden ger intryck av klasslagstiftning.””
          </p>
          <p xml:id="i-3KZn2Swtoq117qT4sywsFj">
            Liknande synpunkter framfördes av professor Sven Brisman vid
            en dis- kussion vid Industriförbundets årsmöte i april månad 1925.
            Motionärerna erinrade fortsättningsvis därom, att kommerskollegium
            som argument mot klandret, att trustkommittén uteslutit fackorganisationerna
            från granskning av en blivande trustundersökningsmyndighet, endast
            kunde an- föra, att denna senare skulle få tillräckligt att göra
            även dessförutan. Då- varande justitieministern Nothin ställde
            sig på samma ståndpunkt och häv- dade i motiveringen till det
            framlagda lagförslaget, att ett ingripande i stri- derna mellan
            arbetsgivare och arbetstagare icke borde äga rum i den ord- ning,
            som i förevarande lag avsågs, utan att såväl arbetarnas fackföreningar
            som arbetsgivarnas sammanslutningar borde falla utom lagens tillämpnings-
            område. Motionärerna kunde emellertid icke dela justitieministerns
            uppfattning. Det av kommerskollegium anförda skälet för att fackliga
            sammanslutningar icke skulle kunna göras till föremål för trustundersökning
            kunde icke längre göras gällande, enär nu icke vore fråga om att,
            såsom trustkommittén på sin tid föreslog, en permanent trustkommission
            skulle övertaga alla förekommande utredningar, utan att tvärtom
            Kungl. Maj:t i varje särskilt fall skulle utse lämplig utredningsmyndighet.
            När det eventuellt skulle bli fråga om att
          </p>
          <pb facs="riksdagen-motions-pdf/data/1928/mot_1928__ak__289/mot_1928__ak__289-004.pdf"/>
          <fw xml:id="i-F8UtxoK8VgKxCr6zuL3eff">
            8 Motioner i Andra kammaren, Nr 289.
          </fw>
          <p xml:id="i-FfNvFckqJuXvyrPLKh9N6a">
            låta undersöka en näringssammanslutning, skulle Kungl. Maj:t
            utse därtill lämpliga personer och kunde, i fall det skulle gälla
            en monopolistisk fackorga- nisation, mycket väl överlämna undersökningen
            åt andra och för den upp- giften bättre skickade myndigheter eller
            personer. Det föreliggande lagför- slaget hade ännu mera än det
            av trustkommittén på sin tid framställda ka- raktären av ett provisorium,
            och även på den grund syntes det motionärerna i allra högsta grad
            påkallat, att de utredningar, som under provisorietiden komme
            till stånd, bleve i tillfälle att giva en i största möjliga grad
            allsidig bild av de monopolistiska företag och sammanslutningar,
            som kunde finnas inom landet. En sådan allsidighet kunde icke
            vinnas, för så vitt icke även fackliga sammanslutningar med monopolistisk
            karaktär droges in under pror visoriets utredningsprogram. Motionärerna
            framlade en exempelsamling på de monopolistiska fack- föreningarnas
            verksamhet och belyste därvid dels det s. k. registret, dels de
            s. k. allianserna mellan arbetsgivare och arbetare. Det förra
            hade 1924 av en författare i Landsorganisationens egen tidskrift
            ”Fackföreningsrörelsen”” ka- rakteriserats såsom ”liktydigt med
            renodlat monopolsträvande”. Med re- gisterkampen avsåge man nämligen
            att driva upp lönerna med fördyring av varuproduktionen som följd,
            vilken monopoltaktik ingenting hade att göra med avtalsförhandlingar
            och kollektivavtal men lika fullt innebure ett hot, mindre mot
            arbetsgivarna än framför allt mot den konsumerande allmänheten
            och de arbetare, vilka ej tillhörde vissa skråmässigt sammanslutna
            och privilegie- rade grupper. Des. k. allianserna åter vore en
            avtalsmässig form för fack- ligt monopolsträvande. Inom t. ex.
            bageriyrket hade arbetsgivarna förbundit sig att endast antaga
            i sin tjänst fackföreningsmedlemmar, och fackföreningen å sin
            sida hade lovat, att dess medlemmar icke skulle arbeta åt andra
            än de organiserade arbetsgivarna. Härigenom hade skapats ett dubbelsidigt
            mono- pol, riktat både mot utomstående arbetsgivare och arbetare,
            som fullständigt strede emot den lagstadgade näringsfriheten och
            som i längden också ver- kade ständigt fördyrande på det dagliga
            brödet. Såsom sammanfattning av sina synpunkter frambhöllo till
            sist motionä- rerna, att samma uppsikt borde hållas över monopolistiska
            fackföreningar som över monopolistiska företag och sammanslutningar
            i övrigt. Därmed vände de sig icke mot fackföreningsrörelsen och
            fackföreningspolitiken såsom sådan utan endast mot vissa avarter
            av densamma. Skulle det bliva allvar med en trustundersökningsmyndighet
            och skulle den kunna tillvinna sig respekt, så finge den icke
            vara ensidig och klassbetonad. Under erinran, att riksdagen nyligen
            hade beslutat att hemställa om utredning i syfte att undanröja
            en- sidigheten av de nuvarande bestämmelsernas karaktär i den
            s. k. Åkarpslagen, d. v. s. att möjliggöra en mer allsidig tillämpning
            av det skydd, denna av- såg att giva åt arbetets frihet, hemställde
            motionärerna, att lagens 1 $ skulle få den avfattning, som motsvarade
            framställningens syfte.
          </p>
          <pb facs="riksdagen-motions-pdf/data/1928/mot_1928__ak__289/mot_1928__ak__289-005.pdf"/>
          <fw xml:id="i-Xzhw25zQWtirQBhb1dxsp3">
            Motioner i Andra kammaren, Nr 289. 9
          </fw>
          <p xml:id="i-F2GTafmM3fPPrcnwFR46cw">
            Andra lagutskottet godkände emellertid propositionen och avstyrkte
            bifall till motionen ; kamrarna följde som sagt utskottet. Under
            debatten i andra kammaren gjordes mot motionen gällande dels från
            socialdemokratiskt håll, att talet om monopolistiska löner vore
            fullkomligt omotiverat och att fackför- eningarna över huvud taget
            icke hade någon möjlighet till ensamrätt till ar- betets utförande,
            dels från folkfrisinnat håll, att en eventuell trustundersök-
            ning icke finge blanda sig i förhållandet mellan arbetsgivare
            och arbetare. Likaså underströks lagutskottets motiv för sitt
            avstyrkande, att man i mot- svarande utländska lagar icke hade
            intagit frågan om monopolistiska fack- organisationer.
          </p>
          <p xml:id="i-9ZQ3gXQHVguJRf88Yvbp7o">
            När man med ledning av de senaste årens erfarenhet granskar de
            argu- ment, som sålunda anfördes mot ifrågavarande motion, så
            befinnas de nu ännu mindre välgrundade än då. Vad först den omständigheten
            angår, att man i utlandet icke låtit förefintliga trustlagar innefatta
            jämväl fack- organisationer, så beror detta därpå, att ingenstädes
            i världen, utom möjligen Danmark, fackföreningsrörelsen nått en
            sådan styrka och omfattning, att man kunnat använda monopolistiska
            metoder. Sverige åtnjuter i detta fall den tvivelaktiga äran att
            vara ett ”föregångsland” och detta i särskilt framträ- dande grad
            inom de skyddade hemmamarknadsnäringarna, såsom byggnads- facken
            och livsmedelsindustrierna. Inom dessa har man övergått från den
            ”öppna” till den ”slutna” fackföreningspolitiken, d. v. s. genomfört
            orga- nisationstvång, reglerat nyintagning av arbetskraft inom
            yrket och antingen direkt genom kollektivavtalen eller också vid
            sidan av dessa genom registret och i kraft av sin faktiska maktställning
            bestämt de villkor, på vilka arbets- givaren antager och avskedar
            arbetskraft. På grund av denna styrka ha också lönerna drivits
            upp till övernormal höjd, vilket just är karakteristiskt för monopolistisk
            prispolitik. Härigenom ha dessa fackföreningar övergått till verkliga
            skråbildningar, vilka liksom de gamla skråna ej de jure men väl
            de facto äga monopol inom yrket. En karakteristisk likhet mellan
            truster och skrån förefinnes även där- utinnan, att de hänsynslöst
            förfölja alla ” outsiders”, som den amerikanska trusttermen lyder,
            eller ”bönhasar”', som det hette på skråtidens språk. De arbetsvilliga
            äro i våra dagar föremål för den intensiva motvilja och den systematiska,
            på alla privatlivets områden ingripande förföljelse från fack-
            organisationernas sida, som är ett symtom på den monopolistiska
            andan. Det ur rättssamhällets synpunkt mest upprörande är därvid,
            att rent fysiskt våld ofta utgör ett påtryckningsmedel mot ”de
            osolidariska”. Ovannämnda privilegierade fackföreningar här i
            Sverige ha gått så långt beträffande sina anspråk på monopol på
            visst arbete och sin skråmässiga slutenhet, att de framkallat
            häftiga konflikter med andra fackorganisationer och väckt livlig
            ovilja bland breda lager inom arbetarklassen själv, vilkas söner
            utestängas från dessa lönande arbetsområden genom organisationernas
            2
          </p>
          <pb facs="riksdagen-motions-pdf/data/1928/mot_1928__ak__289/mot_1928__ak__289-006.pdf"/>
          <fw xml:id="i-K4HvxnTQVEHmAi3a3yTnS1">
            10 Motioner i Andra kammaren, Nr 289.
          </fw>
          <p xml:id="i-42zYMtYmuQC4dfao9a8xnU">
            avspärrningspolitik. Detta missnöje, som länge pyrt under ytan,
            har under de sista tvenne åren slagit upp i full låga. Härpå lämnar
            särskilt proto- kollet vid Landsorganisationens senaste kongress
            i september 1926 mycket ta- lande och intressanta bevis. Från
            socialdemokratisk sida lärer det därför näppeligen numera kunna
            be- stridas, att många fackorganisationer övergått till rena monopolbildningar.
            Detta förhållande angår ingalunda i främsta rummet arbetsgivarna
            — som i förevarande näringsgrenar äro i stånd att övervältra de
            monopolistiska lö- nerna på den konsumerande allmänheten — utan
            det gäller i allra högsta grad just denna allmänhets intressen
            och är icke minst en viktig utkomstfråga för vårt lands arbetssökande
            ungdom. Icke blott den beklagliga ungdomsarbets- löshet, som för
            närvarande utgör ett allvarligt socialt bekymmer hos oss, utan
            även arbetslösheten över huvud har det närmaste samband med fackorganisa-
            tionernas monopolistiska lönepolitik. Denna försiggår icke heller
            så klart i offentlighetens belysning — som man vid riksdagsdebatten
            1925 ville förmena -— att någon särskild trustundersökning vore
            onödig. De verksammaste mo- nopolåtgärderna från fackorganisationernas
            sida äro tvärtom liksom deras verk- ningar ofta av hemlig natur
            och svåra att omedelbart konstatera. Det hem- lighetsmakeri, som
            också är ett utmärkande drag för all monopolism, finnes också
            motsvarighet till på detta fackföreningshåll. I den allmänna diskussionen
            har ävenledes under de sista tvenne åren insikten vuxit om att
            den största monopolfaran i vårt land hotar från fack- föreningarna.
            Gentemot näringslivet åter har hittills endast trustundersök-
            ningslagen kommit till användning en gång, nämligen vid undersökningen
            av den s. k. kvarnföreningen. Några sådana uppenbara missbruk
            från de mo- nopolistiska sammanslutningarnas inom näringslivet
            sida föreligga icke, att man haft anledning att därutöver tillgripa
            trustundersökningslagens möjligheter. Däremot har blicken skärpts
            för de vådor, som den fackliga monopolismen med- för. Belysande
            härför är ett uttalande av professor Gustav Cassel i Svenska Dagbladet
            för den 2 september 1927. Cassel skriver sålunda, med anledning
            av Kooperativa förbundets skrivelse till Kungl. Maj:t om kartellernas
            pris- uppskörtande verksamhet, följande:
          </p>
          <p xml:id="i-X9S9ziqs32S6zGmxb7sxsu">
            ”Vad är ett kartellavtal? Tydligen ingenting annat än ett avtal
            till reglering av konkurrensen. Men sådana avtal förekomma icke
            blott inom den egentliga varuproduktionen och varuhandeln utan
            också mellan alla slags yrkes- idkare, såsom arkitekter, läkare
            och advokater. De viktigaste av alla kartell- avtal äro naturligtvis
            fackföreningarnas. De reglera lönerna för hela yrken och använda
            som bekant mången gång ytterst kraftiga medel för att tvinga icke
            blott köparna av arbetskraften utan också arbetarna själva till
            respekt för fackföreningens fordran. Det finns ingen anledning
            att göra någon åt- skillnad mellan fackföreningarnas och varukartellernas
            monopolism. För kon- sumenterna ha båda dessa slag av sammanslutningar
            i varje fall i huvudsak samma verkan. Ingen kan betvivla, att
            det i stort sett är konsumenterna, som få betala sådana uppskruvningar
            av arbetslönerna, som icke motsvaras av en ökad effektivitet i
            arbetsprestationen.
          </p>
          <pb facs="riksdagen-motions-pdf/data/1928/mot_1928__ak__289/mot_1928__ak__289-007.pdf"/>
          <fw xml:id="i-KPpQfni9mEUYoYnVazo4cX">
            Motioner i Andra kammaren, Nr 289. 11
          </fw>
          <p xml:id="i-NZUv6HsvEmYmXwutPFUf8i">
            En kamp mot monopolismen måste därför nödvändigtvis bli en kamp
            mot allt slags oskälig uppskruvning av priserna. Nu är emellertid
            icke all kartell- bildning av ondo. En mängd överenskommelser
            till konkurrensens reglering ha verkligen den uppgift, som nästan
            alltid förebäres, nämligen att ”hindra osund konkurrens””. Såväl
            fackföreningar och överenskommelser mellan andra yrkesutövare
            än arbetare som också varukarteller kunna vara till nytta genom
            en förnuftig reglering av konkurrensen. Det är omöjligt att på
            förhand draga en gräns. Varje sådan reglering måste bedömas efter
            dess verkningar. Hur stora svårigheterna här äro, framgår kanske
            bäst av den diskussion, som Internationella finanskonferensen
            i Genöve förde om denna sak. Konferensen måste nöja sig med att
            framhäva såväl de fördelaktiga som de skadliga verk- ningarna
            av monopolistiska sammanslutningar. Det är för övrigt icke blott
            avtal i prisreglerande syfte, som måste upp- märksammas. I dagarna
            har det allmänna intresset fästs vid ett försök från möbelhandlarnas
            sida att avskära en kooperativ möbelhandel från tillförsel. Här
            ha vi en annan typ av monopolistiska strävanden, en typ, som i
            själva verket har en mycket stor utbredning. En kamp mot monopolismen
            får icke lämna de eko- nomiska stridsmetoder obeaktade, som gå
            under namnen bojkott och blockad. I verkligheten gripa monopolismens
            stridsmedel så nära in i varandra, att det vore alldeles förfelat
            att rikta sig endast mot ett av dessa stridsmedel. Kampen måste
            föras icke blott mot medlen utan i främsta rummet mot själva strävandet
            att genom monopolistisk makt tillskansa sig ekonomiska fördelar
            på andras be- kostnad.”
          </p>
          <p xml:id="i-3UMtthwgZacjsCG1nT2EPE">
            Nyligen har även en tysk vetenskapsman, professor Adolf Lampe
            i Jena, anställt en intressant analys av de verkningar, som varupris-
            och arbetspris- monopol kunna utöva. Han anser sig därvid kunna
            konstatera, att varupris- monopol kunna visserligen medföra socialt
            icke önskvärda följder, men några rent ekonomiska verkningar ha
            de icke. De ändra intet av socialproduktens storlek; de innebära
            blott inkomstförskjutningar. De kunna öka företagens vinster på
            konsumenternas bekostnad, men för det ekonomiska livets utveck-
            ling är det framför allt den icke konsumerade inkomsten, d. v.
            s. kapital- bildningen, som har betydelse. Denna ledes över till
            näringslivet och ger möjlighet till produktionsutvidgningar, d.
            v. s. fler arbetstillfällen, ökad efter- frågan på arbetskraft,
            stigande löner och ökat välstånd. Annorlunda förhåller det sig
            med arbetsprismonopolet. I den mån arbetspriset genom monopolistiska
            maktmedel hålles över jämviktsläget på marknaden, måste det medföra
            pro- duktionsminskning. Arbetsprismonopol medför i motsats till
            varuprismonopol en minskning av den totala socialprodukten. Man
            kan förmoda, att även på håll, där man tidigare icke insett vidden
            och vådan av här berörda missförhållanden, ögonen nu börja öppnas
            för de nationalekonomiska och sociala nackdelar, som fackföreningsmonopolismen
            medför. Av förut angiven orsak är denna sorts monopol av synnerlig
            betydelse för svenska samhällsförhållanden. Olika sidor av detta
            spörsmål komma gi- vetvis att påkalla uppmärksamhet i samband
            med den revision av närings- frihetsförordningen, som är under
            förberedelse, samt den omarbetning av det
          </p>
          <pb facs="riksdagen-motions-pdf/data/1928/mot_1928__ak__289/mot_1928__ak__289-008.pdf"/>
          <fw xml:id="i-UbFfoph7huXWqtGbtV2u4">
            12 Motioner i Andra kammaren, Nr 289.
          </fw>
          <p xml:id="i-R14sKiDW9o7uNaaSFZFEzn">
            skydd för arbetets frihet, som den s. k. Åkarpslagen utgör och
            vilken för när- varande är hänskjuten till den s. k. lilla strafflagskommissionen.
            Själva driv- kraften i dessa avarter inom fackföreningsrörelsen
            är dock strävandet till obe- stridd monopolmakt, och det vore
            därför högeligen angeläget, att just dessa företeelser underkastades
            en opartisk och ingående granskning genom en un- dersökningsmyndighet
            jämlikt förevarande lag... Denna synes därför böra kompletteras
            på sätt, som föreslogs i berörda motion vid 1925 års riksdag.
            Undertecknade få sålunda hemställa,
          </p>
          <p xml:id="i-3KDybLzgXSXA6nyf2eoiNi">
            att riksdagen ville besluta följande ändrade lydelse av 1 8 av
            lagen den 18 juni 1923 om undersökning angående mono- polistiska
            företag och sammanslutningar, däri vi kursiverat det av oss begärda
            tillägget: I fråga om företag eller sammanslutning, som avser
            pro- duktion eller bearbetning av varor eller andra förnödenhe-
            ter, handel, bankrörelse, försäkringsrörelse eller transportverk-
            samhet, eller som eljest genom sin verksamhet kan inverka på prisrörelsen
            och som kan antagas vara av monopolistisk natur, äger Konungen,
            när skäl därtill äro, förordna, att undersök- ning, på sätt i
            denna lag sägs, skall äga rum till utredning rörande företagets
            eller sammanslutningens inverkan på pris- eller omsättningsförhållanden
            här i riket.
          </p>
          <p xml:id="i-G9k7ZP6yDcB13BUTgNkJEZ">
            Stockholm den 19 januari 1928.
          </p>
          <p xml:id="i-3Lyt8iGLGT25ZNMDp3sVUo">
            Otto Järte. Nils Winkler. Erik Bernström. LD. L. LTorichs. Edvin
            Leffler. Bertha Wellin. Birger Petersson. Nils Holmström. Alex.
            Thore. Emil Bengtsson. Carl Arv. Anderson. N. E. Nilsson. Charly
            A. Fager. Carl Larson. Ewald Lindmark. Otto Johansson. Erik Nylander.
            Ernst Göranson. Swen Persson. Gunnar Persson. Birger Christenson.
            John Jönsson, Boa. Erik Laurén. Oscar Lundqvist.
          </p>
          <p xml:id="i-4y3seKULkxexpzgnk6wuaG">
            Stockholm, Bokförlags-A..B. Tidens tryckeri, 1928.
          </p>
        </div>
      </div>
    </body>
  </text>
</TEI>
