<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__ak__140/mot_1932__ak__140-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 140. 9
          </p>
          <p>
            Nr 140.
          </p>
          <p>
            Av herr Magnusson i Skövde m. fl., angående åtgärder till före-
            byggande av att hårt betungade jordbrukare nödgas på grund av
            utsökning för gäld frånträda innehavda jordbruk.
          </p>
          <p>
            Jordbrukskrisen, som under den senaste tiden skärpts genom fortsatt
            prisfall på jordbrukets produkter och väsentligt höjda räntesatser,
            börjar nu att inträda i det akuta skede, då massor av jordbrukare
            på grund av oförmåga att betala räntor, amorteringar och utskylder
            hotas av utsök- ningsåtgärder, som komma att driva dem från gård
            och grund. Detta i och för sig allvarliga förhållande blir ödesdigert
            under nu rådande situa- tion med stora vanskligheter för övriga
            näringar och tilltagande arbets- löshet. Förutom svårigheter för
            dem, vilka direkt drabbas av den ekono- miska katastrofen, kommer
            dess offer att slungas ut att tävla om de redan förut otillräckliga
            arbetstillfällena och öka antalet arbetslösa. Så länge antalet
            salubjudna jordbruk varit någorlunda normalt, har fastighetspriset
            kunnat hållas uppe vid en nivå, som tämligen väl mot- svarat värdet
            för som normal ansedd belåning, men i samma stund som antalet
            tvångsvis salubjudna jordbruk avsevärt ökar, kommer detta tvivels-
            utan att medföra ett prisfall, som rubbar hela fastighetsbelåningen
            i dess grundvalar. Det kan därför även ur denna synpunkt anses
            som en åtgärd av sunt förutseende att, så vitt möjligt, förebygga
            en fastighetskris av antytt slag. Under förhandenvarande förhållanden
            synes mig bland åtgärder till förebyggande av en sådan kris böra
            övervägas ett statsingripande i avsikt att hjälpa de svagast ställda
            jordbrukarna genom att i viss utsträckning ställa medel till förfogande
            för med deras fastighetsbelåning förenade ofrån- komliga utgifter.
            Visserligen kan häremot resas den befogade och under normala förhållanden
            avgörande invändningen, att jordbrukarna hjälpas ej genom tillfälle
            att öka sin skuldsättning. — Den som vinner tid vinner visserligen
            ej allt, men dock möjligheten att överkomma krisens kanhända mest
            akuta skede, och med inträffande konjunkturlättnad förmå att fram-
            deles åtminstone »taga sig fram». Av denna anledning synas mig
            åtgärder av angivna slag böra övervägas. Motionären förbiser ej
            de stora svårig- heter som föreligga såväl för medelsanskaffningen
            som för hjälpens ut- anordning, men anser detta vara svårigheter,
            som kunna och böra över- vinnas. En dylik hjälverksamhet är också
            likasåväl befogad som den statliga hjälpen mot arbetslösheten
            och bör i hög grad verka förebyggande mot sådan. Det torde också
            böra erinras, att här föreslagna hjälpform
          </p>
          <pb facs="riksdagen-motions-pdf/data/1932/mot_1932__ak__140/mot_1932__ak__140-002.pdf"/>
          <p>
            10 Motioner i Andra kammaren, Nr 140.
          </p>
          <p>
            kan anses lika befogad och i väsentlig mån analog med den statshjälp,
            som via Kreditkassan beretts ett stort antal företag. — Utan att
            här föreslå detta, vågar motionären framkasta såsom en utväg för
            medels- anskaffningen exempelvis höjda tullar å lyxbetonade varor.
            Då hjälpen lär böra utgå i form av lån, torde väl också användandet
            av lånemedel för ändamålet kunna omprövas. Beträffande säkerheten
            för de skisserade hjälplånen få kraven icke ställas hårda, om
            den åsyftade hjälpen skall vinnas. Måhända bör den kombi- neras
            med den väntade rätten att upptaga lån mot säkerhet av inventarier.
            Det är givetvis omöjligt för en enskild motionär att i detta stora
            och vanskliga spörsmål verkställa någon ingående utredning eller
            komma med utformade förslag. Den saken lär endast vara möjlig
            för Kungl. Maj:t. Frågan är enligt min uppfattning både av den
            vikt och det utomordent- ligt aktuella slag, att den bör göras
            till föremål för riksdagens prövning. Den måste också lösas med
            allra första, om stora skador och olyckor skola kunna förebyggas.
            Det lär under sådana förhållanden ej kunna betecknas som förmätet
            att yrka på ett beslut och utredning i så god tid, att eventuell
            proposition kan föreläggas den nu församlade riksdagen. Jag tillåter
            mig att med stöd av det anförda hemställa,
          </p>
          <p>
            att riksdagen måtte besluta att i skrivelse till Kungl. Maj:t
            anhålla om utredning och förslag till åtgärder, åsyftande hjälp
            till ekonomiskt hårt beträngda jord- brukare i syfte att förebygga
            deras frånträdande av innehaft jordbruk på grund av utsökning
            för gäld, samt att Kungl. Maj:t måtte så skyndsamt verkställa
            denna utredning, att förslag i ärendet kan föreläggas den nu församlade
            riksdagen.
          </p>
          <p>
            Stockholm den 20 januari 1932.
          </p>
          <p>
            Karl Magnusson Albert Johansson. Arthur Gustafson i Skövde. i
            Kasenberg.
          </p>
          <p>
            Ernst Aronson. Ewald Lindmark.
          </p>
        </div>
      </div>
    </body>
  </text>
</TEI>
