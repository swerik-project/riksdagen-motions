<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00026">
  <teiHeader>
    <fileDesc>
      <titleStmt>
        <title>med anledning av prop. 2013/14:67 Mer inflytande för den enskilde i valet av hjälpmedel</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:67 Mer inflytande för den enskilde i valet av hjälpmedel</title>
          <idno type="rdwebb">H102XV26</idno>
          <rs type="number">V26</rs>
          <ref type="dokument_url_text">http://data.riksdagen.se/dokument/H102XV26/text</ref>
          <ref type="dokument_url_html">http://data.riksdagen.se/dokument/H102XV26</ref>
          <ref type="dokumentstatus_url_xml">http://data.riksdagen.se/dokumentstatus/H102XV26</ref>
          <ref type="doc">http://data.riksdagen.se/fil/83C58E46-E311-4910-8FCC-D15037E14676</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7gFD29Vn8EQPcZZtqYnw6g" type="basedOn"/>
        <correspContext corresp="i-7gFD29Vn8EQPcZZtqYnw6g">
          <ref>Proposition 2013/14:67</ref>
        </correspContext>
        <correspAction xml:id="i-JmnxkkspSTaBaNr8rS6a3Y" type="signed"/>
        <correspContext corresp="i-JmnxkkspSTaBaNr8rS6a3Y">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-UfPdGLmZvWh2heNrsf2RZZ" type="submission">
          <date when="2014-02-11"/>
        </correspAction>
        <correspAction xml:id="i-Hsh7HZPJkKsC5Z2jVZviz1" type="transfer">
          <date when="2014-02-11"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Qa3zaVwoyoRbBJEpNAFMW7" type="motHeader"/>
      <div xml:id="i-71XH3VDHf8j3NYwSWV4nHx" type="motBody">
        <div xml:id="i-6Aq1zkJq3BoNH9FfzK4z3e" type="motProposal" subtype="förslag">
          <head xml:id="i-WWHnZu5RFcQ2m7U5hYM7C3">
            1 Förslag till riksdagsbeslut
          </head>
          <p xml:id="i-6EnYKNdezxNYn9sP9wxXxs">
            Riksdagen tillkännager för regeringen som sin mening vad som
            anförs i motionen om begränsning av uppdragen till Myndigheten
            för delaktighet, Konkurrensverket, Socialstyrelsen m.fl. myndigheter.
          </p>
        </div>
        <div xml:id="i-ENrc1kc9hmhZkxDQw5Hnvm" type="motContent">
          <head xml:id="i-SjkxHfAaeqPkG3dWbDSLzD" type="h1">
            2 Propositionens förslag
          </head>
          <p xml:id="i-GgbNSJe89grycgQ7c4H6Qx">
            I propositionen föreslås att hälso- och sjukvårdslagen (1982:763)
            och patientsäkerhetslagen (2010:659) ändras så att det tydligare
            framgår att sjukvårdshuvudmannen ska erbjuda den enskilde att
            välja hjälpmedel när det finns olika hjälpmedel tillgängliga inom
            landstinget eller kommunen med hänsyn till den enskildes behov
            och till att kostnaderna för hjälpmedlet framstår som befogat.
            Vårdgivaren och den som har ansvaret för hälso- och sjukvården
            av en patient ska se till att patienten ges individuellt anpassad
            information om de hjälpmedel som finns. Hälso- och sjukvårdspersonalen
            ska medverka till att en patient ges möjlighet att välja det alternativ
            som han eller hon föredrar. Regeringen avser dessutom att lämna
            ett antal uppdrag till Myndigheten för delaktighet, Konkurrensverket,
            Socialstyrelsen m.fl. myndigheter för att underlätta och följa
            upp genomförandet av den nya lagstiftningen. Regeringen uttalar
            också sin mening att det inte bör införas någon lag om valfrihetssystem
            inom hjälpmedelsområdet, men menar samtidigt att fritt val med
            eget ägande av hjälpmedel bör fortsätta att utvecklas.
          </p>
          <head xml:id="i-SB25EAaMETPVdbbpmeUhda" type="h1">
            3 Möjlighet att välja hjälpmedel
          </head>
          <p xml:id="i-f7v5NccyinZzQXxHD55G3">
            Vänsterpartiet ser med stor tillfredsställelse att regeringen
            nu har tvingats kapitulera från sin dogmatiska privatiseringspolitik.
            Den uttalade avsikten från regeringen har varit att införa ett
            fritt val system med checkar i linje med LOV även inom hjälpmedelsområdet.
            Privata vinstdrivande företag hade då kunnat ta över delar av
            hjälpmedelsverksamheten och driva den med vinst. De i behov av
            hjälpmedel hade då blivit utlämnade till de kommersiella krafterna.
            Som en följd av den kraftiga kritiken från en majoritet av remissinstanserna
            och funktionshinderrörelsen har regeringen tvingats backa. Det
            är en viktig seger. Hörselskadades Riksförbund (HRF) har t.ex.
            påvisat stora brister i de checksystem som i dag finns inom Landstinget
            i Stockholms län och i Region Skåne där enskilda hamnar i kläm,
            ibland med dryga kostnader för att få hörapparater. Att regeringen
            nu avstår från att lagstifta om sådana checksystem innebär att
            det berättigade i kritiken erkänns.
          </p>
          <p xml:id="i-42p7yKzYWnwXuSb7rbTqF6">
            Vi ser däremot positivt på införandet av en hjälpmedelsverksamhet
            som bygger på den enskildes behov och önskningar och inte på vad
            företagen vill sälja. De föreslagna ändringarna av hälso- och
            sjukvårdslagen och patientsäkerhetslagen innebär att inflytandet
            för den som behöver ett hjälpmedel kan öka.
          </p>
          <head xml:id="i-29Cgr8iUTPWdhTACUU3PHx" type="h1">
            4 Hjälpmedel är det offentligas ansvar
          </head>
          <p xml:id="i-jtEzud6Tck2x13DKKHp6U">
            Trots den kraftiga kritiken som finns mot den befintliga verksamheten
            med s.k. fritt val med eget ägande anser regeringen att det är
            ett spår som är värt att satsa på. Såväl erfarenheter från brukare
            som de utvärderingar som har gjorts visar på så stora problem
            att detta system inte bör stimuleras eller uppmuntras ytterligare.
          </p>
          <p xml:id="i-Lon2HYpmzUFJX4E4LeER3i">
            Det s.k. fria valet av hjälpmedel med eget ägande innebär att
            brukaren får en rekvisition eller en hjälpmedelscheck och därefter
            köper sitt hjälpmedel direkt av leverantören. Om den beviljade
            summan inte räcker till det önskade hjälpmedlet får brukaren själv
            skjuta till mellanskillnaden.
          </p>
          <p xml:id="i-HMLNrWAQbvyV6CWMYQD5Fj">
            Detta system innebär att brukaren blir ägare till hjälpmedlet
            och själv får ta det fulla ansvaret för det. Det är dessutom konsumentköplagen
            som reglerar relationen med företaget som säljer hjälpmedlet.
            Som vanlig konsument har man rätt att reklamera varan om det är
            fel på den, men efter sex månader är det köparen som måste bevisa
            att det är ett ursprungligt fel. Svårigheter kan dock uppstå att
            få ett annat tillfälligt hjälpmedel i väntan på reparation eller
            leverans av nytt hjälpmedel. Säljaren är visserligen skyldig att
            lämna fullgoda anvisningar om säkerhet, installation och användning,
            men någon särskild utbildning för att få kunskap att utnyttja
            sitt hjälpmedel till dess fulla potential kan köparen knappast
            räkna med.
          </p>
          <p xml:id="i-Gqbtn6qgeoFmUsu4J471cu">
            Hjälp med modifikationer, service och reparationer kommer att
            kosta extra, allt under förutsättning att företaget finns kvar
            på marknaden och har möjligheter att hjälpa till med det. Annars
            måste brukaren hitta ett annat företag som förhoppningsvis har
            tillräckliga kunskaper om hjälpmedlet för att kunna reparera det.
          </p>
          <p xml:id="i-Hjkcvbt6vsaxv869Srncya">
            Priset vid eget val blir inte sällan högre eftersom styckepriset
            kan pressas vid upphandling. Det innebär att brukaren kan få betala
            ur egen ficka eftersom rekvisitionen inte utgår från priset på
            konsumentmarknaden. Särskilt har detta uppmärksammats när det
            gäller hjälpmedel för hörselskadade, detta i ett läge där höga
            kostnader redan sedan tidigare ofta är ett problem för den enskilde
            brukaren, ibland i så hög grad att man avstått från hjälpmedel
            för att man inte har råd. Skillnader i inkomst, försäkringsskydd
            m.m. får med andra ord stor inverkan på enskilda individers valmöjligheter
            vid fritt val. På ett strukturellt plan kan man, precis som på
            andra områden, se att inslag av marknadslösningar i välfärden
            leder till ökade klassklyftor.
          </p>
          <p xml:id="i-UBbQpH4ah67TgCMcoAnsxp">
            Det kommer också att uppstå en okontrollerad andrahandsmarknad
            för begagnade hjälpmedel där funktionen inte alltid kan garanteras.
            Det är enklare att ställa krav på hjälpmedel som är till låns.
            När de återlämnas är hjälpmedelscentralerna skyldiga att säkerhets-
            och funktionstesta samt serva hjälpmedlen innan de lämnas vidare.
            Och om de är trasiga och inte kan repareras så kasseras de.
          </p>
          <p xml:id="i-6dLcpvQkqPPkfzcav89fsg">
            Försöket att införa fritt val med eget ägande på hjälpmedelsområdet
            är precis som regeringens andra valfrihetsreformer ett ideologiskt
            val. Man förlitar sig på att marknaden ska lösa alla problem,
            i stället för att titta på hur de offentliga systemen kan förbättras
            och utvecklas mot mer valfrihet. Ansvaret förskjuts från det offentliga
            till individen.
          </p>
          <p xml:id="i-KACAKWVDxoKSnmBa8Vog38">
            Det skulle t.ex. vara önskvärt med en harmonisering av de olika
            stöd som finns: hjälpmedel enligt hälso- och sjukvårdslagen, arbetshjälpmedel,
            bostadsanpassning samt bilstöd, för att öka användbarheten. Av
            det ovanstående framgår att Vänsterpartiet anser det olämpligt
            att uppmuntra eller understödja en fortsatt användning av fritt
            val med eget ägande inom hjälpmedelsområdet. Däremot behöver landsting
            och kommuner hjälp att genomföra och utveckla valfrihet och inflytande
            för den enskilde t.ex. genom bättre information, bättre upphandling
            och kompetensutveckling för förskrivare m.fl. De uppdrag som aviseras
            till Myndigheten för delaktighet, Konkurrensverket, Socialstyrelsen
            m.fl. myndigheter bör därför begränsas så att de specifikt handlar
            om stöd och stimulans till den valfrihet inom hjälpmedelsområdet
            som omfattas av de föreslagna ändringarna i hälso- och sjukvårdslagen
            och patientsäkerhetslagen. Något stöd eller stimulans till fritt
            valt med eget ägande eller liknande system ska således inte ingå
            i dessa uppdrag. Detta bör riksdagen som sin mening ge regeringen
            till känna.
          </p>
        </div>
        <div xml:id="i-BnJaLzLogfqUXiKC29SNMy" type="signatureBlock">
          <list xml:id="i-KyDGV3hwsBBEFkmqGGutD8">
            <item xml:id="i-Q9seMnYA6rKF5VPdbfrRKa" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-8sSQavfNLnyHoqvGW33vhC" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-XF1qR87krvbBexLgmHtGsG" who="i-JxxHuvwXWsJTZYTnBZLHj" type="signature">
              Marianne Berg (V)
            </item>
            <item xml:id="i-WNBEfewoiXvcvVMJrjddkP" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-W3HMQMidDQDG44FQaU9XhF" who="i-HpwkrkkrFd1MRPixHrr8q1" type="signature">
              Lars Ohly (V)
            </item>
            <item xml:id="i-XcudG6nEmpTSkAX2aMHMMJ" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-XAy3msPEzFxE5inoUm9Yma" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
