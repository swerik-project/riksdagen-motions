<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-03921">
  <teiHeader>
    <fileDesc>
      <titleStmt>
        <title>med anledning av prop. 2020/21:159 Vissa identitetsfrågor inom utlänningsrätten</title>
        <author corresp="i-7H4PDcMCMUzP6iinK28TBh i-MakV1EvC3LLnePpBXzwg5H">av Jonas Andersson i Skellefteå och Jennie Åfeldt (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3921 av Jonas Andersson i Skellefteå och Jennie Åfeldt (båda SD)</title>
          <idno type="rdwebb">H8023921</idno>
          <rs type="number">3921</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8023921/text</ref>
          <ref type="dokument_url_html">http://data.riksdagen.se/dokument/H8023921</ref>
          <ref type="dokumentstatus_url_xml">http://data.riksdagen.se/dokumentstatus/H8023921</ref>
          <ref type="docx">http://data.riksdagen.se/fil/301DCA80-C4C0-4462-BCE2-CFF95AD668E3</ref>
          <ref type="pdf">http://data.riksdagen.se/fil/242DED16-5266-4C99-9C25-B45466AF2FED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-BQTDWEFx288XqvmUUJeFGE"/>
        <correspContext corresp="i-BQTDWEFx288XqvmUUJeFGE">
          <ref>Proposition 2020/21:159</ref>
        </correspContext>
        <correspAction xml:id="i-2A4x8RQqF5BaJXsb5gQjz1" type="signed"/>
        <correspContext corresp="i-2A4x8RQqF5BaJXsb5gQjz1">
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction type="submitted" xml:id="i-LxyfHq551HSM7yud7W63dV">
          <date when="2021-04-06"/>
          <time when="14:16:00"/>
        </correspAction>
        <correspAction type="reviewed" xml:id="i-N1Y94RKBnporjr82e4yfdC">
          <date when="2021-04-12"/>
          <time when="16:16:10"/>
        </correspAction>
        <correspAction type="referred" xml:id="i-PcCBcuX7siretYGuApUTc6">
          <date when="2021-04-13"/>
        </correspAction>
        <correspAction type="assigned" xml:id="i-NdNcisktVQkmUdeKBwurhg">
          <date when="2021-05-19"/>
          <time when="16:54:58"/>
        </correspAction>
        <correspContext corresp="i-NdNcisktVQkmUdeKBwurhg">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-LLn7QJyBbCLqHjaVMngnbw"/>
        <correspContext corresp="i-LLn7QJyBbCLqHjaVMngnbw">
          <ref type="uppgift">2020/21:SfU24</ref>
          <ref type="ref_dok_id">H801SfU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU24</ref>
          <ref type="ref_dok_titel">Vissa identitetsfrågor inom utlänningsrätten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3921 av Jonas Andersson i Skellefteå och Jennie Åfeldt (båda SD) med anledning av prop. 2020/21:159 Vissa identitetsfrågor inom utlänningsrätten</div>
      </div>
      <div type="motBody">
        <div type="motProposal" subtype="förslag">
          <head xml:id="i-5QC1maNyDZNddJBeFBhZ3U">
            Förslag till riksdagsbeslut
          </head>
          <list style="ol">
            <item xml:id="i-7LRpBTCNP7r94McMgVGEG4">
              Riksdagen antar regeringens förslag med den ändringen att 9 kap.
              8 § utlänningslagen (2005:716) får den lydelse som framgår av
              motionen.
            </item>
            <item xml:id="i-Xga444D3RgmqmXsQvNDEAH">
              Riksdagen ställer sig bakom det som anförs i motionen om förtydligande
              om att ta med utlänningar och tillkännager detta för regeringen.
            </item>
            <item xml:id="i-JdSqKipAUW3i3obYzpDNV3">
              Riksdagen ställer sig bakom det som anförs i motionen om beslagtagande
              av handlingar vid inre utlänningskontroll och tillkännager detta
              för regeringen.
            </item>
            <item xml:id="i-AY86WakUHopEyDU555skST">
              Riksdagen ställer sig bakom det som anförs i motionen om kroppsvisitation
              vid inre utlänningskontroll och tillkännager detta för regeringen.
            </item>
            <item xml:id="i-9ysEaCHdQBErYh5reSLyR8">
              Riksdagen ställer sig bakom det som anförs i motionen om tvingande
              bestämmelser om fotografering och fingeravtrycksupptagning och
              tillkännager detta för regeringen.
            </item>
            <item xml:id="i-6xjBPUb8S7NWYkbUboscrR">
              Riksdagen ställer sig bakom det som anförs i motionen om att
              utreda begränsningar i beviljandet av resedokument och tillkännager
              detta för regeringen.
            </item>
            <item xml:id="i-Bw7DYHCyV7pFerC4GWq5rG">
              Riksdagen ställer sig bakom det som anförs i motionen om begränsningar
              i giltighetstid och giltighetsområde för resedokument och tillkännager
              detta för regeringen.
            </item>
            <item xml:id="i-HG5TcUF53dTJrJ8dnZCQoG">
              Riksdagen ställer sig bakom det som anförs i motionen om begränsningar
              i rätten till främlingspass och tillkännager detta för regeringen.
            </item>
            <item xml:id="i-U77C4fnFo9PHEG6hfKQzyb">
              Riksdagen ställer sig bakom det som anförs i motionen om återkallelse
              av resehandlingar och tillkännager detta för regeringen.
            </item>
            <item xml:id="i-2ETNNYgc223DwgH4WWuZpn">
              Riksdagen ställer sig bakom det som anförs i motionen om tillförlitlig
              och detaljerad statistik över resehandlingar och tillkännager
              detta för regeringen.
            </item>
            <item xml:id="i-JeqjN6M2ub4wWbwMX8rc8P">
              Riksdagen ställer sig bakom det som anförs i motionen om att
              spara fotografier och fingeravtryck av utlänningar och tillkännager
              detta för regeringen.
            </item>
            <item xml:id="i-Vcxu5pHqRBa1Xoq62tgQCL">
              Riksdagen ställer sig bakom det som anförs i motionen om att
              biometriska uppgifter i den centrala utlänningsdatabasen aldrig
              ska gallras och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-N3FRAs1NxcgHPGz1ed3iAh">
            Bakgrund
          </head>
          <p xml:id="i-Uom83AHdtCEsGRJBGn6Ei1">
            Regeringen föreslår i sin proposition ett antal förändringar
            för att förbättra arbetet mot illegal invandring och motverka
            fusk och missbruk av resehandlingar. Förslagen bygger på Återvändandeutredningens
            betänkande Klarlagd identitet – Om utlänningars rätt att vistas
            i Sverige, inre utlänningskontroller och missbruk av identitetshandlingar
            (SOU 2017:93).
          </p>
          <p xml:id="i-SZ3EfyQaB3eGAaN6dtmtZD">
            Sverigedemokraterna välkomnar alla åtgärder som syftar till att
            lösa de stora problem kopplade till massinvandringen som Sverige
            drabbats av på senare år. Regeringens förslag innebär dock en
            mycket begränsad förändring mot dagens läge och motsvarar snarast
            lägsta möjliga nivå. Regeringen har också underlåtit att framlägga
            de flesta av utredningens förslag för riksdagen, trots att det
            gått flera år sedan utredningen presen­terade sitt betänkande.
            Sverigedemokraterna föreslår därför ett antal skärpningar i förhållande
            till regeringens förslag.
          </p>
          <head type="h2" xml:id="i-GQjcv7sWvR4j1tsHE8LZcW">
            Inre utlänningskontroll
          </head>
          <head type="h3" xml:id="i-FtYbTQDifzaU6nxx1gndQ7">
            Fingeravtryck från sex års ålder
          </head>
          <p xml:id="i-7VDQC7nYgYG1p1KgNoSEKX">
            Regeringen föreslår i sin proposition att Migrationsverket eller
            polisen ska kunna foto­grafera utlänningar och ta deras fingeravtryck,
            om varken utlänningens identitet eller rätt att vistas i Sverige
            kan klarläggas. Utredningens förslag innebar att så skulle ske
            från sex års ålder. Regeringen har dock motsatt sig detta och
            i stället föreslagit att det fortsatt endast ska gälla från 14
            års ålder.
          </p>
          <p xml:id="i-QDGQr4zxBp7GTC8kuiGBYX">
            Sverigedemokraterna anser att detta beslut från regeringens sida
            är djupt beklagligt. För det första går det emot både dagens normer
            och pågående arbete på EU-nivå. I ären­den om viseringar gäller
            exempelvis tolv års ålder för att lämna fingeravtryck, medan det
            för svenskt hemlandspass, eller främlingspass, resedokument, och
            även uppehålls­tillståndskort, samt inom ett par månader uppehållskort
            och permanent uppehållskort, är sex års ålder som gäller. Som
            regeringen också själv nämner väntas pågående förhand­lingar inom
            EU resultera i att gränsen för att lämna fingeravtryck i asylärenden
            till data­basen Eurodac, och i viseringsärenden för databasen
            VIS, leda till att det blir sex års ålder även där. Att medvetet
            frångå allt detta förefaller inte alls rimligt.
          </p>
          <p xml:id="i-UsuHGVhv2krN5YTBQJxyAE">
            För det andra är detta en fråga om barns säkerhet och att de
            ska skyddas från att fara illa. Sedan 2020 har barnkonventionen
            blivit svensk lag, och det är därför viktigt att anamma ett barnperspektiv
            på dessa frågor. Som regeringen själv säger förekommer det att
            minderåriga bor i Sverige illegalt, i skuggsamhället, eller utnyttjas
            i människohandel. Att sänka åldern för att lämna biometri i kontroller
            skulle vara ett led i att bekämpa dessa missförhållanden. Migrationsverket
            menar t.ex. att det skulle hjälpa myndigheten att i ett tidigare
            skede än i dag uppmärksamma tecken på människohandel samt ge ökade
            möjligheter att identifiera i övrigt utsatta barn. Ur ett barnperspektiv
            får detta ses som positiva förändringar. Även den europeiska kommissionen
            pekar på vikten av att skydda barn och att fingeravtryck blir
            användbara för automatiska sökningar just vid sex års ålder. Barns
            utseende förändras tvärtom snabbt i denna ålder, varför identifiering
            från fotografier blir svårare.
          </p>
          <p xml:id="i-79W8hvyuzmMce4KFd74Jgo">
            Vid en sammantagen bedömning framstår det tydligt att principen
            om barns bästa inte väger tillräckligt tungt i regeringens bedömning,
            som också går emot hur lagstift­ningen på området utvecklas. Regeringens
            förslag bör i detta avseende därför förkastas till förmån för
            utredningens, som bättre tillvaratar barns rättigheter. Det exakta
            lag­förslaget framgår av slutet av denna motion.
          </p>
          <head type="h3" xml:id="i-8iX6BikEoWyTWn2RafvrFy">
            Förtydligande om att medta utlänningar
          </head>
          <p xml:id="i-Qt25Ymb5sL29Q6n2gXjqPG">
            I utredningens förslag ingår ett förtydligande av 9 kap. 9 §
            utlänningslagen (2005:716), enligt vilket det klart ska framgå
            att en utlänning vars identitet eller rätt till vistelse i Sverige
            inte kan klarläggas vid en inre utlänningskontroll får medtas
            – inte bara kallas eller hämtas – för utredning. I praktiken motsvarar
            detta redan mer eller mindre praxis hos Polismyndigheten, men
            som utredningen skriver är det fråga om ett tvångsmedel, och det
            finns därför skäl att förtydliga bestämmelsen.
          </p>
          <p xml:id="i-CWXasADj8mWaRcxZwWe7Qk">
            Sverigedemokraterna ställer sig bakom utredningens förslag i
            detta avseende, väl­komnar att utlänningsrätten förtydligas. Användandet
            av tvångsmedel mot andra männi­skor, såväl medborgare som utlänningar,
            måste betraktas som ett allvarligt ingripande och får därför inte
            ske på slentrianmässiga eller oklara grunder. Det får heller inte
            vara tal om en fakultativ bestämmelse som öppnar för godtycke.
            Bestämmelsen bör i stället vara tvingande, vid behov med ett nytt
            stycke som anger när undantag kan göras från huvudregeln. Detta
            bidrar till ytterligare tydlighet och förutsägbarhet i lagstiftningen.
          </p>
          <p xml:id="i-WXkYe5DjwKzeWVqBvJaS6j">
            Eftersom regeringen underlåtit att remittera frågan till Lagrådet
            kan riksdagen dock inte utan vidare föreslå en skarp förändring
            av lagtext i en sådan komplicerad fråga. Riksdagen bör i stället
            rikta ett tillkännagivande till regeringen om att den skyndsamt
            bör återkomma till riksdagen med förslag som fullt ut genomför
            utredningens förslag i detta avseende.
          </p>
          <head type="h3" xml:id="i-VmcuzKUXHbasEo13WAbGAe">
            Beslagtagande av handlingar vid inre utlänningskontroll
          </head>
          <p xml:id="i-HcwAHHV49qJiBQtj3jHhzH">
            Syftet med en inre utlänningskontroll är till stor del att hitta
            resehandlingar och liknande dokument som kan identifiera utlänningen
            och klargöra frågan om utlänningens rätt att vistas i Sverige.
            Detta är av vikt både för att bekämpa missbruk av migrationssystemet
            och för att garantera att eventuella utvisningsärenden kan avslutas
            snabbt och effektivt. I dag finns det dock klara luckor i bestämmelserna
            om omhändertagande av utlänningars identitetshandlingar, vilket
            också utredningen visat.
          </p>
          <p xml:id="i-tduZoS5B3tH94w4YNneiU">
            Regeringen själv har vid ett flertal tillfällen talat om vikten
            av att förbättra särskilt återvändandearbetet. Riksrevisionens
            rapport RiR 2020:07 om återvändandeverksam­heten visade tydligt
            att detta arbete inte fungerar, med kraftigt ökade kostnader men
            ett oförändrat eller till och med minskande antal verkställda
            utvisningar. Detta handlar till stor del om att identitetshandlingar
            försvunnit, medvetet eller oavsiktligt. En tidig och snabb möjlighet
            för svenska myndigheter att beslagta dessa viktiga handlingar
            skulle därför innebära en stor positiv förändring, något Migrationsverket
            även nämner i sitt remissyttrande över utredningens betänkande.
          </p>
          <p xml:id="i-SLU2zhvvM85bTZFx1LLryW">
            Sverigedemokraterna stöder detta förslag och vill ge Polismyndigheten,
            Migrations­verket och andra myndigheter de verktyg som behövs
            för att upprätthålla den reglerade invandringen och bekämpa skuggsamhället.
          </p>
          <p xml:id="i-38nm9vV5z5yCTx11ayFoHr">
            Eftersom regeringen underlåtit att remittera frågan till Lagrådet
            kan riksdagen dock inte utan vidare föreslå en skarp förändring
            av lagtext i en sådan komplicerad fråga. Riksdagen bör i stället
            rikta ett tillkännagivande till regeringen om att den skyndsamt
            bör återkomma till riksdagen med förslag som fullt ut genomför
            utredningens förslag i detta avseende.
          </p>
          <head type="h3" xml:id="i-TkvAf2XeBhu3TLAoc7wzzA">
            Kroppsvisitation vid inre utlänningskontroll
          </head>
          <p xml:id="i-XcCamRv11YeMe4w248g9A6">
            Utlänningsrätten innehåller redan i dagsläget vissa möjligheter
            att kroppsvisitera utlän­ningar. Detta gäller dock främst vid
            inresa, och inte vid inre utlänningskontroll. Som utredningen
            skriver finns det goda skäl för att samma möjlighet till kroppsvisitation
            som finns vid inresa också ska finnas vid inre utlänningskontroll.
            Det bör enligt utredningens mening därför införas en möjlighet
            att kroppsvisitera en person och undersöka de väskor och andra
            föremål som kan antas tillhöra denne, även i samband med en inre
            utlänningskontroll, i det fall varken utlänningens identitet eller
            rätt att vistas i Sverige kan klarläggas.
          </p>
          <p xml:id="i-BTED6Gr9gWudpB1fauuRrh">
            Sverigedemokraterna välkomnar utredningens förslag i detta avseende.
            Det före­faller orimligt att svensk polis skulle vara oförmögen
            att agera ifall en utlänning exem­pelvis gömt handlingar på sin
            person eller i sitt bagage. Precis som utredningen nämner sker
            sådana kontroller regelmässigt vid flygplatser och gränsövergångar,
            och torde vara allmänt accepterat. Om sådana kontroller kan göras
            även ute i samhället, på befogad anledning, i enlighet med svensk
            lag, och som en sista utväg, föreligger samma rimlig­het.
          </p>
          <p xml:id="i-3cbo6xD2bQFgdkkrw5StYw">
            Eftersom regeringen underlåtit att remittera frågan till Lagrådet
            kan riksdagen dock inte utan vidare föreslå en skarp förändring
            av lagtext i en sådan komplicerad fråga. Riksdagen bör i stället
            rikta ett tillkännagivande till regeringen om att den skyndsamt
            bör återkomma till riksdagen med förslag som fullt ut genomför
            utredningens förslag i detta avseende.
          </p>
          <head type="h3" xml:id="i-FhcVtZYYHoPknd9za7J5s3">
            Utred tömning av digitala medier
          </head>
          <p xml:id="i-MWnBU26mHQerwGRTJo15xz">
            Vår tids globalisering och digitalisering innebär att det ofta
            är vanligare att utlänningar har en mobiltelefon med olika sociala
            applikationer och konton än identitetshandlingar. De olika digitala
            medierna innehåller ofta omfattande uppgifter kring utlänningen
            och utlänningens ursprung, resväg, avsikt och annan information
            som kan vara avgörande för att utreda utlänningens rätt att resa
            in och vistas här i riket. Polismyndigheten och Säkerhetspolisen
            har också framfört till utredningen att det finns ett behov av
            en möjlig­het för dem att omhänderta och tömma digitala medier
            vid inre utlänningskontroll. En sådan möjlighet finns redan i
            flera av våra grannländer, såsom Danmark, Norge och Tyskland.
          </p>
          <p xml:id="i-3okWgrxzkKuL3tMeyifP4H">
            Sverigedemokraterna är angelägna om att myndigheterna ska få
            de verktyg och befogenheter de behöver för att upprätthålla rättssamhället
            och den reglerade invand­ringen. Det är därför viktigt att dessa
            förslag som omnämns av utredningen såväl som Polismyndigheten
            snarast utreds och läggs fram för riksdagen.
          </p>
          <head type="h3" xml:id="i-LfMwEryRxs2mE2t1c9NNhV">
            Tvingande bestämmelser om fotografering och fingeravtrycksupptagning
          </head>
          <p xml:id="i-WtX3iM7yv6Ms2VWC51eP3B">
            Regeringen har i sitt förslag inte tagit ställning till att bestämmelserna
            om fotografering och fingeravtrycksupptagning är fakultativa,
            frivilliga, även om varken utlänningens identitet eller rätt att
            vistas i Sverige kan klarläggas. Detta innebär att myndigheterna
            har ett brett mandat att själva bestämma huruvida bestämmelserna
            ska följas eller ej.
          </p>
          <p xml:id="i-ASd8XoprovQP1wdDe5WdVk">
            Mot bakgrund av de senaste årens migrationskris och de fortsatta
            problem vårt land genomlider i form av utanförskap, bristande
            gränskontroller, ett växande skuggsamhälle och ökat våld är det
            nödvändigt att dessa bestämmelser i stället blir tvingande. Detta
            skulle tydliggöra för myndighetsutövare vad som gäller och även
            öka förutsägbarhet och tydlighet kring vad som gäller vid ett
            ingripande. Det skulle även minska risken för eventuell diskriminering.
            Detta bör riksdagen tillkännage för regeringen.
          </p>
          <head type="h3" xml:id="i-DiEBV1HcZ8nyhAtVrMTPHr">
            Satsning på inre utlänningskontroller
          </head>
          <p xml:id="i-Fjmuoc36BLcEYdeMba8cmZ">
            Regeringens förslag skulle öka Polismyndighetens arbetsbörda.
            Den har de senaste åren ökat oavbrutet, utan att anslagen ökat
            i samma takt. Polismyndigheten har också framfört i sitt remissvar
            på utredningens betänkande att det är viktigt att hela systemet
            resurssätts adekvat. Det är också en fråga om politiska prioriteringar,
            att ge Polismyndigheten ett tydligt uppdrag och mandat att prioritera
            inre utlänningskontroller.
          </p>
          <p xml:id="i-HkJfSxHRy1uEUtEDs1N9jr">
            Sverigedemokraterna vill därför satsa ordentligt på detta område.
            Fler poliser måste anställas, villkoren måste förbättras och fungerande
            rutiner måste till i verksamheten, grundat i beprövade metoder
            och medarbetarnas initiativ. Målet är att ingen ska kunna resa
            in till Sverige eller vistas här utan tillstånd och att samtliga
            utvisningsbeslut verk­ställs inom några veckor. Allt detta bör
            riksdagen tillkännage för regeringen.
          </p>
          <head type="h3" xml:id="i-7wn4iHCp1Zu3RHJ1CYQ73f">
            Satsningar på förvarsplatser och återvändande
          </head>
          <p xml:id="i-UT3qumBtcvRUoPtThtBWPk">
            Den svenska gränspolisen lider konstant av en akut brist på förvarsplatser,
            beroende dels på den stora anstormningen 2015, dels på svårigheterna
            att av olika praktiska anled­ningar verkställa utvisningar av
            utlänningar. I dag måste utvisningsdömda regelbundet släppas fria,
            eftersom det inte finns några lediga förvarsplatser. Att Sverige,
            som bevil­jat över 1,2 miljoner uppehållstillstånd på tio år,
            endast har omkring 520 förvarsplatser, är därför orimligt.
          </p>
          <p xml:id="i-YVZkrxCZ3t96MS1PWUqJnY">
            Polismyndigheten knyter också an till detta i sitt remissvar
            på utredningens betänk­ande, där de särskilt pekar på att förslagen
            kommer att öka antalet förvarstaganden, och därmed förvärra bristen
            på förvarsplatser ytterligare.
          </p>
          <p xml:id="i-K2fygW7Ccz56ZXUEYeRY3A">
            Det är dock viktigt att komma ihåg att fler förvarsplatser i
            sig inte kommer att leda till att den illegala migrationen och
            skuggsamhället motverkas. Med tanke på att kost­naderna för att
            hålla en utlänning i förvar är mycket höga måste en satsning på
            förvar alltid gå hand i hand med satsningar på att verkställa
            fler utvisningar. Riksdagen bör därför ge regeringen till känna
            att den skyndsamt ska dels öka antalet förvarsplatser, dels förbättra
            återvändandearbetet, genom exempelvis återtagandeavtal eller återvän­dandeavtal,
            både med ursprungsländer och med tredjeländer. Bistånd och ekonomiska
            sanktioner bör användas som påtryckningsmedel för detta ändamål,
            både nationellt och i EU-samarbetet.
          </p>
          <head type="h2" xml:id="i-2UtMrEUy1H3UQrwP1bqh5z">
            Resehandlingar och dokument
          </head>
          <head type="h3" xml:id="i-KUHBZdmZZMzGWoENvS8J5U">
            Begränsningar i beviljandet av resedokument
          </head>
          <p xml:id="i-X1CV1S5iKDW3KNhPvbz86d">
            Regeringen har föreslagit att det inte ska införas några nya
            begränsningar i antalet rese­dokument en utlänning kan beviljas,
            över huvud taget eller under en viss period. För­slaget sammanfaller
            i vis mån med utredningens, där det föreslogs att resedokument
            ska kunna begränsas i vissa särskilda fall. Dessa fall är dock
            så sällsynta att utredningens och regeringens förslag i princip
            sammanfaller.
          </p>
          <p xml:id="i-TJkNYjYUA6M1VUkEVMwJ6Q">
            Utredningen och regeringen delar också syn när det gäller möjligheten
            att begränsa rätten till resedokument i allmänhet. Hållningen
            tycks vara att det aldrig går att begränsa en utlännings rätt
            att erhålla ett resedokument oavsett missbruk eller oegentligheter,
            såvida det inte är tydligt att tungt vägande skäl hänförliga till
            den nationella säkerheten eller den allmänna ordningen talar däremot.
            Konsekvensen blir således att en utlänning kan ansöka om och erhålla
            ett nytt resedokument i veckan om utlänningen skulle vilja det,
            utan att det går att neka utlänningen detta. En sökande skulle
            rentav kunna ange i ansökan att han personligen förstört sitt
            resedokument, utan anledning, och ändå bevil­jas ett nytt.
          </p>
          <p xml:id="i-9pNb8fWk8MqCJ93gR26eos">
            Allt detta förefaller orimligt, näst intill stötande mot rättskänslan.
            Det måste finnas en rimlig gräns. Naturligtvis ska Sverige följa
            sina åtaganden i flyktingkonventionen och andra folkrättsliga
            dokument, men de måste tolkas på ett rimligt vis. Detta gäller
            i synnerhet som resedokument är en mycket mer värdefull resehandling
            än exempelvis främlingspass, som inte erkänns i en rad länder.
            När flyktingkonventionen kom till år 1951 förutsågs inte den typ
            av missbruk av resehandlingar som på senare år blivit allt vanligare
            i Europa och i synnerhet Sverige. Det är rimligt att vi därför
            anpassar oss till dagens ordning och inför vissa begränsningar
            även vad gäller rätten till resedokument, så att utlänningar inte
            kan beviljas hur många resedokument som helst under en kort tid.
            Regeringen bör utreda frågan i särskild ordning.
          </p>
          <head type="h3" xml:id="i-Ne5pZAhQzMu5eTEsWeJ75M">
            Begränsad giltighetstid och giltighetsområde för resedokument
          </head>
          <p xml:id="i-Vcmb5Q2QhfEU6BDeFYJKCD">
            Utöver att begränsa möjligheten att erhålla flera resedokument
            på kort tid bör möjlighet­en att begränsa resedokument i både
            giltighetstid och giltighetsområde införas. En sådan möjlighet
            finns redan i dag när det gäller främlingspass och bör också finnas
            för rese­dokument. Liksom för främlingspass kan denna möjlighet
            utnyttjas för att begränsa både giltighetstiden och giltighetsområdet
            för resedokument i svåra fall eller där ett avslag inte är aktuellt.
            Det kan exempelvis vara fall där brottslighet förekommit i stor
            utsträckning men inte i en sådan utsträckning att det når upp
            till konventionens höga krav om tungt vägande skäl hänförliga
            till den nationella säkerheten eller den allmänna ordningen. Det
            kan också vara aktuellt om det finns indikationer på att sökanden
            inte behandlat resedokumentet som den värdehandling det är.
          </p>
          <head type="h3" xml:id="i-MqcNsjevAUaoy52jAr7vV">
            Begränsningar i rätten till främlingspass
          </head>
          <p xml:id="i-Q7ijajBZBouCspGX1bH8Gw">
            Regeringens förslag, som motsvarar utredningens, innebär att
            en liten del av alla främ­lingspassärenden ska omfattas av en
            begränsning. Denna består i att en ansökan ska avslås om det under
            fem år före ansökan utfärdats tre främlingspass för sökanden.
            Från denna bestämmelse får dock undantag göras, ifall det föreligger
            särskilda skäl. Bland de särskilda skälen nämns att utlänningen
            varit särskilt brottsutsatt eller reser så mycket i sitt arbete
            att de tomma sidorna i passet tagit slut.
          </p>
          <p xml:id="i-LhvmeNWwbU9eKky4We7mPh">
            Liksom för resedokument måste det betraktas som orimligt att
            en utlänning gång på gång kan erhålla ett främlingspass oavsett
            hur många gånger utlänningen förlorat sitt pass. Regeringens förslag
            innebär visserligen en förändring mot dagens situation men omfattar
            varken konventionsflyktingar eller alternativt skyddsbehövande.
            Dessa två grupper utgjorde år 2020 mer än hälften av alla utlänningar
            som beviljats uppehålls­tillstånd för asylskäl, och år 2016 över
            90 procent. Det innebär i praktiken att förslaget blir tandlöst
            och utan verkan. Detta förklarar också varför det är ovanligt
            att en ansökan om främlingspass avslås: På senare år har blott
            10–20 procent av ansökningarna av­slagits.
          </p>
          <p xml:id="i-VReYYrtPstABjS5mPdJ9nS">
            Än mer meningslöst blir regeringens förslag när man beaktar Migrationsverkets
            egna uppgifter om att det inte uppmärksammats något fall där samma
            person har förlorat resehandlingar så många som tre gånger under
            en femårsperiod. Regeringens förslag skulle alltså inte förändra
            någonting alls. Samtidigt är det relativt vanligt att sökande
            lämnar otillfredsställande förklaringar till varför de förlorat
            sina resehandlingar i samband med ansökan om nytt främlingspass.
            Vittnesmål från Migrationsverket ger också vid handen att det
            i dessa fall är ytterst ovanligt att vägra sökanden främlingspass,
            ens om det saknas en tvingande bestämmelse om att bevilja det.
            Det finns också i praktiken ingen risk för sökanden att förlustanmäla
            ett pass som exempelvis tappats bort eller ligger undangömt i
            hemmet.
          </p>
          <p xml:id="i-RgshL8Z2dUGmfaYRVkpwtK">
            Sammantaget anser Sverigedemokraterna att regeringens och utredningens
            förslag är otillfredsställande och att bestämmelserna måste skärpas
            ytterligare. Detta bör främst betyda att främlingspass inte ska
            beviljas en utlänning om det under den gångna femårs­perioden
            redan utfärdats två pass. Undantag från denna regel ska endast
            göras i fall där det är uppenbart att inget missbruk är för handen,
            exempelvis för utlänningar som reser i tjänsten och därför får
            slut på tomma passidor i främlingspasset eller om det finns tydlig
            och detaljerad dokumentation för hur utlänningen förlorat sitt
            pass.
          </p>
          <p xml:id="i-PxpzvudWwKFR8t1aQ663rD">
            I undantagsfall bör det i stället vara möjligt att utfärda ett
            främlingspass med mycket kort giltighetstid, exempelvis tre månader,
            och med en sträng begränsning i giltighets­område, exempelvis
            endast ett land utom Sverige. Det torde finnas goda förutsättningar
            att förena detta med Sveriges EU-rättsliga förpliktelser, samtidigt
            som Sverige håller sig till den absoluta miniminivån och en långsiktigt
            hållbar migrationspolitik. Frågan bör utredas särskilt.
          </p>
          <head type="h3" xml:id="i-PnrwF4fSzm6skFFfoNeP42">
            Återkallelse av resehandlingar
          </head>
          <p xml:id="i-Qs4RkEDYPDM6jePptJQSVJ">
            Regeringen har föreslagit att resedokument och främlingspass
            ska kunna återkallas under vissa omständigheter. Med dagens ordning
            gäller i stället att resehandlingar ska återlämnas till Migrationsverket.
            Som utredningen anför sker det dock sällan att en resehandling
            återlämnas. För det fall ett främlingspass ska återlämnas men
            utlänningen inte efterkommer detta, kan Migrationsverket begära
            handräckning av Kronofogdemyn­digheten. Enligt uppgift från Migrationsverket
            sker så näst intill aldrig.
          </p>
          <p xml:id="i-7mQGgTLwV5rVVeoux8iRNo">
            Utredningens förslag är därför välkommet. Att regeringen därtill
            väljer att införa bestämmelsen om återkallelse i lag är likaså
            positivt och skapar större förutsägbarhet och tydlighet i frågan.
          </p>
          <p xml:id="i-4SQjuGQJuBb91nsYg83ta5">
            Däremot är det beklagligt att utredningen inte gjort en djupare
            analys kring möjlig­heten att återkalla resehandlingar. Det ingick
            i utredningens uppdrag att se över dessa frågor, i synnerhet mot
            bakgrund av de förändringar som skett på senare år när det gäller
            svenska hemlandspass. Här bör särskilt möjligheten till återkallelse
            nämnas. Svenska hemlandspass kan återkallas vid en rad omständigheter,
            bl.a. om passinnehavaren är efterlyst eller dömts till en frihetsberövande
            påföljd som ännu inte börjat verkställas och det finns sannolika
            skäl att anta att han eller hon har för avsikt att undandra sig
            verkstäl­ligheten eller om passinnehavaren avtjänar ett fängelsestraff
            på minst ett år eller sluten ungdomsvård eller rättspsykiatrisk
            vård eller om det föreligger passhinder. Passhinder i sin tur
            kan föreligga bl.a. om sökanden är föremål för en övervakningsåtgärd
            eller om sökanden är ålagd att lämna ifrån sig sitt pass enligt
            konkurslagen (1987:672). Rese­dokument och främlingspass kan inte
            återkallas för något av dessa skäl.
          </p>
          <p xml:id="i-3JF69qyApcQzAWiTqS3XRh">
            Sverigedemokraterna anser att det finns goda skäl att ställa
            samma krav på utlän­ningar som erhåller resehandlingar från Sverige
            som på svenska medborgare som er­håller ett svenskt hemlandspass.
            Bestämmelserna för när resedokument eller främlings­pass kan beviljas
            måste därför ses över ytterligare, så att de i högre grad motsvarar
            de som gäller för svenska hemlandspass. Överensstämmelsen med
            EU-rätten och våra internationella åtaganden måste särskilt övervägas.
          </p>
          <head type="h3" xml:id="i-GcmmdD42C5jYuNM8VLLJJ8">
            Tillförlitlig och detaljerad statistik över resehandlingar
          </head>
          <p xml:id="i-DEBEV4v7RivFELtBMDXbRS">
            Utredningen noterar att det saknas ordentlig, tillförlitlig och
            detaljerad statistik rörande resehandlingar. Visserligen för Migrationsverket
            statistik över beslut i passärenden, varför vi vet att det under
            föregående decennium utfärdades en kvarts miljon resehand­lingar.
            Men det finns likväl inga uppgifter om hur många resehandlingar
            som finns i omlopp, hur många som återlämnats, hur många som makulerats,
            hur många som för­lustanmälts eller under vilka omständigheter
            eller vilka nationaliteter det gällt.
          </p>
          <p xml:id="i-Dx28NXwwNKNE7DaDRb2grd">
            Detta är ingenting unikt för resehandlingar. Överlag saknas inom
            migrationsområdet påfallande ofta ordentlig statistik, t.ex. när
            det gäller återvändandeärenden, som Riks­revisionen påpekade i
            sin tidigare nämnda rapport. Det är förstås helt oacceptabelt,
            varför regeringen omedelbart måste uppdra åt Migrationsverket
            och vid behov andra myndigheter att föra ordentlig statistik i
            dessa ärenden.
          </p>
          <head type="h3" xml:id="i-HCs5LLwfHkX6VwAtzh64zP">
            Förändrade villkor för uppehållstillståndskort
          </head>
          <p xml:id="i-G73yHm1AgjToaR9KNyBce2">
            Utredningen har föreslagit att uppehållstillståndskort ska utfärdas
            med en maximal giltighetstid om tre år. Detta ska ställas mot
            dagens ordning, där uppehållstillståndskort beviljas för upp till
            fem år för utlänningar med permanent uppehållstillstånd. För utlänningar
            med tidsbegränsat uppehållstillstånd gäller i stället uppehållstillståndets
            giltighetstid.
          </p>
          <p xml:id="i-BH3mh8EmRprfqGGMh8n4gp">
            Utredningen har vidare föreslagit att uppehållstillståndskort
            endast ska lämnas ut genom personlig inställelse. Detta ska ställas
            mot dagens ordning, där tiotusentals kort vart år sänds ut med
            vanlig postbefordran. Det är enligt uppgift från Migrationsverket
            vanligt förekommande att brev kommer i retur, för att utlänningen
            uppgett en felaktig eller falsk adress eller underlåtit att adressändra.
            Det förekommer även att den sökande själv ber att få kortet skickat
            till en annan adress eller tvärtom ber om att få hämta kortet
            hos Migrationsverket för att han eller hon saknar en tillförlitlig
            adress.
          </p>
          <p xml:id="i-Dp3Rz4WQZnTNgmccCWhr2T">
            Utredningen har slutligen pekat på att den mest effektiva åtgärden
            för att motverka missbruk är att de biometriska data som finns
            lagrade i uppehållstillståndskortet kontrol­leras mot innehavarens
            biometri. Migrationsverket önskar just en sådan förändring. Detta
            skulle exempelvis vara av värde i samband med förnyelse samt utlämnande
            av ett uppehållstillståndskort för att säkerställa att det är
            samma person som lämnar uppgifter för det gamla och det nya kortet
            samt att den som inställer sig för att hämta ut kortet är den
            person för vilket kortet utfärdats, för att på så sätt stävja
            missbruk. Likaså skulle på detta sätt identiteten lätt kunna kontrolleras
            i samband med att en utlänning vänder sig personligen till Migrationsverket,
            så att verkets personal vet att det är rätt person man är i kontakt
            med. Inte minst är detta viktigt ur ett sekretess- och integritetsperspektiv,
            så att inte känslig information ges till obehörig.
          </p>
          <p xml:id="i-HuGcLbsTB2YmrB49YH7qM8">
            Sverigedemokraterna välkomnar utredningens förslag, som säkerligen
            kommer att förbättra möjligheterna att motverka missbruk av uppehållstillståndskort.
            Vi instämmer också i Migrationsverkets problembild och anser att
            det vore mycket positivt ifall Migrationsverket och andra myndigheter
            fick rätt att kontrollera sökandes identitet med hjälp av biometriläsare.
            Detta skulle innebära en stor förbättring i rättssäkerheten och
            kraftigt minska risken för missbruk utan att några integritetsmässiga
            problem skulle uppstå, eftersom biometriläsaren endast jämför
            handlingen med utlänningen själv.
          </p>
          <p xml:id="i-RtnUtQENxAdpJqeqfu3i4J">
            Eftersom regeringen underlåtit att remittera frågan till Lagrådet
            kan riksdagen dock inte utan vidare föreslå en skarp förändring
            av lagtext i en sådan komplicerad fråga. Riksdagen bör i stället
            rikta ett tillkännagivande till regeringen om att den skyndsamt
            bör återkomma till riksdagen med förslag som fullt ut genomför
            utredningens förslag i dessa nämnda avseenden.
          </p>
          <head type="h3" xml:id="i-HHaJFsk2VpbdgvQ6dfi5fi">
            Expeditionsavgift för uppehållstillståndskort
          </head>
          <p xml:id="i-ChZS9eatz7YFTSuEZaoodw">
            Migrationsverket har i sitt yttrande över utredningens betänkande
            föreslagit att det övervägs att införa en expeditionsavgift för
            utfärdande av ersättningar för förlorade uppehållstillståndskort.
          </p>
          <p xml:id="i-SSpUv4KQaL5nSNrdznm8c2">
            Sverigedemokraterna välkomnar en ordning där nya uppehållstillståndskort
            utfärdas mot en avgift. En sådan ordning skulle för första gången
            göra uppehållstillståndskortet till en värdehandling också i bokstavlig
            mening. Det bör härvidlag noteras att många andra liknande handlingar,
            såsom hemlandspass, främlingspass och resedokument, men också
            körkort, identitetskort för folkbokförda från Skatteverket och
            nationellt id-kort, alla utfärdas mot erläggande av en avgift.
            Precis som utredningen påpekar medger uppehållstillståndskort
            vittgående rättigheter inom hela Schengenområdet.
          </p>
          <p xml:id="i-SgE6EF8M1rjoxGzLAxkBzi">
            Det bör övervägas att införa vissa möjligheter till undantag
            från regeln, när er­läggandet av en avgift skulle framstå som
            uppenbart obehövligt eller stötande mot rättskänslan. Allt detta
            bör regeringen snarast utreda.
          </p>
          <head type="h2" xml:id="i-KgWwpQN8Fictn8cd76ZT23">
            Biometri
          </head>
          <head type="h3" xml:id="i-D1RqHrKotwCbaqFJof8ePJ">
            Fler foton och fingeravtryck i utlänningsärenden
          </head>
          <p xml:id="i-GdffRETpGfWy8KpiXShvN8">
            Utredningen har föreslagit att Sverige ska verka för att en centraliserad
            EU-databas skapas med information om bl.a. uppehållstillstånd
            och uppehållstillståndskort. Migra­tionsverket anför i sitt remissyttrande
            att det borde övervägas att inrätta ett nationellt fingeravtrycksregister
            för innehavare av uppehållstillstånd. Detta skulle effektivisera
            och rättssäkra processen vid förlängning av gällande tillstånd
            liksom ersättandet av ett för­lustanmält uppehållstillståndskort.
            Det skulle också avsevärt försvåra för enskilda indivi­der att
            verka i Sverige under multipla identiteter. Även Polismyndigheten
            och Säkerhets­polisen har förordat en sådan lösning. I ett flertal
            europeiska länder finns redan en sådan ordning. Polismyndigheten
            anser att frågan är såväl angelägen som brådskande och därför
            bör utredas.
          </p>
          <p xml:id="i-9C8KPyYkhe6a9gxs6AxzmZ">
            Sverigedemokraterna ansluter sig till både utredningens och de
            nämnda remissin­stansernas uppfattning i denna fråga. Sverige
            bör därmed inte bara verka för att en all­europeisk databas upprättas
            utan också för att Sverige får till stånd en egen sådan data­bas.
            Förslagsvis skulle detta kunna genomföras genom att existerande
            bestämmelser om att biometriska uppgifter omedelbart ska förstöras
            efter att ett uppehållstillståndskort tillverkats tas bort. I
            stället skulle sådana uppgifter alltså sparas både på kortet och
            i den nationella databasen.
          </p>
          <p xml:id="i-VhvQj7KQrTDvqpbAGxbNyU">
            Hur en sådan ordning skulle fungera, och huruvida dagens uppdelning
            av ansvaret mellan Migrationsverket och Polismyndigheten alltjämt
            ska gälla när det gäller biomet­riska uppgifter, måste särskilt
            utredas. Som Polismyndigheten anför är detta brådskande, varför
            regeringen snarast måste ta ställning till en utredning om detta.
          </p>
          <head type="h3" xml:id="i-VDTN5sjyJB4stEBaE9xn3n">
            Avskaffad gallring av biometriska uppgifter för utlänningar
          </head>
          <p xml:id="i-77UW2H4Zk4bDSDDfMVeGeR">
            Det nyssnämnda förslaget om att spara biometriska uppgifter i
            större utsträckning måste också kompletteras med nya regler om
            gallring av biometrisk information. Särskilt i vår globaliserade
            värld av ökad rörlighet är det lättare än någonsin att flytta
            både till och från Sverige. Där är därmed troligt att utlänningar
            kommer att kunna dyka upp i Migrations­verkets databaser, för
            att därefter försvinna, och senare återkomma. Om bestämmelserna
            kring gallring inte är tillräckligt generösa, riskerar Migrationsverket
            då att registrera nya dossierer utan koppling till existerande
            sådana. Det försvårar också arbetet mot brott, och mot missbruk
            av handlingar, ifall utlänningen inte längre kan knytas till tidigare
            identiteter.
          </p>
          <p xml:id="i-AkgyyNx5XFLfzXdhUe95Z5">
            Det bör därför övervägas att utöka tidsfristen för gallring,
            som i dag är tio år i normalfallet. Detta bör också gälla oavsett
            om utlänningen blir svensk medborgare. En särskild utredning bör
            få i uppdrag att se över dessa bestämmelser och behovet av att
            förändra dem.
          </p>
          <head type="h2" xml:id="i-8NEiUoMEZAXWNLJNdkmsz">
            Ny lydelse av 9 kap. 8 § utlänningslagen
          </head>
          <table>
            <row xml:id="i-LN9RWoVb1NLLjg3THe7SQX">
              <cell>
                Regeringens förslag
              </cell>
              <cell>
                Motionärernas förslag
              </cell>
            </row>
            <row xml:id="i-4NFHXh1UWwBMhq1aYtbdKv">
              <cell>
                9 kap.
              </cell>
            </row>
            <row xml:id="i-RKvTC2NtPwwo1G5haV1wTt">
              <cell>
                8 §
              </cell>
            </row>
            <row xml:id="i-SZz2bYSgqyLPRhjgesXHwb">
              <cell>
                Migrationsverket eller Polismyndigheten får fotografera en utlänning och, om utlänningen har fyllt 14 år, ta hans eller hennes fingeravtryck om
              </cell>
              <cell>
                Migrationsverket eller Polismyndigheten får fotografera en utlänning och, om utlänningen fyllt sex år, ta hans eller hennes fingeravtryck om
              </cell>
            </row>
            <row xml:id="i-T2mPnHj4G1ydcmXZYf7a1Y">
              <cell>
                1. utlänningen inte kan styrka sin identitet när han eller hon kommer till Sverige,


2. utlänningen ansöker om uppehållstillstånd som flykting enligt 4 kap. 1 § eller som annan skydds-behövande enligt 4 kap. 2 eller 2 a §,


3. det finns grund för att besluta om förvar, eller


4. varken utlänningens identitet eller rätt att vistas i Sverige kan klarläggas vid en kontroll enligt 9 §.


Det fotografi och de fingeravtryck som har tagits med stöd av första stycket 4 ska omedelbart förstöras om det framkommer att utlänningen har rätt att vistas i Sverige.
              </cell>
            </row>
            <row xml:id="i-LT5cUSx4Au9cWUKrXxQChq"/>
          </table>
        </div>
        <div type="motSignatures">
          <list>
            <item xml:id="i-PUCPmiRfUeA6ERV3tEEzQp">
              Jonas Andersson i Skellefteå (SD)
            </item>
            <item xml:id="i-Eqg8uJL27DzrMxDJNdpoif">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
