<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__87/mot_1960__fk__87-001.pdf"/>
      <fw xml:id="i-LjJLxT1JHAobGPmc1yoCZe">
        Motioner i Första kammaren, nr 87 år 1960 T
      </fw>
      <div type="motHeader" xml:id="i-9Z8LHLNoXLuqwxFFAafX6E">
        <div type="motTitle" xml:id="i-5ZabZiG6MfcAsFAgypezRb"/>
        <div type="motSubmissionInfo" xml:id="i-UKhcHVVvLquvGMD1xc5GFM"/>
      </div>
      <div type="motBody" xml:id="i-Nj7fof2z7FHNwpy1CBLH1T">
        <div xml:id="i-J7NixLGj71BQTAco3FZveQ">
          <p xml:id="i-EK4JqbuRfmPDCBCeqnTeZd">
            Nr 87
          </p>
          <p xml:id="i-Xgp3dvWidr8fVfbagTk8zF">
            Av fru Segerstedt-Wiberg m. fl., i anledning av Kungl. Maj:ts
            framställning om anslag till Upplysningsarbete rörande mellanfolkligt
            samarbete och utrikespolitiska frågor.
          </p>
          <p xml:id="i-PS2DJxTZRQphrU3Zmd5Wk7">
            Det internationella samarbete som vuxit fram efter det andra
            världs- kriget torde sakna motsvarighet i historien. Ett nät av
            internationella or- ganisationer har skapats och skapas inom eller
            utom ramen för Förenta Nationerna. Så gott som varje år tillkommer
            ett nytt samarbetsorgan i an- slutning till befintliga organ eller
            för att inom nya områden ge möjlighet till ett samarbete, vilket
            staterna anser sig behöva. Under senaste år har exempelvis bildats
            Internationella finansieringsbolaget 1956, Internatio- nella atomenergiorganet
            1957, Internationella sjöfartsorganisationen 1958 och nu senast
            International Development Association (IDA) 1959, som vän- tas
            träda i funktion 1960. Hela detta internationella samarbete betingas
            av ländernas önskan att, som det heter i FN:s stadga, ”upprätthålla
            internationell fred och säker- het” samt ”åstadkomma internationell
            samverkan vid lösande av inter- nationella problem av ekonomisk,
            social, kulturell eller humanitär art.” Det är sålunda ett samarbete,
            som bygger på folkens vilja till fred. Det kräver dock att folken
            äger vetskap om de möjligheter som står till buds för att ge freden
            en fast förankring. Sverige har från första stund tagit aktiv
            del i denna verksamhet både med pengar och med personal. Antalet
            svenskar som under senare år utfört skilda FN-uppdrag uppgår till
            minst 5 000. De summor som via statsbud- geten under olika huvudtitlar
            utgår till det internationella samarbetet är betydande. Förmodligen
            kommer tillkomsten av International Development Association att
            innebära att utgifterna ytterligare ökas. Man kan tämligen säkert
            säga att vi kan vänta en fortsatt expansion av det mellanfolkliga
            samarbetet under kommande år. Från organisationer, press och radio
            framförs krav att Sverige skall taga aktiv del däri. Mest kräver
            man ökade bidrag till hjälpen åt de underutvecklade länderna och
            till flyktingverksamheten. Det internationella samarbetet består
            emellertid inte uteslutande av hjälpinsatser. Samarbetet innebär
            även på andra områden engagemang som i många hänseenden påverkar
            folkets liv. För att detta engagemang skall kunna omfattas av
            hela folket och bäras upp av folkviljan behövs intensiv upplysningsverksamhet.
            I annat fall kan allvarliga missförstånd uppstå. Detta trots att
            alla ansvariga instanser är eniga om det svenska deltagan- det
            i det fredliga internationella samarbetet.
          </p>
          <pb facs="riksdagen-motions-pdf/data/1960/mot_1960__fk__87/mot_1960__fk__87-002.pdf"/>
          <fw xml:id="i-8SGm29G84k7RDFiRBfqAYF">
            8 Motioner i Första kammaren, nr 87 år 1960
          </fw>
          <p xml:id="i-KB8thk5UPgMgWCngfR9rmz">
            Upplysningsarbetet om FN:s verksamhet skötes i flertalet stater
            av FN- föreningar i intimt samarbete med FN:s regionala informationskontor.
            Det svenska FN-förbundet är ett samarbetsorgan för 81 riksorganisationer
            av skilda slag. Via sina lokalföreningar sprider förbundet upplysning
            ute i landet. 1958 hade förbundet 25 föreningar, och intresset
            för verksamheten stiger ständigt. Sedan början av 1959 har bildats
            nya lokalföreningar i Uddevalla, Varberg, Halmstad, Hässleholm,
            Kiruna och Härnösand. Nya föreningar håller på att bildas i Borås,
            Skara, Söderhamn och Falkenberg. Nybildandet av föreningar är
            ett bevis för att Sveriges deltagande i det internationella samarbetet
            verkligen uttrycker folkets önskan. Men arbetet skulle kunna få
            en vida större utbredning om förbundet ägde de ekonomiska resurser
            som utgör förutsättning för att föra en nydanande politik. Nu
            tvingas förbundet, som huvudsakligen bäres upp av frivilliga krafter,
            att ägna alltför mycken tid och arbete åt anskaffandet av nödvändiga
            ekono- miska resurser. I skilda sammanhang har Sverige genom sina
            representanter i FN gjort uttalanden till förmån för en intensifierad
            upplysning om arbetet. Det kan då inte betraktas som tillfredsställande
            att FN-förbundet, som skall utföra arbetet, ständigt hindras i
            sin verksamhet av bristande ekonomiska möjlig- heter. En jämförelse
            med andra länder visar att det svenska statsbidraget på 15 000
            kr. är lågt. Det norska FN-förbundet har t. ex. ett årligt anslag
            på 102 000 norska kr., och det finska FN-förbundet har ett årligt
            anslag på över 25 000 kr. vartill kommer hyres- och resebidrag.
            Med hänvisning till vad ovan anförts hemställer vi, att riksdagen
            under rubriken Upplysningsarbete rörande mellanfolkligt samarbete
            och utrikespolitiska frågor i tredje huvudtiteln anvisar ett från
            15 000 kr. till 30 000 kr. ökat anslag till Svenska FN-förbundet.
          </p>
          <p xml:id="i-Evx2EJZByjiC7GxgBHnXgZ" type="date">
            Stockholm den 25 januari 1960 Ingrid Segerstedt-Wiberg
          </p>
          <p xml:id="i-FdsLxR7JjpputYchNXiWn3">
            Torsten Bengtson Einar Dahl Rolf Kaijser
          </p>
        </div>
      </div>
    </body>
  </text>
</TEI>
