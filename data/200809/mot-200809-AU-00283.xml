<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00283">
  <teiHeader>
    <fileDesc>
      <titleStmt>
        <title>Ett jämställt Sverige</title>
        <author corresp="i-HA8qZKZU3je8nF69VtPrqk">av Eva-Lena Jansson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett jämställt Sverige</title>
          <idno type="rdwebb">GW02A283</idno>
          <rs type="number">A283</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A283/text</ref>
          <ref type="dokument_url_html">http://data.riksdagen.se/dokument/GW02A283</ref>
          <ref type="dokumentstatus_url_xml">http://data.riksdagen.se/dokumentstatus/GW02A283</ref>
          <ref type="doc">http://data.riksdagen.se/fil/AD908A13-C60D-437E-9DBF-D7E58694B6BA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2jH1c4kNVzTF7LT9a6oWSr" type="signed"/>
        <correspContext corresp="i-2jH1c4kNVzTF7LT9a6oWSr">
          <note type="signatory" corresp="i-HA8qZKZU3je8nF69VtPrqk"/>
        </correspContext>
        <correspAction xml:id="i-8Pj97LkRTQbsN2tdmWbwJe" type="numbering">
          <date when="2008-10-06"/>
        </correspAction>
        <correspAction xml:id="i-VNtyXtitabqUYGS2URLZ6y" type="submission">
          <date when="2008-10-03"/>
        </correspAction>
        <correspAction xml:id="i-FbnChVKDrjobETGEh1JpdA" type="transfer">
          <date when="2008-10-02"/>
        </correspAction>
        <correspAction xml:id="i-JLGdCtpPPGPgZMq1w9WV7n" type="assigned"/>
        <correspContext corresp="i-JLGdCtpPPGPgZMq1w9WV7n">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KA34SXhsLHv8LASDzkKhpR">
            Förslag till riksdagsbeslut
          </head>
          <p xml:id="i-2m1mydQAkbCXy4sGMRfBoC">
            Riksdagen tillkännager för regeringen som sin mening vad som
            anförs i motionen om behovet av en genomarbetad jämställdhetspolitik
            som utgår från riksdagens jämställdhetsmål.
          </p>
        </div>
        <div type="motContent">
          <head xml:id="i-JMgZj9TjcpMbjmT7pKAUPV" type="h1">
            Motivering
          </head>
          <p xml:id="i-Jh2xnZikjJPsesotz8Q1Aj">
            Det övergripande målet för jämställdhetspolitiken är att kvinnor
            och män ska ha samma makt att forma samhället och sina egna liv.
            Under det övergripande målet finns fyra delmål 1 :
          </p>
          <list style="ul">
            <item xml:id="i-D6xEmwkUnQkcK5LvzbKRdh">
              En jämn fördelning av makt och inflytande. Kvinnor och män skall
              ha samma rätt och möjlighet att vara aktiva samhällsmedborgare
              och att forma villkoren för beslutsfattandet.
            </item>
            <item xml:id="i-onsfz6zxXiZbGVWmBvv4b">
              Ekonomisk jämställdhet. Kvinnor och män skall ha samma möjligheter
              och villkor i fråga om utbildning och betalt arbete som ger ekonomisk
              självständighet livet ut.
            </item>
            <item xml:id="i-GJmsS774h8xqD21civtZGE">
              En jämn fördelning av det obetalda hem- och omsorgsarbetet. Kvinnor
              och män skall ta samma ansvar för hemarbetet och ha möjlighet
              att ge och få omsorg på lika villkor.
            </item>
            <item xml:id="i-KREjktxGUQtSDzJgmA6TFR">
              Mäns våld mot kvinnor skall upphöra. Kvinnor och män, flickor
              och pojkar, skall ha samma rätt och möjlighet till kroppslig integritet.
            </item>
          </list>
          <p xml:id="i-VkPLTvQD2TRPDypxS4w7nS">
            Dessa mål antogs av riksdagen den 16 maj 2006 även om det fanns
            flera reservationer från de fyra borgerliga partierna. Trots dessa
            reservationer kvarstår den tidigare riksdagsmajoritetens mål,
            vilka kan läsas på regeringens hemsida. Något som dessvärre inte
            har gett några tunga avtryck i vare sig förra årets budgetproposition,
            budgeten för 2009 eller den förda politiken. Snarare tvärtom.
            Den borgerliga regeringens extremt låga ambitioner på jämställdhetsområdet
            riskerar att flytta Sverige flera årtionden tillbaka i utveckling.
            Något som resulterade i att Jämställdhetsdepartementet 2007 fick
            lämna tillbaka 280 miljoner kronor då det saknades en tydlig politisk
            ambition att förändra vårt samhälle i en jämställd riktning. Därför
            behövs det en tydlig genusanalys av den budgetproposition som
            regeringen lägger fram till riksdagen.
          </p>
          <p xml:id="i-2WLtESMbHP38vLyrxCsgbk">
            Totalt sett har den borgerliga regeringens politik haft en negativ
            effekt på landets kommuners och landstings verksamhet, då statliga
            anslag dragits ner, vissa poster inte räknats upp med den rådande
            inflationen, samt att allt fler invånare är beroende av försörjningsstöd
            på grund av regeringens försämringar i a-kassan och sjukförsäkringen
            och den bristande jobbpolitiken.
          </p>
          <p xml:id="i-McEGVNWsvePNjtBa5R7zrt">
            Vi tvingas konstatera att efter två års borgerligt regerande
            har den förda politiken inte varit framgångsrik på jämställdhetsområdet,
            då den har gynnat män framför kvinnor. Statistik från riksdagens
            utredningstjänst (RUT) visar tydligt hur framför allt män med
            hög inkomst och/eller förmögenhet är den grupp som tjänar på regeringens
            politik. Eftersom regeringens försämringar i arbetslöshetsförsäkringen
            slår extra hårt mot deltidsarbetslösa, drabbar det kvinnors hårdast
            då en majoritet av landets deltidsarbetslösa är kvinnor.
          </p>
          <p xml:id="i-VjEGxi9MgigeLbgg19k61Q">
            När det gäller regeringens försämringar av sjukförsäkringen slår
            det även hårdast mot kvinnor då det är fler kvinnor än män som
            är långtidssjuka och därmed fler kvinnor som får sin ersättning
            sänkt eller indragen. När det gäller gruppen ensamstående föräldrar,
            där kvinnor utgör en betydande majoritet, har regeringens politik
            effekten att denna grupps ekonomiska utsatthet har ökat. Allt
            fler av de ensamstående föräldrarna är idag i behov av bostadsbidrag
            och/eller försörjningsstöd för att klara av att betala boende
            och mat.
          </p>
          <p xml:id="i-EfN26Hkc35mFqXKPx6w2KT">
            Och eftersom andelen försörjningsstödstagare, enligt regeringens
            egna beräkningar, kommer att öka flera år framöver, så kommer
            det få negativa konsekvenser för kommunernas möjlighet att förbättra
            exempelvis äldreomsorgen och skolan. Och med minskade skatteintäkter
            kommer kommunerna att behöva minska antalet anställda, vilket
            kommer att drabba kvinnor i dubbel bemärkelse då en majoritet
            av de anställda är kvinnor och majoriteten av äldreäldre, som
            ofta har stort vårdbehov, också är kvinnor.
          </p>
          <p xml:id="i-TzUfPuX8Cvd7ssxuc3aycR">
            När det gäller makt och inflytande kan vi konstatera att de statliga
            bolagen lyckats bäst när det gäller en jämn fördelning i styrelserna.
            När man däremot tittar på privata bolagsstyrelser går det inte
            framåt längre, istället minskar antalet kvinnor i dessa styrelser.
            Uppenbarligen räcker det inte med att lita på bolagens goda vilja.
            I vårt grannland Norge lagstiftade man därför år 2004 om krav
            på en andel med max 60 procent män i bolagsstyrelser. För att
            komma vidare för att uppnå riksdagens mål behöver vi en liknande
            lag i Sverige. Och detta är för att makt och inflytande ska kunna
            fördelas jämnt också utanför de politiska församlingarna.
          </p>
          <p xml:id="i-BSuPZPs567otZ5hfYt5C1m">
            Och att just kvinnors och mäns makt och inflytande har en skev
            fördelning visar sig på många olika sätt. Kvinnor är underrepresenterade
            på uppdrag där ersättning/bonus för uppdraget är hög, medan männen
            inte är lika väl representerade på uppdrag som förutsätter volontärarbete.
            Regeringens ambition med att sprida kunskap om företagande till
            kvinnor är också ett bevis på att kvinnors engagemang förväntas
            bygga på obetalda arbetsinsatser. Vi har svårt att se att liknande
            grupper med män skulle ges ett uppdrag av regeringen att volontärarbeta
            i syfte att uppnå regeringens mål.
          </p>
          <p xml:id="i-KAQBAmjvCK5zhAbzcp1mwu">
            När det gäller att leva upp till målet med en jämn fördelning
            av det obetalda hem- och omsorgsarbetet måste regeringen ta frågan
            på allvar. Det måste det finnas en föräldraförsäkring som på ett
            bättre sätt tar till vara båda föräldrarnas engagemang och närhet
            till sina barn, och det borde ske genom den s.k. isländska modellen.
            Kommunernas rätt att införa vårdnadsbidrag ska avskaffas. Den
            svenska förskolan behöver utvecklas. Några av landets kommuner
            har satsat på att öka sin kompetens genom att anställa genuspedagoger.
            Detta behöver utvecklas och förstärkas i många fler kommuner.
          </p>
          <p xml:id="i-WeyPtcrjLHryCoXayWFk8q">
            Målet om samma rätt och möjlighet till kroppslig integritet för
            kvinnor och män, flickor och pojkar, förutsätter bland annat att
            man både i skolan, sjukvården och omsorgen har utbildats i genusfrågor
            och bemötande. Jämställdhetsutbildning för anställda i förskolan
            ska vara integrerad i den ordinarie utbildningen. Dessutom bör
            man verka för att ekonomiska stöd tillförsäkras landets Kvinnohus
            som idag är alltför beroende av kommunernas ekonomi.
          </p>
        </div>
        <div type="motSignatures">
          <list>
            <item xml:id="i-Xij64CGazzAj7ryJSC6dbC" who="i-HA8qZKZU3je8nF69VtPrqk">
              Eva-Lena Jansson (s)
            </item>
          </list>
        </div>
      </div>
    </body>
  </text>
</TEI>
