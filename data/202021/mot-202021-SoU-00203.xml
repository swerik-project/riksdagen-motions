<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-00203">
  <teiHeader>
    <fileDesc>
      <titleStmt>
        <title>Klassa sex- och kärleksberoende som beroendesjukdom</title>
        <author corresp="i-QncsjeqVcGrNpNi8SPzrX4">av Michael Rubbestad (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:203 av Michael Rubbestad (SD)</title>
          <idno type="rdwebb">H802203</idno>
          <rs type="number">203</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H802203/text</ref>
          <ref type="dokument_url_html">http://data.riksdagen.se/dokument/H802203</ref>
          <ref type="dokumentstatus_url_xml">http://data.riksdagen.se/dokumentstatus/H802203</ref>
          <ref type="docx">http://data.riksdagen.se/fil/A9EAF1B6-5303-4865-A417-02F1DC8C58B9</ref>
          <ref type="pdf">http://data.riksdagen.se/fil/C7E6BB77-3912-44CB-B861-83EFF0BAD114</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3YQKJKEUUyzFKUXz76rkSh" type="signed"/>
        <correspContext corresp="i-3YQKJKEUUyzFKUXz76rkSh">
          <note type="signatory" corresp="i-QncsjeqVcGrNpNi8SPzrX4"/>
        </correspContext>
        <correspAction xml:id="i-GkSNVtm5cYBVWR8PmL1MCL" type="submitted">
          <date when="2020-09-18"/>
          <time when="14:49:58"/>
        </correspAction>
        <correspAction xml:id="i-LNUnEhVFdaLHkimUnkkGRr" type="reviewed">
          <date when="2020-09-18"/>
          <time when="16:26:59"/>
        </correspAction>
        <correspAction xml:id="i-QSnC7NrdX63b76YMXUjKpR" type="referred">
          <date when="2020-10-14"/>
        </correspAction>
        <correspAction xml:id="i-NeLrYWsTV9ruDcmWB5HAZ6" type="assigned">
          <date when="2021-04-08"/>
          <time when="15:21:06"/>
        </correspAction>
        <correspContext corresp="i-NeLrYWsTV9ruDcmWB5HAZ6">
          <ref type="assignedTo">Socialutskottet</ref>
        </correspContext>
        <correspAction xml:id="i-BbNXSmpcbd4pUmcttR8tgn" type="behandlas_i"/>
        <correspContext corresp="i-BbNXSmpcbd4pUmcttR8tgn">
          <ref type="uppgift">2020/21:SoU20</ref>
          <ref type="ref_dok_id">H801SoU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU20</ref>
          <ref type="ref_dok_titel">Alkohol-, narkotika-, dopnings-, tobaks- och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:203 av Michael Rubbestad (SD) Klassa
          sex- och kärleksberoende som beroendesjukdom
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QShYEjmchdqjTbLBxmxxi1">
            Förslag till riksdagsbeslut
          </head>
          <list>
            <item xml:id="i-SQcSuuf3rVcw4aTjkzqjRk" sortKey="Yrkande 1">
              Riksdagen ställer sig bakom det som anförs i motionen om att
              klassa diagnosen sex- och kärleksberoende som en beroendesjukdom
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-CNM2Lretega8mjj5rrUHv2" type="h1">
            Motivering
          </head>
          <p xml:id="i-66gq6c12cH2humP9Vnip33">
            En beroendesjukdom är en förvärvad, kronisk förändring av hjärnans
            belöningssystem där minnen av de upplevelser som orsakade beroendet
            är lagrade. I dag klassas beroende av cigaretter, alkohol, droger,
            tabletter samt spel som beroendesjukdom.
          </p>
          <p xml:id="i-Mge8mTs1uCqe5WmGzg5G8X">
            Hjärnans belöningssystem är centralt vid beroendeutveckling.
            Förändringarna som sker i hjärnan vid ett beroende är i stort
            sett desamma oavsett om det är missbruk av en substans eller av
            ett beteende. Den som inte får utlopp för sitt beroende får ofta
            abstinensbesvär. Toleransnivån ökar och man behöver högre doser
            för att uppnå samma effekt.
          </p>
          <p xml:id="i-ReTz4ySBHhy9avynbsioD8">
            Det finns starka ärftliga riskfaktorer för att utveckla ett beroende.
            I dag är det oklart om hjärnan kan återhämta sig helt från en
            beroendesjukdom. Man vet att chansen till ett drog-/alkoholfritt
            liv ökar om man kan hålla sig drogfri/nykter i 5–7 år. Behandlingen
            består ofta av terapi och i vissa fall medicinering. En välkänd
            och beprövad behandling är 12-stegsprogrammet.
          </p>
          <p xml:id="i-5ZWRRp32dbjRZV9QF8XDCm">
            Sedan 2013 klassas även spelmissbruk som en beroendesjukdom.
            Detta innebär att personen som erhållit diagnosen har rätt till
            samma vård som exempelvis alkohol- och narkotikamissbrukare. Sedan
            samma år finns inte längre någon skillnad mellan miss­bruk och
            beroende utan de två tillstånden delas istället in i kategorierna
            substans­relaterade sjukdomar och icke substansrelaterade sjukdomar
            där exempelvis spel­missbruk tillhör den senare kategorin.
          </p>
          <p xml:id="i-6TrEmsJ3zX6C4FUqUNzViE">
            I Sverige finns idag ett antal personer som lider av ett så kallat
            sex- och/eller kärleksberoende.
          </p>
          <p xml:id="i-Swr9rgESZwFZew8L8TQHAh">
            För den som är kärleksberoende innehåller romantik, sexualitet
            och den närhet detta erbjuder många fallgropar, ångest och smärta.
            Kärleksberoende människor (både kvinnor och män) lever sina liv
            i en kaotisk och desperat värld av förtvivlan, alltid rädda för
            ensamhet eller för att bli övergivna. Med en ständig längtan söker
            den som är kärleksberoende ändlöst efter den nya intensiva ”kärleksupplevelsen”.
          </p>
          <p xml:id="i-JE18C9dTY4CT2RymGXn5V6">
            Den kärleksberoende är fången i ett konstant sökande efter en
            ny partner. Det medföljande intrigerandet, flirtandet, svärmandet
            och de sexuella aktiviteterna lämnar efter sig destruktivitet
            och negativa konsekvenser. Ironiskt nog innehåller förälskelsen
            i dessa relationer få eller inga möjligheter att lösa upp dessa
            smärtsamma omständigheter. Precis när den kärleksberoende börjar
            bli ”trygg” i ruset av en ny romantisk förälskelse eller ett sexuellt
            förhållande börjar han eller hon bli alltmer olycklig, rädd och
            uttråkad och till slut börjar man också skjuta ifrån sig sin partner
            eller jaga utanför relationen efter en ny intensiv förälskelseupplevelse
            varpå den destruktiva spiralen börjar om från början.
          </p>
          <p xml:id="i-Wo6tPoSR1hiMMANxmua42U">
            Olikt en hälsosam person som söker partnerskap och sex som ett
            komplement i livet, söker den kärleksberoende efter någonting
            utanför sig själv som kan ge den känslo­mässiga stabilitet i livet
            som han eller hon saknar. Likt en drogberoende försöker den kärleksberoende
            att använda sin romantiska/sexuella upphetsning i ett försök att
            reparera sig själv för att kunna fortsätta vara känslomässigt
            stabil.
          </p>
          <p xml:id="i-A4JSxKm1moawtZ9tTP3huQ">
            När sexualitet och förälskelser används som ett sätt att stå
            ut med livet eller som en överlevnadsstrategi i motsats till att
            användas som ett sätt att växa och dela med sig, blir valet av
            partner skevt. Kompatibilitet och samhörighet är baserat på ”om
            du kommer att lämna mig eller inte”, ”hur intensivt vårt sexliv
            är” eller ”på vilka sätt jag kan kroka dig att vara kvar” – i
            motsats till om du kommer att kunna vara min like, en vän och
            en följeslagare.
          </p>
          <p xml:id="i-LwDz5SAWyVy3Pym1rfY8nx">
            Relationer som har beroendet som grund karaktäriseras av ett
            ohälsosamt beroende­förhållande, skuld och utnyttjande. En kärleksberoende
            person är känslomässigt övertygad om sin egen värdelöshet, dvs
            att han eller hon egentligen inte är värd att älskas. Därför använder
            man förförelse, kontroll, skuld och manipulation för att dra till
            sig och hålla fast vid romantiska partners. En del kärleksberoende
            människor lovar sig själva att sluta ibland, i förtvivlan över
            denna spiral av olyckliga affärer, trasiga relationer och sexuella
            förhållanden. Beteendet kan liknas vid de bulimiska och/eller
            anorektiska processer som finns med i matmissbruk.
          </p>
          <p xml:id="i-L7YHKVC5dDkdv71dYNuhb8">
            Människor som lider av sexberoende har förlorat sin förmåga att
            välja om de ska engagera sig i sexuella aktiviteter eller om de
            ska låta bli. En sexberoende person utvecklar en ohälsosam eller
            destruktiv relation till de sexuella aktiviteter och de sexuella
            upplevelser han eller hon ägnar sig åt. De sexuella aktiviteterna
            sker på bekostnad av honom eller henne själv. Samvete, värderingar,
            relationer och socialt sammanhang kommer till skada. Man är huvudsakligen
            upptagen med sexuellt spänningssökande, sexuell njutning och sexuella
            kickar vilket har lite eller inget alls att göra med vem man har
            sex med. För en del krävs ingen relation alls till andra människor.
          </p>
          <p xml:id="i-2w3DRKsaqWhejX7UJD8PCd">
            Som alla beroenden orsakar sexberoende en obalans i hjärnans
            belöningssystem. Den som är sexberoende sexualiserar olika känslor
            på ett ohälsosamt sätt och kan till exempel få sexuella impulser
            vid rädsla, smärta, ilska eller skam- eller skuldkänslor. Den
            sexberoende utvecklar ett självskadebeteende. Det som till en
            början kanske kändes lustfyllt, spännande och skönt sker efter
            hand på ett tvångsmässigt sätt.
          </p>
          <p xml:id="i-Cn3ayztrPKAKTqky5annTT">
            Alla former av sexuella uttryck som sker via internet är en stor
            industri. Internet innebär för många en virtuell gemenskap med
            ett överflöd av sexuella fantasier. Bak­sidan av detta voyeuristiska
            beteende är när man fastnar i ett mönster av att se men inte röra
            och inte går vidare i den relationella och sexuella dansen. När
            detta är extremt finns en anknytningsstörning i botten som gör
            att det är lättare att ”få det man behöver” via pornografi på
            internet än i verkliga livet.
          </p>
          <p xml:id="i-YXDCzea4WfD2jBPNspe1ai">
            Pornografi på internet som företeelse innebär att man har tillgång
            till det man söker 24 timmar per dygn och 7 dagar per vecka i
            sitt eget hem. Den erbjuder också det man vill ha direkt. Vidare
            är användandet av internet anonymt. Man slipper gå ner till kiosken
            och handla pornografiskt material eller utsätta sig för risken
            att bli igenkänd i något annat voyeuristiskt sammanhang. Man kan
            sitta hemma i trygghet och söka det man vill.
          </p>
          <p xml:id="i-MuP4MKoXikWfRQLUnj9M4M">
            En annan viktig faktor när det gäller porr via internet är att
            det är billigt – det finns nästan inga kostnader förknippade med
            det.
          </p>
          <p xml:id="i-JTZ1csXRXoRkkULe9bJiLZ">
            Dessa faktorer ger förutsättningar för många människor att fastna.
            Som vid alla beroenden spelar dopamin en viktig roll. När man
            blir påverkad och njuter av en ”drog” frisätts stora mängder dopamin
            i hjärnans belöningssystem. Efter ett tag kommer man till en punkt
            där man måste öka dosen för att uppnå samma effekt. Beroendesystemet
            i hjärnan ”tröttnar”. En lösning på detta är att byta pornografisk
            riktning. Eftersom tillgängligheten och mångfalden gör detta möjligt
            på ett ögonblick är det lätt att fastna i en utdragen och förhöjd
            sexuell stimulering. Om man samtidigt upptäcker att detta fungerar
            för att hantera stress och/eller som flykt från olika känslor,
            finns goda möjligheter för skapande av ett beroende.
          </p>
          <p xml:id="i-Wk9LmSm7zEGet2c8w6Cm3v">
            Människor som fastnat i ett sexberoende på internet upplever
            ofta en snabbare eskalering av beroendet. De sexuella kickarna
            leder till att man tillbringar allt längre tid vid datorn, förflyttar
            sig snabbare in i mer extrema sexuella aktiviteter, tar större
            risker och tar större risker att bli avslöjad, och allt detta
            i en allt mer accelererad takt.
          </p>
          <p xml:id="i-XvCYVemST8JUk9jt6eJ72D">
            Livet för den sexberoende blir allt mer begränsat och ensamt.
            Man tillbringar många timmar på internet på bekostnad av verkliga
            eller äkta vänskapsrelationer och sociala kontakter. Arbete eller
            skola blir försummat på grund av att man suttit uppe natten innan.
            Sjukskrivningar och sen ankomst till arbetet eller skolan är vanligt.
          </p>
          <p xml:id="i-GxHqxczGUE3cPdyBtwXZtp">
            Den känslomässiga inverkan hos nära anhöriga till den sexberoende
            liknar det som sker vid fysisk otrohet. Sambon eller partnern
            kan uppleva förlust av självrespekt, djupa känslor av smärta,
            svek, övergivenhet, ödeläggelse av relationen, ensamhet, skam,
            isolering, förödmjukelse och svartsjuka. Som ett resultat av detta
            påverkas ofta sexlivet i en relation negativt. De vanligaste negativa
            konsekvenserna på det personliga planet är ångest, depression,
            skuld, skam, ensamhet, isolering, självmordstankar eller själv­mordsförsök
            och utbrändhet.
          </p>
          <p xml:id="i-5vcdbKxhMY17qmrixixZME">
            Alla som är sexberoende är ansvariga för sina handlingar och
            för de negativa konsekvenserna av sitt destruktiva utåtagerande.
            Även om internet tillhandahåller sexualiserad information kan
            den som är sexberoende aldrig skylla sitt missbruk eller sina
            återfall på just internet.
          </p>
          <p xml:id="i-FnuwvaCroEg82mzwETEAcu">
            97 % av de som utvecklar sexberoende kommer från miljöer där
            deras sexuella upphetsningsmönster påverkats i specifika riktningar
            på grund av just miljön. Utifrån forskning på området definieras
            10 typer av sexberoende.
            <ref target="i-4Ap3hz6t5qfN6EfXZxBKed">
              [1]
            </ref>
            Detta innebär inte nödvändigtvis att andra aspekter av sexualitet
            inte finns i en persons liv, men genom att upprepa specifika handlingsmönster
            ritualiserar man specifika beteenden. Ritualisering förstärker
            beteenden och så småningom utvecklar man ett beroende.
          </p>
          <p xml:id="i-SzpQH6nxjnwDQh2a3nWAD8">
            Behandling av sex- och kärleksberoende är mycket kostsamt för
            den enskilde individen varför många väljer att inte söka hjälp
            utan istället fortsätter leva ett destruktivt liv, ett liv som
            om det vill sig illa kan resultera i att man försöker avsluta
            det i förtid. Genom att klassa sex- och kärleksberoende som en
            beroendesjukdom ges möjlighet för den enskilde att söka vård på
            lika villkor som en person som lider utav exempelvis spel-, alkohol-
            eller narkotikaberoende. Något som inte bara skulle hjälpa den
            enskilde individen och dennes hälsa samt ge diagnosen ett erkännande
            utan som även kan rädda liv.
          </p>
        </div>
        <div type="motSignatures">
          <list>
            <item xml:id="i-W9rRE4uUsNurCJZYkNUyJJ">
              Michael Rubbestad (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-4Ap3hz6t5qfN6EfXZxBKed">
              [1] Källa: Iitap – International Institute for Trauma and Addiction
              Professionals.
            </note>
          </noteGrp>
        </div>
      </div>
    </body>
  </text>
</TEI>
