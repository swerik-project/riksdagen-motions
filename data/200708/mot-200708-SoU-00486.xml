<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00486">
  <teiHeader>
    <fileDesc>
      <titleStmt>
        <title>Åtgärder för skydd och hjälp till barn och vuxna som utsatts för manipulativt ledarskap</title>
        <author corresp="i-L3xspgThUxUN1YtSDqcmk8">av Barbro Westerholm m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för skydd och hjälp till barn och vuxna som utsatts för manipulativt ledarskap</title>
          <idno type="rdwebb">GV02So486</idno>
          <rs type="number">So486</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So486/text</ref>
          <ref type="dokument_url_html">http://data.riksdagen.se/dokument/GV02So486</ref>
          <ref type="dokumentstatus_url_xml">http://data.riksdagen.se/dokumentstatus/GV02So486</ref>
          <ref type="doc">http://data.riksdagen.se/fil/639DB99A-DF82-4B40-AEBA-7BCF3247BBF3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-BijAhigzcR1MHdRoo4YtH5</idno>
            <name>Liselott Hagberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ddf296JWfsvYZ7M8nU61df" type="signed"/>
        <correspContext corresp="i-Ddf296JWfsvYZ7M8nU61df">
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-BijAhigzcR1MHdRoo4YtH5"/>
        </correspContext>
        <correspAction type="referral" xml:id="i-VNkd7mDsmkoqB3sXHQD6jt">
          <date when="2007-10-16"/>
        </correspAction>
        <correspAction type="dismissal" xml:id="i-PGHaqheozmnRRUJksn7tdZ">
          <date when="2007-10-16"/>
        </correspAction>
        <correspAction type="numbering" xml:id="i-EWVrhvQAYpC3fu8uWLALjx">
          <date when="2007-10-08"/>
        </correspAction>
        <correspAction type="submission" xml:id="i-EFF9CHqCCGf4uzwSPygava">
          <date when="2007-10-04"/>
        </correspAction>
        <correspAction type="transfer" xml:id="i-S6aitezzWf9rkogcpvy56J">
          <date when="2007-10-04"/>
        </correspAction>
        <correspAction type="assigned" xml:id="i-AKziEfyBf8pQ6EuiYSv2Zq"/>
        <correspContext corresp="i-AKziEfyBf8pQ6EuiYSv2Zq">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-MLWQwrPjGecBgrQSBjZ3f8">
            Förslag till riksdagsbeslut
          </head>
          <list style="ol">
            <item xml:id="i-9BFijcy6AKYtiyJrgR3ZWW">
              Riksdagen tillkännager för regeringen som sin mening vad som
              anförs i motionen om att genomföra en utredning med syfte att
              klarlägga situationen för barn och ungdomar som växer upp i nyandliga
              rörelser eller samfund präglade av auktoritärt, manipulativt ledarskap.
            </item>
            <item xml:id="i-DrvgX1VEB3zjsUKzJTA7Be">
              Riksdagen tillkännager för regeringen som sin mening vad som
              anförs i motionen om att genomföra en utredning med syfte att
              till riksdagen kunna lägga fram ett förslag till ändring av brottsbalken
              innebärande att otillbörlig påverkan av människors fria vilja
              kan straffbeläggas. 1
            </item>
            <item xml:id="i-KaVf22o3vf1parTF19d2QU">
              Riksdagen tillkännager för regeringen som sin mening vad som
              anförs i motionen om att ta initiativ till inrättande av ett kunskaps-
              och forskningscentrum inom psykiatrin med samlad kompetens för
              personer som lämnat manipulativa rörelser.
            </item>
          </list>
          <p xml:id="i-5CPi3K6SqT7wC9Gh2CF28P">
            1 Yrkande 2 hänvisat till JuU.
          </p>
        </div>
        <div type="motContent">
          <head type="h1" xml:id="i-UzFpFY8qYTbLUUjdSjZgcs">
            Motivering
          </head>
          <p xml:id="i-UFZ6SoQFXE1fJiBA2BDZ1y">
            I maj 1996 biföll riksdagen en motion om en utredning om konsekvenserna
            av auktoritärt, destruktivt ledarskap, vilket kan förekomma i
            olika samfund men också i andra sammanhang som i idrottsrörelser
            och på arbetsplatser. Beslutet ledde till tillsättningen av Krisstödsutredningen
            och betänkandet I god tro Samhället och nyandligheten (SOU 1998:113).
            Den innehöll en rad förslag men inget av dem har förverkligats.
            Detta är olyckligt eftersom problemen kvarstår.
          </p>
          <p xml:id="i-DLdF9T6jfhhnfCTLeGrazK">
            I alla tider har människor som anslutit sig till en tro, en ideologi
            eller en rörelse funnit att det har varit värt den tid, den kraft
            och den förmögenhet som man satsat på det man trott på och sett
            som gott. Samtidigt har det hänt att det i dessa rörelser funnits
            en ledare som gått för långt i utnyttjandet av medlemmarnas engagemang,
            hängivenhet och offervilja. Människor har utsatts för otillbörlig
            påverkan. Syftet är att den bearbetade individen okritiskt ska
            underkasta sig en lära, ett normsystem och en ledning som i sin
            tur kan leda till att man begår handlingar som man tidigare aldrig
            kunnat tänka sig att medverka till. Det som hänt i det s.k. Knutbyfallet
            är ett målande exempel på detta. Det handlar om manipulering av
            den enskildes fria vilja, något som i ett liberalt samhälle är
            helt oacceptabelt.
          </p>
          <head type="h2" xml:id="i-KrUNHH7GPQuVbkLnWTqBKf">
            Barn i nyandliga rörelser
          </head>
          <p xml:id="i-6KkPM77iwWm8XDe3B1btcy">
            Särskilt allvarlig kan situationen vara för barn som växer upp
            i nyandliga rörelser. Krisstödsutredningen skrev följande i betänkandet
            I god tro:
          </p>
          <p xml:id="i-F5FDhoQwxBTNpVgYpzec7z">
            De olika nyandliga rörelserna är självklart inte identiska när
            det gäller synen på barn, förhållningssättet till barn eller praktiken
            när det gäller barnuppfostran. I de ganska talrika, ofta klart
            avståndstagande beskrivningar som föreligger återkommer dock en
            del drag som framstår som relativt typiska och gemensamma för
            rörelserna. Exempel:
          </p>
          <list style="ul">
            <item xml:id="i-5Dummur1HmzHdR8nDc7Y71">
              En auktoritärt präglad fostran, där lydnad är viktig och där
              bl.a. ett självständigt, kritiskt tänkande inte uppmuntras utan
              snarare motarbetas.
            </item>
            <item xml:id="i-32gVACaJnRn7ESBSFnt51J">
              Inget klart avståndstagande från kroppslig bestraffning. I någon
              av rörelserna uttrycker man sig positivt om aga.
            </item>
            <item xml:id="i-DcchCPrNoMt2Qx7CP8XD9p">
              Isolering från det omgivande samhället.
            </item>
            <item xml:id="i-F1TwUSQ14rZfcMLut68jN7">
              En svart-vit, entydig världsbild.
            </item>
            <item xml:id="i-Qv3puemVk7tjEEmTXVqwxB">
              Ibland tidiga och långvariga separationer mellan föräldrar och
              barn, framför allt vid kollektivt boende.
            </item>
            <item xml:id="i-GtgVmcj6psHCyCpDzyFyMT">
              Bristfällig omvårdnad när det gäller kost och hälso- och sjukvård
              i några av rörelserna.
            </item>
            <item xml:id="i-SJBqiGsPh9vMvDYQGGs2Ct">
              I regel ingen uppmuntran till högre utbildning.
            </item>
            <item xml:id="i-QJwM2Km6jjtbP8MHnM9SCt">
              Äldre barn utnyttjas i vissa fall till barnarbete.
            </item>
            <item xml:id="i-GA4tLTVpxLLiAkBvXto6CQ">
              En syn på barn som i vissa fall handlar om att de har skyldigheter
              men inga speciella rättigheter.
            </item>
          </list>
          <p xml:id="i-Lqn9zasJXykQisP7qtcZvm">
            Utredningen konstaterade vidare att det saknas kunskap och forskning,
            såväl kvalitativ som kvantitativ, om barns situation i nyandliga
            rörelser.
          </p>
          <p xml:id="i-WVhjyEiryzb2D4WnBkbDSq">
            De förslag som utredningen lämnade rörande barn var följande:
          </p>
          <list style="ul">
            <item xml:id="i-C6GgbVXWq8orf9rim6KSjG">
              Såväl kort- som långsiktiga forskningsinsatser om barns situation
              i slutna samfund bör genomföras.
            </item>
            <item xml:id="i-DbtHtTVeo5zzpmEaVgU3g6">
              Råd och anvisningar bör utarbetas till olika personalkategorier
              inom skola, barnomsorg, socialtjänst och sjukvård. Av samma anledning
              bör kursplaner för lärar-, förskollärar- och socionomutbildningar
              inkludera frågor om religiösa minoriteter, liksom fortbildningar
              om kulturmöten som anordnas av kommunerna.
            </item>
            <item xml:id="i-LyZZNAngQ24ePmEdRkoycE">
              Socialtjänsten bör skaffa kunskaper om de rörelser som t.ex.
              förespråkar barnaga eller andra aktiviteter som strider mot de
              lagar och regler som finns inom socialtjänstens intresseområde.
            </item>
            <item xml:id="i-QY56FYfFZeddb3gW7jT4CJ">
              Skolverket bör få i uppgift att se över t.ex. reglerna för fristående
              skolors förvaltning och beslutsfattande inom skolorna. Det gäller
              även krav på kompetens för den som anställs som rektor för en
              fristående skola, för att skolan ska nå upp till de normer som
              gäller för den offentliga skolan liksom en prövningsmöjlighet
              för Skolverket att undersöka fysiska eller juridiska personers
              lämplighet att driva en fristående skola.
            </item>
            <item xml:id="i-UUKGomBudyYBni1MFFMzJu">
              En översyn bör ske av tillämpningen av kommuners insyn och Skolverkets
              tillsyn av de fristående skolorna.
            </item>
            <item xml:id="i-LNabuMqsso6zXmyisVXCJ4">
              Tillsynen av skolhälsovården i de fristående skolorna bör ses
              över så att de är i nivå med andra skolor, både vad gäller regelsystem
              och kvalitet.
            </item>
            <item xml:id="i-AsRs6JK2BL6zhJmAWDpjzC">
              Kommunerna bör på lämpligt sätt ges tillräcklig kunskap om regler
              och villkor för s.k. hemundervisning. Socialnämnd ska ge yttrande
              i sådana ärenden och kommunen ska förordna kontaktperson till
              den skolpliktige och den eller dem som bedriver undervisningen.
            </item>
          </list>
          <p xml:id="i-Hqp4H3GLwnTPYLG6FoZqoP">
            Utredningens förslag har inte lett till några åtgärder. Vi anser
            att det är hög tid att ta vara på dem så att vi får kunskap om
            hur barn i slutna samfund har det och hur man kan förebygga att
            de på något sätt far illa.
          </p>
          <head type="h2" xml:id="i-2tPmKh6Nb9n4sQN5dW43Da">
            Otillbörlig påverkan
          </head>
          <p xml:id="i-PwYkRX5u9DCH54xnC92yvW">
            I betänkandet I god tro Samhället och nyandligheten (SOU 1998:113)
            förs också en ingående diskussion om religionsfriheten och dess
            gränser utifrån ett juridiskt perspektiv. Diskussionen utmynnar
            i slutsatsen att lagskyddet för den enskilde är relativt väl utvecklat
            när det gäller sådant som bedrägeri, skola, testamente, sociallagstiftning
            och familjerätt. Men lagstiftningen ger ett otillräckligt skydd
            när det gäller det som utredningen kallar otillbörlig påverkan.
            Manipulation av den enskildes fria vilja är ett annat sätt att
            utrycka det. Begreppet otillbörlig påverkan borde enligt utredningen
            införas i lagstiftningen. Det skulle gagna såväl seriösa religionsutövare
            som den personliga integriteten. Som exempel på situationer där
            lagen skulle vara användbar är när en person mot sin vilja påverkas
            att ta avstånd från sin tro eller när en person genom manipulation
            i en rörelse tvingas göra sådant som skadar vederbörande själv
            eller andra människor.
          </p>
          <p xml:id="i-FSQXuerG5b6a7uHjfAivZP">
            I betänkandet I god tro föreslogs en utredning om en ny straffbestämmelse
            i brottsbalken, med innebörden att otillbörlig påverkan skulle
            straffbeläggas. Någon sådan utredning har inte genomförts. I betänkande
            2005/06:JuU22 Straffrättsliga frågor avslogs våren 2006 två motioner
            om en ändring av brottsbalken i syfte att införa en straffbestämmelse
            om otillbörlig påverkan (2005/06:Ju242 och 2005/06:So433 yrkande
            4). I avslaget hänvisades till att flera remissinstanser som svarat
            på utredningens betänkande I god tro avvisat ett sådant förslag.
            De hade anfört att införandet av en sådan bestämmelse skulle innebära
            svåra avvägningar mellan grundlagsfästa friheter och den föreslagna
            bestämmelsens skyddsändamål. Hänsyn till yttrandefriheten och
            andra intressen ansågs medföra att ett straffstadgande om tillbörlig
            påverkan skulle behöva avgränsas så snävt att det sällan eller
            aldrig kan tillämpas. Vidare anfördes att utredningen inte gav
            något underlag för att skyddet för den personliga integriteten
            kräver en ny bestämmelse i brottsbalken. Regeringen delade remissinstansernas
            bedömning och förklarade att den inte avsåg vidta några åtgärder
            med anl edning av förslaget (prop. 2000/01:1 utg.omr. 8 s. 31
            f.). Också våren 2007 avslog riksdagen en motion med samma yrkande.
          </p>
          <p xml:id="i-XwuMRPZmJBjMQZWJRWmuCB">
            Vi anser att man inte kan lämna frågan utan att genomföra en
            ingående utredning. Det räcker inte med att avfärda förslaget
            i betänkandet I god tro med hänvisning till remissinstanserna.
            Förslaget om ändringen i brottsbalken har utformats av förre diskrimineringsombudsmannen
            Peter Nobel. Han har i förordet till boken Manipulering pågår
            (1995) skrivit följande: Såhär i slutet av det andra årtusendet
            e.Kr. ser vi en stor ideologisk vilsenhet, en andlig tomhet. I
            det klimatet frodas allsköns ogenomtänkta själafångare, varav
            några, som med betydande personlig utstrålning har fräckheten
            påstå sig ställa alla de rätta frågorna och ha alla de rätta svaren.
            Extremism, totalitarism, intolerans och fundamentalism av skilda
            slag breder ut sig och hotar människornas frid och ländernas fred.
            Giftspridningen i Tokyos tunnelbana, massjälvmord, som förekommit
            i flera länder, och det som skedde i Knutby är exempel som stödjer
            Nobels uppfattning.
          </p>
          <p xml:id="i-R4E9u2x76U8jkE7rP9mupJ">
            Enligt 2 kap. regeringsformen skyddas rätten att ensam eller
            tillsammans med andra utöva sin religion. I kommentarerna till
            grundlagen framhålls att varje åskådning inte utan vidare kan
            göra anspråk på att av samhället betraktas som religion. Självklart
            är det så att det är tillåtet att tro på vad som helst. Det är
            även tillåtet att utöva tro genom olika typer av ritualer. Men
            religionsfriheten måste förstås ha sina gränser. Även om den är
            en självklarhet i ett liberalt samhälle får den inte användas
            för att i religionens namn kränka andras demokratiska fri- och
            rättigheter. Man ska inte kunna bryta mot lagen med hänvisning
            till vad en religion eller en manipulativ ledare påbjuder. Det
            är således viktigt att otillbörlig påverkan införs i lagstiftningen.
            Eftersom det rör sig om komplicerad lagstiftning bör den beredas
            av en särskild utredning så att de farhågor som framfördes i betänkande
            2005/06:JuU22 kan avvärjas.
          </p>
          <head type="h2" xml:id="i-4Gr5gVhZNon1v6kPXYks9c">
            Stöd till dem som lämnat manipulativa rörelser
          </head>
          <p xml:id="i-9EByuPpJkHekT57gESwZrV">
            Många människor som lämnar en manipulativ rörelse klarar att
            lämna rörelsen utan att få svåra psykiska besvär medan andra behöver
            hjälp. Bland dem har det visat sig att sedvanlig psykiatrisk behandling
            med samtal och medicinering inte är tillräcklig utan de behöver
            kvalificerad psykiatrisk behandling. Bakom vårdbehoven ligger
            symtom som panikångest, mardrömmar, självmordstankar och psykosomatiska
            problem. Vi anser därför att ett kunskapscentrum kring dessa frågor
            bör inrättas. En psykiatrisk klinik i Sverige bör få i uppdrag
            att bygga upp sådan kompetens så att patienter från hela landet,
            som har psykiska besvär efter avhopp från manipulativa rörelser,
            dels kan få akut psykiatrisk vård som tillgodoser deras speciella
            behov, dels kan få fortsatt rehabilitering enligt de erfarenheter
            som finns t.ex. i USA. En viktig uppgift för ett sådant vårdcentrum
            ska vara att bedriva forskning och utbildning med avsikt att förstärka
            kunskaperna hos vårdpersonalen. Centret ska vara akademiskt förankrat
            och tvärvetenskapligt och fungera som ett nationellt stöd och
            resurs till landstingen och samtidigt utveckla vårdprogram för
            drabbade individer.
          </p>
        </div>
        <div type="motSignatures">
          <list>
            <item xml:id="i-UAhV5bJQizpjS5ousK68ma">
              Barbro Westerholm (fp)
            </item>
            <item xml:id="i-BPvAHsWDfDMkHLd9TZDjtJ">
              Lars Tysklind (fp)
            </item>
            <item xml:id="i-8qxKfGzVzyprHheAabXkTq">
              Liselott Hagberg (fp)
            </item>
          </list>
        </div>
      </div>
    </body>
  </text>
</TEI>
