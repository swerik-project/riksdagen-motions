<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00467">
  <teiHeader>
    <fileDesc>
      <titleStmt>
        <title>Granskning av Stasis verksamhet i Sverige</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Granskning av Stasis verksamhet i Sverige</title>
          <idno type="rdwebb">H002Ub467</idno>
          <rs type="number">Ub467</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub467/text</ref>
          <ref type="dokument_url_html">http://data.riksdagen.se/dokument/H002Ub467</ref>
          <ref type="dokumentstatus_url_xml">http://data.riksdagen.se/dokumentstatus/H002Ub467</ref>
          <ref type="doc">http://data.riksdagen.se/fil/705C2B24-90DD-4BC4-81DB-E4916D25064D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AQhRvVRjLM1yn1fNPcHBuV" type="signed"/>
        <correspContext corresp="i-AQhRvVRjLM1yn1fNPcHBuV">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-W6BJ44rcZjp5pD28NhHrCf"/>
        </correspContext>
        <correspAction xml:id="i-BPmqQkMr8aT6H9USgFBQYy" type="numbering">
          <date when="2012-10-08"/>
        </correspAction>
        <correspAction xml:id="i-8AuFS9K9uW1ADtZmPwahCd" type="submission">
          <date when="2012-10-05"/>
        </correspAction>
        <correspAction xml:id="i-33AZ9yqqsoJyXoJdukD8yS" type="transfer">
          <date when="2012-10-05"/>
        </correspAction>
        <correspAction xml:id="i-CUwHzvNB79KpgmQDfE8MpC" type="assigned"/>
        <correspContext corresp="i-CUwHzvNB79KpgmQDfE8MpC">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-J4STUwXCSwf9NGESbDKerZ">
            Förslag till riksdagsbeslut
          </head>
          <p xml:id="i-2FrkUvzenQKhaoaqTjfPgE">
            Riksdagen tillkännager för regeringen som sin mening vad som
            anförs i motionen om att överväga möjligheten att ge ett forskningsuppdrag
            till Linköpings universitet om Stasis verksamhet i Sverige.
          </p>
        </div>
        <div type="motContent">
          <head xml:id="i-Pth6B5TNr2Y6xou9SiJFk7" type="h1">
            Motivering
          </head>
          <p xml:id="i-BdMJStfzhw6Noni8w6AQjV">
            Hemlig säkerhetstjänst har syftet att inom lagens råmärken på
            olika sätt skydda rikets säkerhet. I totalitära stater är lagarna
            inte demokratiskt förankrade i egentlig mening, och en totalitär
            stat har heller inget egentligt intresse av att låta folkets vilja
            och synpunkter komma fram. Tvärtom utgör folks viljeyttringar
            och synpunkter om de riktar sig som kritik emot det totalitära
            styret en direkt fara för diktaturens fortbestånd och måste således
            bekämpas. Detta gör att både rättsväsendet i allmänhet, och den
            hemliga polisen i synnerhet, arbetar med antidemokratiska metoder
            i sådana samhällen.
          </p>
          <p xml:id="i-7mmCxyuExFkknmZvDsuLzn">
            Detta har lett till att vi i vårt närområde i modern tid haft
            några av de mest hårdföra och, vad beträffar mänskliga rättigheter,
            vidrigaste verksamheter av folkligt förtryck med hjälp av hemlig
            polisiär aktivitet. Av Gestapo under 19301940-talen i Nazityskland
            och, från inledningen av det kalla kriget fram till kommunismens
            fall i dåvarande Östtyskland 1989, av Ministeriet för Statssäkerhet,
            mer känt som Stasi.
          </p>
          <p xml:id="i-Ay1KpGbvR2QGszVQenRbXc">
            Efter Stasis nedläggning 1989 öppnades de stora delar av dess
            arkiv som då fortfarande fanns tillgängligt. Här framkom skrämmande
            läsning om hur den hemliga säkerhetstjänsten infiltrerat folket
            genom infiltratörer som rekryterat med omänskliga hot inom de
            trängsta arbets-, vänskaps- och familjekretsarna. Närmaste arbetskamraterna,
            vännerna, älskande, barn mot föräldrar eller vice versa tvingades
            med de mest implicita och samtidigt brutala och utommänskliga
            metoder av Stasi att bli svurna fiender till sina nära och kära
            genom att ofrivilligt bli simpla angivare och tjallare för den
            totalitära statens räkning.
          </p>
          <p xml:id="i-BijQYi3iju7kqMCeRxWfdR">
            Men Stasis verksamhet begränsade sig inte bara till Östtyskland
            utan härjade i en lång rad andra länder, inte minst i Sverige.
            Professor Birgitta Almgren kunde efter ett noggrant forskningsarbete
            vad beträffar Stasis svenska verksamhet presentera sitt resultat
            i två böcker. Det framkom då att Stasi lyckades rekrytera en lång
            rad viktiga personer i det svenska samhället som infiltratörer,
            såsom journalister, forskare, jurister, lärare och präster. Under
            sommarmånaderna i år har en mängd nya komprometterande fakta kring
            Stasis förmåga att infiltrera kyrklig verksamhet och universitetsverksamhet
            kommit till allmänhetens kännedom. Detta har bidragit till att
            två andra engagerade professorer, Anders Törnvall och Lennart
            Stenflo vid Linköpings universitet, agerat med bland annat förslag
            om att tillsätta en sanningskommission för att klargöra vilka
            personer som de facto kan ha varit inblandade.
          </p>
          <p xml:id="i-Jp1ziPhoAp1ACKrYjgkYKv">
            Runt om i världen pågår arbete med att dokumentera brott begångna
            av totalitära regimer. Sverige är naturligtvis också förpliktigat
            att delta aktivt i detta arbete inte minst sedan Europaparlamentet
            antagit en resolution om Europas samvete och totalitära ideologier
            där man framhåller bland annat att tillgången till handlingar
            av personlig betydelse eller för vetenskaplig forskning fortfarande
            är orimligt begränsad i vissa medlemsstater 20 år efter det att
            de totalitära kommunistregimerna i Central- och Östeuropa föll.
            Parlamentet uppmanar samtliga medlemsstater att göra en verklig
            kraftansträngning för att öppna arkiv, däribland dem som tillhörde
            de tidigare säkerhets- och underrättelsetjänsterna.
          </p>
          <p xml:id="i-N72eJvWNX2vkMLMiY6HV4s">
            Det bör påpekas att svenska Säkerhetspolisen inte har organiserat
            de handlingar som gäller misstänkt samröre med Stasi separat från
            andra handlingar. Något särskilt arkiv för uppgifter med koppling
            till Stasi finns alltså inte. Det material med koppling till Stasi
            som finns hos Säkerhetspolisen är en del av myndighetens samlade
            register och databaser.
          </p>
          <p xml:id="i-KzZNV1Pnp19j6Un82UvZLK">
            En annan komplicerande faktor är emellertid att det inte går
            att utesluta att Stasi medvetet planterat felaktiga personer i
            sina arkiv i syfte att skapa osäkerhet om arkivens trovärdighet
            om de en dag skulle komma att avslöjas. Om detta manipulerande
            förekommit kan det inte uteslutas att oskyldiga alltför lättvindigt
            sedan kan komma att utpekas som ansvariga för spioneri, något
            som i så fall inte kan anses vara rättssäkert.
          </p>
          <p xml:id="i-B1mESvuzTr1sBSsftvpRCS">
            Den av professorerna Törnvall och Stenflo, verksamma vid Linköpings
            universitet, föreslagna sanningskommissionen för att utreda den
            moraliska skulden hos personer som arbetat i Sverige för Stasi
            är ett begripligt krav att resa. Detta som en väg till en bättre
            försoningsprocess bland alla inblandade. Men en sådan lösning
            riskerar lätt att politiseras och polariseras, jämfört med om
            det hela istället underkastas en granskning som en genuin akademisk
            forskningsuppgift. Det förra riskerar en rättsosäkrare process
            jämfört med de krav på objektivitet som alltid ska ställas på
            universitetsbaserad forskning.
          </p>
          <p xml:id="i-CEdCWgmWFFEJ3FKec8FRcr">
            Nazismens brott i Sverige granskades på detta sätt med stöd av
            ett särskilt forskninguppdrag som tilldelades Södertörns högskola
            och framgångsrikt genomfördes där. På samma sätt, och baserat
            på det engagemang i frågan om Stasi som forskarna vid Linköpings
            universitet visat, förefaller det rimligt att överväga att nu
            lösa problemen med det moraliska dilemma som Stasifrågan även
            i fortsättningen innebär genom att förlägga ett forskningsuppdrag
            av denna karaktär till Linköpings universitet att ledas av exempelvis
            professorerna Törnvall och Stenflo. Resultatet av en sådan forskningsinsats
            bör, i likhet med den som professor Almgren gjorde på eget initiativ,
            leda till tillräckligt mycket seriöst granskat material för eftervärden
            att sedan ta ställning till utan att rättssäkerheten för inblandade
            därför komprometteras såsom en sanningskommission skulle kunna
            medföra.
          </p>
          <p xml:id="i-X646Rv8EhwSb8g6uK7dmuZ">
            Man bör vara mycket återhållsam med att från politiskt håll peka
            ut särskilda forskare eller lärosäten för en viss uppgift. Men
            i det aktuella fallet, som på grund av sin känsliga natur kräver
            att mycket erfarna forskare med särskilt gynnsamma förutsättningar
            tar sig an uppgiften på ett objektivt sätt, vill vi framhålla
            det faktum att de föreslagna forskarna har erfarenhet av djupintervjuer
            i Tyskland med tidigare DDR-medborgare liksom att Linköpings universitet
            av en tillfällighet har den unika förmånen att i sin ägo ha ett
            bibliotek med omfattande material från myndigheter i forna Östberlin
            i DDR. Det senare skulle kunna användas för att i vissa fall kontrollera
            och verifiera uppgifter som återfinns i det svenska Säpomaterialet
            och som berör Stasis verksamhet i Sverige.
          </p>
          <p xml:id="i-Uehat8ntRnQ2qdjN2UZidn">
            I regeringens skrivelse 2011/12:67 Uppgifter hos Säkerhetspolisen
            om misstänkt samröre med Stasi finns en beskrivning av vilka typer
            av uppgifter som finns hos Säkerhetspolisen och hur dessa har
            samlats in. Vidare ges en redogörelse för resultaten av de utredningar
            Säkerhetspolisen har bedrivit med anledning av misstänkt samröre
            med Stasi. Det lämnas också en redovisning av de regelverk som
            avgör frågan om uppgifter är offentliga eller hemliga i Sverige
            respektive vissa andra europeiska länder.
          </p>
          <p xml:id="i-6wMTShmCGkRjQ4wGaHWmuT">
            I skrivelsen konstateras att det i Säkerhetspolisens verksamhet
            gäller sekretess till skydd såväl för verksamheten som för enskilda.
            Enligt regeringen talar starka skäl för att en ökad insyn i Säkerhetspolisens
            verksamhet skulle försvåra för myndigheten att fullgöra sitt uppdrag
            och därigenom i förlängningen minska dess möjlighet att avvärja
            hot mot Sverige. När det gäller den sekretess som gäller till
            skydd för enskilda gör regeringen bedömningen att enskilda riskerar
            att lida allvarligt men om denna sekretess hävs. Regeringen bedömer
            även att den möjlighet som finns för enskilda att ta del av uppgifter
            om sig själva hos Säkerhetspolisen får anses vara tillräcklig
            med hänsyn till myndighetens uppdrag. Vidare konstateras att gällande
            regelverk ger möjlighet att för forskningsändamål ta del av uppgifter
            hos Säkerhetspolisen om misstänkt samröre med Stasi som annars
            är sekretessbelagda.
          </p>
          <p xml:id="i-WUct1Ebw6E16k89AFvzTnG">
            Regeringens samlade bedömning är att gällande reglering ger uttryck
            för en rimlig avvägning mellan intresset av insyn i Säkerhetspolisens
            verksamhet och behovet av sekretess till skydd för allmänna och
            enskilda intressen.
          </p>
          <p xml:id="i-46dppwHbggDsaysNo2n2SL">
            Vi delar regeringens bedömningar och konstaterar att lagstiftningen
            inte behöver ändras för att forskare vid Linköpings universitet
            ska kunna få tillgång till material i Säkerhetspolisens arkiv.
          </p>
        </div>
        <div type="motSignatures">
          <list>
            <item xml:id="i-FFSSWhiTyi97vCijGNgUjY">
              Finn Bengtsson (M)
            </item>
            <item xml:id="i-XuVL6twxmdq7yiaz8Rk18i">
              Andreas Norlén (M)
            </item>
            <item xml:id="i-3PqD5p1ZZyfqPji4u4Kp44">
              Gunnar Axén (M)
            </item>
          </list>
        </div>
      </div>
    </body>
  </text>
</TEI>
