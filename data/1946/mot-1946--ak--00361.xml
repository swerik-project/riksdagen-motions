<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--ak--00361">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__361/mot_1946__ak__361-001.pdf"/>
      <fw xml:id="i-4uMaXrUsMrwjVLFEBs2rEF">
        4 Motioner i Andra kammaren, nr 361.
      </fw>
      <div xml:id="i-PBsctDGkfxryTncqfHRvyb" type="motHeader">
        <div xml:id="i-Tdah8LNSNgojWj1jCFAx6a" type="motTitle"/>
        <div xml:id="i-K6cB7uQ5d3UpM2ixnfmJ6x" type="motSubmissionInfo"/>
      </div>
      <div xml:id="i-SMFb77JC8fg47HWVggWdbC" type="motBody">
        <div xml:id="i-2J6oLm2Jh2BvSzrEmC5aXG">
          <p xml:id="i-CKGgLeUnAbXcrS9pbnzbbK">
            Nr 361.
          </p>
          <p xml:id="i-GcTqEjnL4crxyEbsh8rWfb">
            Av herr Utbult m. fl... om statsbidrag till Svenska fiskarenas
            studieförbund.
          </p>
          <p xml:id="i-Wd7J5Rqsi1NHa7fjKQiXk1">
            1944 års riksdag uttalade, att hinder icke bör möta mot att från
            anslaget till befrämjande i allmänhet av fiskerinäringen, för
            så vitt detsamma därtill försloge, utlämnades organisationsbidrag
            till verksamheten med studiecirklar för fiskarbefolkningen (se
            jordbruksutskottets utlåtande nr 1/1944). I betraktande av att
            från detta anslag måste anvisas medel för tillgodoseende av ett
            flertal olika ändamål, varför detsamma i allmänhet är mycket hårt
            an- litat, är det naturligt, att fiskarenas studieverksamhet icke
            kan mera effektivt stödjas med anlitande av detta anslag. Hittills
            har också bidrag till endast en studiecirkel anvisats ur detta
            anslag. Sedan förenämnda riksdagsbeslut ha fiskarenas organisationer
            bildat en riksomfattande sammanslutning vid namn Svenska fiskarenas
            studieförbund, som skall verka för ett intensifierat studie- och
            kulturarbete bland skärgårds- och fiskarbefolkningen. Förbundet
            representerar omkring 15000 medlemmar i följande organisa- tioner,
            Svenska västkustfiskarnas centralförbund, Svenska ostkustfiskarnas
            cen- tralförbund, Svenska sydkustfiskarnas centralförbund, Svenska
            insjöfiskarnas centralförbund, Malmöhus läns havsfiskeförening,
            Blekinge läns havsfiskeföre- ning och Stockholms läns fiskareförening.
            Enligt antagna stadgar har förbundet bl. a. till uppgift att samordna
            och effektivisera de olika centralförbundens och länsorganisationernas
            studieverk- samhet samt att inför myndigheter och kulturorganisationer
            föra de anslutna organisationernas talan i vad det avser studie-
            och bildningsverksamheten. Studie- och bildningsverksamheten bland
            landets fiskare stöter på många svårigheter och problem, som inte
            ha någon motsvarighet inom andra yrkes- grupper. Fiskarena ha
            icke samma möjligheter som andra medborgare att ut- nyttja de
            av allmänna medel understödda, befintliga bildningsverksamhetsgre-
            narna. Fisket bedrives på skilda sätt under olika säsonger under
            året och varierar starkt utefter de olika kustavsnitten och i
            våra större insjöar. Fiskarenas bild- ningsarbete måste följaktligen
            uppläggas på ett helt annat sätt än t. ex. jord- brukarnas och
            industriarbetarnas. Härtill kommer att fiskarena bo spridda på
            otillgängliga öar i skärgårdarna och kring våra insjöar, och med
            de ofta bristfälliga kommunikationerna i skär- gårdarna och under
            ogynnsamma väderleksförhållanden blir det därför myc-
          </p>
          <pb facs="riksdagen-motions-pdf/data/1946/mot_1946__ak__361/mot_1946__ak__361-002.pdf"/>
          <fw xml:id="i-E16p6dTFRdy37MiFXPUBZ1">
            Motioner i Andra kammaren, nr 361. 5
          </fw>
          <p xml:id="i-3o36cgFuyU8aZMjC2Zm8WQ">
            ket svårt och stundom omöjligt för fiskarena att samlas på centrala
            platser i större grupper för bedrivande av studier och dylik verksamhet.
            Fiskarenas studiegrupper få därför räkna med mindre antal deltagare
            per enhet än vad fallet är för andra grupper. Självfallet ställer
            sig därigenom deras studier dyrbarare. På senare tid ha fiskarena
            i allt större omfattning börjat intressera sig för studie- och
            bildningsverksamhet i mera vidsträckt bemärkelse. Denna verksam-
            het har dock, vad västkusten beträffar, helt bekostats av fiskarena
            själva och deras organisationer, medan i vissa fall vid andra
            kustområden smärre bidrag erhållits från anslaget till gottgörelse
            till fiskerinäringen för av dess utövare erlagd bensinskatt. De
            bidrag som utgått från sistnämnda anslag böra dock icke jämställas
            med statsbidrag i vanlig ordning, utan få närmast betraktas som
            restitution av utav fiskarena erlagd skatt. Praktiskt taget har
            sålunda fiskarenas allmänna studieverksamhet hittills icke åtnjutit
            något eko- nomiskt understöd från det allmännas sida. Svenska
            fiskarenas studieförbund bildades så sent som den 11 aug. 1945
            och har därför ännu icke någon studiesäsong bakom sig. Meningen
            är dock att förbundet skall befrämja och intensifiera den studieverksamhet,
            som bedrives bland fiskare inom vissa landsdelar, samt verka för
            att dylikt arbete upptages på de platser där sådan verksamhet
            icke tidigare förekommit. Förbundet har såväl yrkesbetonade som
            allmänna studieämnen på sitt program, och verksam- heten avser
            studiecirkel-, kurs-, föreläsnings-, klubb- och biblioteksverksamhet.
            Dessutom avser man att medverka till att fiskarena genom studieresor
            förkovra sig inom sitt yrke. Förutsättningen för att förbundet
            skall kunna bedriva sin enligt vår mening gagnande verksamhet
            till fromma för landets fiskarbefolkning och särskilt för dess
            ungdom är att det allmänna genom ekonomiskt understöd möjliggör
            denna verksamhet. Enligt vår uppfattning kommer förbundets verksamhet
            att bli likartad den som utövades av Jordbrukareungdomens förbund,
            vilket för- bund sedan flera år åtnjuter ett ganska betydande
            understöd från det all- männas sida. Innevarande budgetår har
            Jordbrukareungdomens förbund under nionde huvudtiteln tilldelats
            ett anslag med 100 000 kr., och i Kungl. Maj:ts äskanden för budgetåret
            1946/47 har denna summa höjts till 125 000 kr. På grund av att
            Svenska fiskarenas studieförbund är nybildat och dess verksamhet
            under det närmast följande budgetåret icke torde få den omfattning
            som senare kan vara möjligt, synes oss ett anslag på 25 000 kr.
            tills vidare vara tillräckligt. I likhet med vad som är fallet
            beträffande Jordbrukareungdomens förbund synes det nu ifrågasatta
            bidraget till Svenska fiskarenas studieförbund böra utgå från
            ett speciellt för detta ändamål anvisat anslag under nionde huvud-
            titeln. Samma villkor som hittills gällt för tillgodonjutande
            av bidraget till Jordbrukareungdomens förbund synes böra gälla
            för bidrag till Svenska fis- karenas studieförbund.
          </p>
          <pb facs="riksdagen-motions-pdf/data/1946/mot_1946__ak__361/mot_1946__ak__361-003.pdf"/>
          <fw xml:id="i-MfgmBqBxnDmvoA6Jd6wukV">
            Motioner i Andra kammaren, nr 361.
          </fw>
          <p xml:id="i-Gsbp9L9q8NTbbAdqrG5mdi">
            Med stöd av väd som här sagts få undertecknade härmed hemställa,
            att riksdagen ville besluta att till Bidrag till Svenska fiskare-
            nas studieförbund för budgetåret 1946/47 anvisa ett anslag av
            25 000 kronor.
          </p>
          <p xml:id="i-3rKKwk5Dfdr96PFDgzS1XN">
            Stockholm den 23 januari 1946.
          </p>
          <p xml:id="i-TQvgWGPM3VDuGbYRPto2qY">
            Birger Utbult. Elof Hällgren. Gösta Skoglund. L. O. Skantze.
            Edvin Jacobsson Per A. Johnsson i Igelsbo. i Kastanjegården. Wald.
            Svensson. Ernst V. Staxäng. Carl E. Johamsson. Ragnar Persson.
            Gösta Andersson
          </p>
          <p xml:id="i-U37E3Y4QuRPBUA6KRVAv2C">
            i Mölndal.
          </p>
        </div>
      </div>
    </body>
  </text>
</TEI>
