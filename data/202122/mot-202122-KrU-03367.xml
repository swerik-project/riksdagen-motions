<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-03367">
  <teiHeader>
    <fileDesc>
      <titleStmt>
        <title>Ett hälsosamt Sverige genom idrott och friluftsliv</title>
        <author corresp="i-GYDmDYBwvSBCyuntDBrarj">av Viktor Wärnick m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3367 av Viktor Wärnick m.fl. (M)</title>
          <idno type="rdwebb">H9023367</idno>
          <rs type="number">3367</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9023367/text</ref>
          <ref type="dokument_url_html">http://data.riksdagen.se/dokument/H9023367</ref>
          <ref type="dokumentstatus_url_xml">http://data.riksdagen.se/dokumentstatus/H9023367</ref>
          <ref type="docx">http://data.riksdagen.se/fil/FE83FAC4-2BE3-45ED-9B81-ACF111770F1F</ref>
          <ref type="pdf">http://data.riksdagen.se/fil/66A3BBF9-7BAA-4B90-996C-2E8160C58FA9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GYDmDYBwvSBCyuntDBrarj</idno>
            <name>Viktor Wärnick</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev2bAyMrQ6WFtkDbPD2E9z</idno>
            <name>Magnus Stuart</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Jmri4Shsd7V8yyBxq1RGLn" type="signed"/>
        <correspContext corresp="i-Jmri4Shsd7V8yyBxq1RGLn">
          <note type="signatory" corresp="i-GYDmDYBwvSBCyuntDBrarj"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-Ev2bAyMrQ6WFtkDbPD2E9z"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-Apyf3DsrtN2zmshEtt35Qo"/>
        </correspContext>
        <correspAction type="submitted" xml:id="i-72Z9YJFBnMjofeYSHcRAj2">
          <date when="2021-10-04"/>
          <time when="17:50:46"/>
        </correspAction>
        <correspAction type="reviewed" xml:id="i-3jFYkbyGrDug5tUaEy9KXU">
          <date when="2021-10-04"/>
          <time when="20:00:48"/>
        </correspAction>
        <correspAction type="referred" xml:id="i-RnPhC9vPRh3332FxNk7AcD">
          <date when="2021-10-14"/>
        </correspAction>
        <correspAction type="assigned" xml:id="i-CFTyME8voV9sP95QJ4yu7e">
          <date when="2022-10-26"/>
          <time when="09:57:54"/>
        </correspAction>
        <correspContext corresp="i-CFTyME8voV9sP95QJ4yu7e">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-7hDr5mxMYU4sqkQppgso8Z"/>
        <correspContext corresp="i-7hDr5mxMYU4sqkQppgso8Z">
          <ref type="uppgift">2021/22:KrU1</ref>
          <ref type="ref_dok_id">H901KrU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UVMBASwZ5vDzsADrxsR4by"/>
        <correspContext corresp="i-UVMBASwZ5vDzsADrxsR4by">
          <ref type="uppgift">2021/22:MJU27</ref>
          <ref type="ref_dok_id">H901MJU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU27</ref>
          <ref type="ref_dok_titel">Straffbestämmelser till EU-förordningen om fartygsåtervinning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3WaLLsrMRJTafT6cT6kA7v"/>
        <correspContext corresp="i-3WaLLsrMRJTafT6cT6kA7v">
          <ref type="uppgift">2021/22:MJU28</ref>
          <ref type="ref_dok_id">H901MJU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU28</ref>
          <ref type="ref_dok_titel">Straffbestämmelser till EU-förordningen om fartygsåtervinning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MxsB4dZcCXq7fUJAgCjcHu"/>
        <correspContext corresp="i-MxsB4dZcCXq7fUJAgCjcHu">
          <ref type="uppgift">2021/22:UbU17</ref>
          <ref type="ref_dok_id">H901UbU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU17</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8JTvk6nxny5c2NkpbX2Pfi"/>
        <correspContext corresp="i-8JTvk6nxny5c2NkpbX2Pfi">
          <ref type="uppgift">2021/22:UbU15</ref>
          <ref type="ref_dok_id">H901UbU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU15</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LCcKq8JuQnLLLqNDdPWZ27"/>
        <correspContext corresp="i-LCcKq8JuQnLLLqNDdPWZ27">
          <ref type="uppgift">2021/22:KrU5</ref>
          <ref type="ref_dok_id">H901KrU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU5</ref>
          <ref type="ref_dok_titel">Folkbildning och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RMDqDghpXMTpMRvG3EFsyM"/>
        <correspContext corresp="i-RMDqDghpXMTpMRvG3EFsyM">
          <ref type="uppgift">2021/22:KrU8</ref>
          <ref type="ref_dok_id">H901KrU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU8</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KP37Fn2TdmhSXxv4BgKaXD"/>
        <correspContext corresp="i-KP37Fn2TdmhSXxv4BgKaXD">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-99q9b5XFmPuR5ymXYLxUte"/>
        <correspContext corresp="i-99q9b5XFmPuR5ymXYLxUte">
          <ref type="uppgift">2021/22:MJU29</ref>
          <ref type="ref_dok_id">H901MJU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU29</ref>
          <ref type="ref_dok_titel">Straffbestämmelser till EU:s förordning om fartygsåtervinning och övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:3367 av Viktor Wärnick m.fl. (M) Ett hälsosamt Sverige genom idrott och friluftsliv</div>
      </div>
      <div type="motBody">
        <div type="motProposal" subtype="förslag">
          <head xml:id="i-P1gdSvcEsAvMHVwy9wfZ5M">
            Förslag till riksdagsbeslut
          </head>
          <list style="ol">
            <item xml:id="i-JRXCXMi28u8y5x6xkoh38U">
              Riksdagen ställer sig bakom det som anförs i motionen om att
              utreda formerna för ett stärkt samarbete mellan stat och idrottsrörelse
              i syfte att minska hinder för idrott kopplat till social, kulturell
              och religiös bakgrund eller medicinska begränsningar och tillkännager
              detta för regeringen.
            </item>
            <item xml:id="i-FL6M6B5Hqv5dLM8tGNX9Ss">
              Riksdagen ställer sig bakom det som anförs i motionen om att
              en utredning bör tillsättas i syfte att identifiera nya finansieringsformer
              för att stödja investeringar i anläggningar i kommuner och tillkännager
              detta för regeringen.
            </item>
            <item xml:id="i-BQLB82YtnGPpao7UvG3wZo">
              Riksdagen ställer sig bakom det som anförs i motionen om att
              regeringen bör ge Naturvårdsverket i uppdrag att ta fram riktlinjer
              för ljud för idrott, lek och fritid och tillkännager detta för
              regeringen.
            </item>
            <item xml:id="i-6JqAabPgTzUN9GzX42f9HW">
              Riksdagen ställer sig bakom det som anförs i motionen om att
              utreda hur Idrottslyftet i ännu högre utsträckning kan riktas
              mot barn och ungdomar från socialt utsatta områden och tillkännager
              detta för regeringen.
            </item>
            <item xml:id="i-RQiDRe2J3LKpQoKTmNCSRT">
              Riksdagen ställer sig bakom det som anförs i motionen om att
              utreda möjligheten att förändra befintlig lagstiftning så att
              även privata aktörer kan söka stöd för att bedriva barn- och ungdomsidrott,
              och detta tillkännager riksdagen för regeringen.
            </item>
            <item xml:id="i-63K8QsQ1zHjgeQy7eeHLFb">
              Riksdagen ställer sig bakom det som anförs i motionen om att
              stärka barns möjligheter att nå rekommendationerna gällande daglig
              fysisk aktivitet genom ökad samverkan i skolan mellan fritidshem,
              idrottsföreningar och friluftslivsorganisationer, och detta tillkännager
              riksdagen för regeringen.
            </item>
            <item xml:id="i-Cs4f97qRN4mnxvuzzkxPXU">
              Riksdagen ställer sig bakom det som anförs i motionen om behovet
              av en utredning med syfte att identifiera nya finansieringsformer
              för att stödja investeringar i anläggningar i kommuner och tillkännager
              detta för regeringen.
            </item>
            <item xml:id="i-StNSx2LkHuGGPsp9PyJ2H2">
              Riksdagen ställer sig bakom det som anförs i motionen om att
              e-sport bör betraktas som sport i de olika regelverk som kan aktualiseras
              och tillkännager detta för regeringen.
            </item>
            <item xml:id="i-U8BTapVKpFQysoP35XkgbY">
              Riksdagen ställer sig bakom det som anförs i motionen om behovet
              av att tillsätta en ny, samlad och långsiktig idrottspolitisk
              utredning för att utveckla och utverka idrottspolitiska mål, en
              struktur och modell för 2020-talet, och detta tillkännager riksdagen
              för regeringen.
            </item>
            <item xml:id="i-7jgQmzewSau5rE3rKrp2vb">
              Riksdagen ställer sig bakom det som anförs i motionen om behovet
              av idrottspolitiska mål även för elitidrotten och tillkännager
              detta för regeringen.
            </item>
            <item xml:id="i-AHq9eMZFjypzY9fXHfQYKv">
              Riksdagen ställer sig bakom det som anförs i motionen om att
              förtydliga regelverket för idrottsutbildningarna Riksidrottsgymnasium
              (RIG) och Nationellt godkända idrottsutbildningar (NIU) och tillkännager
              detta för regeringen.
            </item>
            <item xml:id="i-Svg26sEoojEyBkpaWQpBHW">
              Riksdagen ställer sig bakom det som anförs i motionen om att
              Svenskt Friluftsliv bör erhålla de beslutade medlen från Kammarkollegiet
              på samma sätt som Riksidrottsförbundet och tillkännager detta
              för regeringen.
            </item>
            <item xml:id="i-AUTkV59U7aTfvT9ZiEZcPq">
              Riksdagen ställer sig bakom det som anförs i motionen om att
              stärka och utveckla det nordiska samarbetet inom den gemensamma
              nordiska handlingsplanen för friluftslivet och tillkännager detta
              för regeringen.
            </item>
            <item xml:id="i-RiBgGeFpxJMWBwagrYYwEo">
              Riksdagen ställer sig bakom det som anförs i motionen om att
              allemansrätt, orientering och kartkunskap bör bibehållas som kunskapskrav
              i årskurs 6 och 9 i ämnet idrott och hälsa, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-TPv94BXFrZi2zmbchruNtb">
            Motivering
          </head>
          <p xml:id="i-9D2rM7msJUmRUzJsvnbBeQ">
            Moderaterna vill se en fungerande och aktiv fritid för människor
            – ett hälsosamt Sverige – vilket för en del kan innebära att idrotta
            och för andra att vara ute och röra sig i naturen. Fysisk aktivitet
            i alla dess former är en av de viktigaste faktorerna för såväl
            fysisk som psykisk hälsa. En uttalad målsättning bör vara att
            bygga ett aktivt Sverige som är inklu­derande och hållbart för
            alla invånare. Här ser Moderaterna att idrotten och friluftslivet
            är en naturlig och viktig part i detta arbete. Moderaterna vill
            också se en stärkt politik och större stöd från staten för barn
            och ungdomar att utveckla sitt idrottande tränings- och tävlingsmässigt
            till elitnivå. Elitidrotten och elitidrottare fungerar inte bara
            som goda förebilder för yngre förmågor, utan bidrar också till
            Sveriges roll som idrotts­nation.
          </p>
          <head type="h2" xml:id="i-AyruTZLNY64sNAA9iZ6p9N">
            Idrott och hälsa
          </head>
          <head type="h3" xml:id="i-6G8zDEK6ntCsr3nupdgp6k">
            Barn- och ungdomsidrott för alla
          </head>
          <p xml:id="i-FTLXZHXZwvo8zCAGhdc7zL">
            Barn- och ungdomsidrotten är viktig för folkhälsan, men också
            en väsentlig brobyggare som främjar social inkludering. Riksidrottsförbundet
            är landets största folkrörelse och når personer i alla åldrar
            – inte minst många unga. De flesta barn i Sverige deltar i flera
            aktiviteter. Många föräldrar vittnar om svårigheter att begränsa
            dessa aktiviteter, i ett allt större utbud. Samtidigt blir andra
            grupper barn och ungdomar allt mer passiva. Dessa kommer inte
            sällan från socioekonomiskt utsatta miljöer.
          </p>
          <p xml:id="i-VcUtnLY6RQo53mFWbJYXoW">
            Människor som lever i utanförskap har sämre hälsa, kortare livslängd
            och sämre upplevd livskvalité. Moderaterna prioriterar kampen
            mot detta utanförskap. När hushåll får mindre marginaler är det
            inte sällan kultur-och idrottsupplevelser som först priori­teras
            bort. Familjer har helt enkelt inte längre råd att gå på fotbollsmatcher
            eller köpa utrustning till barnens idrottande. Därtill tvingas
            föräldrar från socioekonomiskt utsatta miljöer i många fall att
            säga nej till barnens önskan att åka på exempelvis cuper och träningsläger
            med laget eller föreningen.
          </p>
          <p xml:id="i-Ld9DLhqPRLVGMV6TLLoHce">
            För Moderaterna är alla barn och ungdomars rätt till idrott viktig.
            Idrott erbjuder vägar för barn och ungdomar in i sociala sammanhang,
            där de lär sig ta ansvar, ta hänsyn till andra samt lägga grunden
            till en god fysisk hälsa i vuxen ålder. Givet detta behöver hinder
            kopplade till social, kulturell och religiös bakgrund eller medicinska
            begränsningar rivas ner. Initialt bör därför en utredning som
            kartlägger detta utanför­skap tillsättas.
          </p>
          <p xml:id="i-H5Fgb8q46Hih92AGrzLE2j">
            Idrottslyftet var en stor satsning från alliansregeringen 2007
            som innebar att 500 miljoner kronor årligen satsades för att stimulera
            idrotten att nå fler och bryta strukturer. Tolv fjorton år har
            nu gått sedan reformen genomfördes och utvärderingar visar att
            satsningen varit både uppskattad och framgångsrik. Som alla reformer
            bör dock denna vårdas och förändras över tid. Därför vill Moderaterna
            utreda hur Idrottslyftet i ännu högre utsträckning kan riktas
            mot barn och ungdomar från socialt utsatta områden.
          </p>
          <p xml:id="i-X17dgmqoAvLwsWQhCT1v7q">
            Det finns skillnader i flickors och pojkars idrottsutövande.
            Pojkar idrottar längre upp i åldrarna i lag, medan flickor i högre
            grad ägnar sig åt individuella sporter som dans och ridning, ofta
            i privata dansstudior och stall. Kommunallagens förbud om otillbörligt
            gynnande av enskild innebär att pojkars idrottande i högre utsträckning
            finansieras via statligt och kommunalt stöd. Därför vill Moderaterna
            utreda möjligheten att förändra befintlig lagstiftning så att
            även privata aktörer kan söka stöd för att bedriva barn- och ungdomsidrott.
          </p>
          <p xml:id="i-7fqiAbXL5tnGsSanPgB44D">
            Forskning pekar på att fysisk aktivitet leder till att elever
            generellt presterar bättre studiemässigt och mår bättre psykiskt.
            I PEP-rapporten från april 2020 framkom att endast en femtedel
            av de 9 000 barn och ungdomar som ingick i studien når den rekom­menderade
            mängden om 60 minuter daglig fysisk aktivitet. Ett av fyra barn
            angav att de har idrottsundervisning en gång per vecka. Skolan
            är den arenan som når ut till alla barn och ungdomar och det är
            av vikt att skolidrotten kompletteras med fysisk aktivitet, så
            att alla barn oavsett förutsättningar eller hemmiljö, når upp
            till WHO:s rekommendationer om rörelse. Genom en ökad samverkan
            i skolan mellan fritidshemmen, idrottsförening­arna och friluftsorganisationen
            ges det bättre förutsättningar att nå rekommendationerna om fysisk
            aktivitet.
          </p>
          <p xml:id="i-26VLgo5cx39iBjShDTuNNV">
            Unga människor, både pojkar och flickor, lever i en medial tid
            där orimliga kropps­ideal ständigt marknadsförs. Unga människor,
            även inom idrottsrörelsen, far illa av detta. De senaste åren
            har flera stora idrottsstjärnor berättat om orimliga krav, ätstörningar
            och psykisk ohälsa. Idrott är en spegling av samhället, och idrottsrörelsen
            har ett särskilt ansvar att utbilda tränare som stärker sunda
            kroppsideal, stärker självförtroenden och utövar ett inkluderande
            och delaktigt ledarskap.
          </p>
          <head type="h2" xml:id="i-RF8sxbVURH7AzBFnTsnEZW">
            Elitidrott
          </head>
          <p xml:id="i-UvNtwCd8djfqXGZ1wU3nth">
            Vi är många i Sverige som har följt de nyligen genomförda olympiska
            sommarspelen i Tokyo. Vi är många som har glatts åt tävlingarna,
            framgångarna och medaljerna, bland annat i sporter som vanligtvis
            inte röner samma stora uppmärksamhet i sportmedia som t.ex. fotboll
            och ishockey. Det ligger många år av träning och stora ansträngningar
            bakom idrottarnas deltagande på denna nivå och med tanke på pandemins
            restriktioner förtjänar deltagande idrottare, team och funktionärer
            under denna olympiad extra beundran.
          </p>
          <p xml:id="i-TQ4ZEnqo5Ljpwycm1f3syt">
            Riksdagen fattade för mer än tio år sedan beslut om de mål som
            idag gäller för den statliga idrottspolitiken (2008/09:126). Målen
            beskrivs där på följande sätt:
          </p>
          <p xml:id="i-Wz6QaTzZUjjkhHgfXitUXQ">
            Mål och syfte med statsbidraget till idrotten är att ge möjligheter
            för alla i Sverige att motionera och idrotta, att främja en god
            folkhälsa, att stödja en fri och själv­ständig idrottsrörelse
            samt att ge alla i Sverige positiva upplevelser av idrott som
            underhållning. Stöd till barn och ungdomar ska lämnas till verksamhet
            som bedrivs ur ett barnrättsperspektiv. Stöd kan även lämnas till
            sådan verksamhet som stärker idrottsutövares internationella konkurrenskraft.
          </p>
          <p xml:id="i-EYWga5H34VpubGCPb5SFA">
            De idrottspolitiska målen omfattar dock inte några skarpa sådana
            för elitidrotten, utom den vagt uttryckta formuleringen: ”Stöd
            kan även lämnas till sådan verksamhet som stärker idrottsutövares
            internationella konkurrenskraft.”
          </p>
          <p xml:id="i-ETKQuRcZBG3UAGuYDiWy21">
            Riksidrottsstyrelsen och styrelserna för Sveriges Olympiska Kommitté
            och Svenska Parasportförbundet och Sveriges Paralympiska Kommitté
            beslutade under hösten 2018 att tillsätta en gemensam arbetsgrupp
            med uppdrag att utreda framtiden för svensk elit­idrott (Samordnat
            Elitstöd 2.0). Arbetsgruppen presenterade sin slutrapport i början
            på 2020. I den beskrivs nuläget för svensk elitidrott. Det är
            dyster läsning för alla som vill att Sverige ska kunna hävda sig
            på högsta nivå i många olika idrotter. Det är framför allt de
            mindre förbunden, utan kommersiella intäkter, som har svårt att
            hänga med i utveck­lingen eftersom resurserna inte räcker till.
            Många förbund har problem att möta de ökade kostnaderna för landslagsverksamheten
            och balansera dessa med förbundets övriga upp­drag och verksamhet.
            Den sammantagna bilden är att Sverige i den konkurrens som råder
            i framtiden kommer att få allt svårare att hävda sig internationellt.
          </p>
          <p xml:id="i-2Lh3mW2CwkG6pXWMno4uw7">
            I de svenska framgångar som Sverige rönt på internationell nivå
            har näringslivet haft en avgörande betydelse. Genom samarbeten
            och partnerskap med klubbar, förbund, Sveriges Olympiska Kommitté
            (SOK) och enskilda idrottare skapar företag och före­tagare ekonomiska
            förutsättningar för de hundraprocentiga satsningar som krävs för
            att en idrottare ska kunna göra en resa mot en olympisk medalj.
            Dessa samarbeten och partnerskap är även framledes oerhört viktiga,
            men även det statliga stödet till svensk elitidrott behöver ses
            över.
          </p>
          <p xml:id="i-MGQmFZiC6UMkYCSVfYD14M">
            Moderaterna anser därför att en utredning behöver tillsättas
            för att formulera politiska mål även för den svenska elitidrotten.
          </p>
          <head type="h2" xml:id="i-4TNQG5JE8d8tWLYRhEwwH2">
            Idrottsgymnasier
          </head>
          <p xml:id="i-KTb8oi5PLZafBtQKiHBLRM">
            Idag har många gymnasieelever möjlighet att kombinera sitt idrottande
            på elitnivå med sina studier. De har möjlighet att välja mellan
            riksidrottsgymnasium (RIG) och natio­nellt godkända idrottsutbildningar
            (NIU). RIG har riksrekrytering medan NIU har lokal/regional antagning.
            Regeringen har nyligen genomfört en utredning av de gymna­siala
            idrottsutbildningarna som föreslår ett nytt idrottsgymnasiesystem
            där bara RIG skulle finnas kvar. Detta i en utökad form med cirka
            5 000 platser, men idag går samman­taget runt 10 000 elever på
            RIG, NIU och LIU. Utredningsförslaget skulle alltså inne­bära
            att ungefär hälften av alla platser på idrottsgymnasier skulle
            försvinna om förslaget går igenom. Moderaterna är i grunden positivt
            till en ökad tydlighet i regelverket med idrottsutbildningarna,
            men liggande förslag medför alldeles för stora negativa konse­kvenser.
          </p>
          <p xml:id="i-FjhXK8AER2cY4EZKCMxsrt">
            Det finns ett stort värde i att investera i elitidrott. Internationell
            framgång, som de från årets OS i Tokyo, inspirerar nya generationer
            och bidrar till en aktiv befolkning. Om de regionala möjligheterna
            inte längre fanns skulle troligen färre ungdomar fortsätta med
            att utveckla sitt idrottsutövande. Ytterligare en risk är att
            ungdomarna flyttar utom­lands och satsar på sin idrott, dock utan
            att genomgå en gymnasieutbildning. Detta skulle vara katastrofalt
            både för individen och för Idrottssverige. Det vore ju bättre
            om fler, inte färre, kunde kombinera elitidrott med skolgång.
            Moderaterna anser att ett förtyd­ligande av regelverket för idrottsutbildningarna
            riksidrottsgymnasium (RIG) och natio­nellt godkända idrottsutbildningar
            (NIU) behöver tas fram.
          </p>
          <head type="h2" xml:id="i-RnbKmAKMXSspy3QDzFS4tS">
            Fristående antidopingorganisation
          </head>
          <p xml:id="i-LfzXwMpFKHtrYHHjMaKphT">
            Bruket av illegala hormonpreparat bland företrädesvis unga män
            som tränar styrke­träning och kampsport har ökat under de senaste
            decennierna. Samtidigt är antalet svenska elitidrottare som fälls
            för fusk genom dopning mycket få. Dopning har därmed gått från
            att vara ett idrottsproblem till att bli ett allvarligt samhällsproblem.
            Antidop­ningsarbetet i Sverige sker dock alltjämt inom Riksidrottsförbundet.
            Vi välkomnar att riksidrottsstyrelsen nu fattat beslut om att
            ta nästa steg i att förändra detta och realisera en fristående
            svensk antidopingorganisation, vilket är helt i linje med nya
            Världsanti­dopingkoden.
          </p>
          <head type="h2" xml:id="i-DT6jAdGR5ZqYfnCuZHeqrR">
            Idrottsanläggningar
          </head>
          <p xml:id="i-J7Y9nhSzoJodN7swp6vCQB">
            För att kunna möta framtidens utmaningar inom folkhälsa måste
            våra städer och tätorter tillgodose en växande befolknings behov
            av rörelse. Den hälsosamma staden måste kunna svara på hela sin
            befolknings behov i form av välbefinnande och känsla av sammanhang
            och samhörighet.
          </p>
          <p xml:id="i-WJ1Q2m4wPu8jfDWJzqrYxH">
            Det finns ett stort behov i landets kommuner att renovera och
            nyinvestera i idrotts­anläggningar. Dagens behov är annorlunda
            än gårdagens och i våra grannländer, främst Danmark och Norge,
            byggs anläggningar med multifunktioner med fokus på rörelse och
            samvaro över generationsgränserna.
          </p>
          <p xml:id="i-T8bKW3jg9Py3HHSynvEKWK">
            Många kommunala idrottsanläggningar byggdes på 1970-talet. De
            var optimala då för den tidens verksamhet, lagkrav och utövares
            behov. Men idag finns stora renoverings- och nyanläggningsbehov
            i kommunerna, för att skapa goda förutsättningar att bibehålla
            och ytterligare stärka folkhälsan. Detta är väsentligt för social
            inkludering och god hälsa på individnivå, men också ur ett samhällsekonomiskt
            perspektiv. Inte sällan tvingas kom­munerna dock prioritera bort
            renovering och nybyggnation av anläggningar/idrottsmiljöer av
            ekonomiska skäl.
          </p>
          <p xml:id="i-NmqbX5bR3bNfZYJsT2iJuo">
            I Danmark finns sedan 1994 en nationell utvecklingsfond, den
            danska lokal- och anläggningsfonden. Den stödjer utveckling av
            samt delfinansierar och främjar arkitek­toniskt och funktionellt
            nyskapande projekt inom idrott och fritidsliv i kommunerna. Moderaterna
            anser att en utredning bör tillsättas med syfte att identifiera
            nya finansi­eringsformer för att stödja investeringar i anläggningar
            i kommuner.
          </p>
          <p xml:id="i-AtLk2xXb1ng3uk2HjjN5ta">
            Barns och ungas engagemang och känsloyttringar hörs, och måste
            få höras på idrottsanläggningar. Men på flera håll i landet pågår
            rättsliga processer mot höga bullernivåer från närboende. Detta
            måste få en tillfredsställande lösning för samtliga inblandade
            parter. Det behövs riktlinjer för dessa ljudnivåer som är rimliga
            och tydliga så att idrott och närboende kan fungera i varandras
            närhet. Riktlinjer behövs även för bilsporten. Moderaterna anser
            därför att regeringen bör ge Naturvårdsverket i uppdrag att ta
            fram riktlinjer för ljud för idrott, lek och fritid.
          </p>
          <head type="h2" xml:id="i-SAVRMY3asckfD5ecdVfSbz">
            E-sport
          </head>
          <p xml:id="i-EAD5cxUEMTU357vUABWiKS">
            Elektronisk sport, eller e-sport, är ett samlingsnamn för tävlingsinriktade
            dator- och tv-spel, varav många av de mest spelade har Sverige
            som ursprungsland. E‑sporten är omdebatterad i Sverige huruvida
            den ska betraktas som en sport eller ej, och på det senaste Riksidrottsmötet
            2021 avslogs återigen Svenska E‑sportförbundets ansökan om medlemskap.
            Men medan vi debatterar detta i Sverige är e‑sport redan en officiell
            sport i 24 länder, bland annat i Finland och Tyskland. I USA har
            tävlande e‑sportare varit officiella atleter sedan 2013.
          </p>
          <p xml:id="i-NwmTZfXVrZGabWQP35Ga9s">
            Konstateras kan att Sverige idag har lika många organiserade
            e‑sportare som mot­svarande handbolls- eller hockeyspelare. År
            2017 omfattade de 10 största e-sporterna i världen 210 miljoner
            spelare, varav många världsstjärnor är svenskar. Sverige anordnar
            också flera av de internationellt största turneringarna inom e-sporten.
            Moderaterna menar att den snabba och starka utveckling som sker
            inom e‑sporten inte längre får förbises, utan behöver större acceptans
            och stöd för den sport den är och därför bör betraktas som en
            sådan i de olika regelverk som kan aktualiseras.
          </p>
          <head type="h2" xml:id="i-HBDVRG9uv19tF6Y4EPjpZ9">
            Ny samlad och långsiktig idrottspolitisk utredning
          </head>
          <p xml:id="i-9WwovSRtou5vHxJZQSK85X">
            Det är mer än tio år sedan riksdagen beslutade om de statliga
            idrottspolitiska målen (2008/09:126), men det är över femtio år
            sedan den förra stora, breda och genomgripande utredningen gjordes,
            som lade grunden till dagens modell för hur fördelningen och för­hållandet
            mellan idrottsliv och stat är strukturerad. Det har hänt en hel
            del sedan dess. Både inom idrottsvärlden och samhällsutvecklingen.
          </p>
          <p xml:id="i-2b65KQcFN7xcRaHYSpFw8E">
            Staten har, inte minst under senare år, gett idrotten i uppgift
            att lösa alla möjliga och allt fler samhällsproblem, såsom integration,
            hbtq-frågor, arbetslöshet, miljöproblem m.m. Idrotten gör ett
            fantastiskt jobb med att försöka emotse dessa krav och förväntningar,
            men vi moderater anser att idrotten framför allt måste få hålla
            på med idrott för idrottan­dets egen skull och det gäller även
            tävlingsinriktad sådan. Idrotten medför inte bara fysisk och psykisk
            hälsa; den lär oss också att både vinna och förlora och att träna
            för att vinna nästa gång.
          </p>
          <p xml:id="i-M4LenqUt6vx8R4MyM3PqbQ">
            Den statliga idrottspolitiken bygger i stor utsträckning på att
            Riksidrottsförbundet (RF) som paraplyorganisation samlar den frivilligt
            organiserade idrottsrörelsen i Sverige. Men RF är inte lika med
            all svensk idrott. Svensk idrott omfattar fler idrotter och sporter
            än de RF hanterar. Diskussionerna på det senaste riksidrottsmötet
            bör föranleda ett vidare arbete om förhållandet mellan idrotten
            och staten, stöd och fördelningsmodeller mm.
          </p>
          <p xml:id="i-5nXVc2UzFNQGUw3YXcp4wL">
            Moderaterna anser därför att regeringen bör tillsätta en ny,
            samlad och långsiktig idrottspolitisk utredning för att utveckla
            och utverka idrottspolitiska mål, en struktur och modell för 2020-talet.
          </p>
          <head type="h2" xml:id="i-DqPLEKGyeqjrqMg6azdzD6">
            Friluftsliv
          </head>
          <p xml:id="i-NbLvavHVSNwfD3LjnrvuhJ">
            I Sverige ägnar sig 9 av 10 åt friluftsliv minst någon gång per
            år och i en undersökning från Mittuniversitetet anger hälften
            av svenskarna att friluftsliv har påverkat deras val av bostadsort.
            Målet med Moderaternas friluftspolitik är att stödja människors
            möjlighet att vistas i naturen och utöva friluftsliv.
          </p>
          <p xml:id="i-98xMP9Rt6rHjETMfQ5M9nm">
            Friluftslivets organisationer är en viktig del av den svenska
            demokratin och civil­samhället med cirka 1,6 miljoner medlemskap
            fördelade på drygt 7 000 ideella styrelser runt hela Sverige.
            Paraplyorganisationen Svenskt Friluftsliv organiserar 26 frilufts­organisationer
            och fördelar idag regeringens stöd till friluftslivets organisationer.
            Stödet till Svenskt Friluftsliv fördelas ut via Naturvårdsverket,
            medan stödet till Riksidrotts­förbundet fördelas via Kammarkollegiet.
            Moderaterna anser att det vore en bättre ordning om medlen till
            både idrotten och friluftslivet fördelades från Kammarkansliet.
            Det skulle ha ett viktigt signalvärde i att både idrott och friluftsliv
            har stor betydelse för och är viktiga för folkhälsan.
          </p>
          <p xml:id="i-KHx4EMkeZW85LE6KXKScYL">
            En annan fråga med ekonomisk bäring och där idrott och friluftsliv
            bör jämställas är den om undantag i socialavgiftslagen (2000:980)
            om att inte behöva betala sociala avgif­ter vid ersättning till
            idrottsutövare och domare/ledare uppgående till ett halvt baspris­belopp
            (23 800 SEK/år [2021]). Detta gäller för de organisationer som
            är medlemmar i Riksidrottsförbundet, men inte på samma sätt som
            för medlemmar i Svenskt Friluftsliv. Eftersom aktiviteterna ofta
            är likartade, i vissa fall desamma, uppstår gränsdragnings­problem.
            Moderaterna anser att all form av fysisk aktivitet bör beskattas
            lika och kommer därför att arbeta för att friluftsorganisationerna
            ska omfattas av samma undantag i socialavgiftslagen som medlemmar
            i Riksidrottsförbundet.
          </p>
          <p xml:id="i-Gncjk5n39xEwGFa12hapAP">
            Friluftslivet skapar också många tiotusentals arbetstillfällen
            i Sverige varje år, ofta i glesbygd. Det handlar om såväl försäljning
            och produktion av friluftsutrustning som resor och uppehälle samt
            naturturism, och denna näring förväntas öka. Tack vare allemansrätten
            har envar möjlighet att besöka naturen som är en förutsättning
            för den ökande naturturismen. Samtidigt menar vi moderater att
            äganderätten är grundläggande och vi ser här en risk för konflikter,
            varför en ökande turism bör ske varligt.
          </p>
          <p xml:id="i-Ajd1dEbdTbN7XnM9hbodQA">
            Sveriges första friluftspolitik togs fram av alliansregeringen
            år 2010 (prop. 2009/10:238) som följdes upp av regeringens skrivelse
            2012 (skr. 2012/13:51). I dessa dokument fastslås tio mål för
            friluftspolitiken. Naturvårdsverket är ansvarig myndighet, dock
            har andra myndigheter ansvar för enskilda mål. De tio friluftspolitiska
            målen behandlar följande områden:
          </p>
          <list style="ul">
            <item xml:id="i-REt8TAN3UG6QV5sAbcq6pQ">
              tillgänglig natur för alla
            </item>
            <item xml:id="i-CeEPZ7L4Jv8pkjH3y3pXe">
              starkt engagemang och samverkan
            </item>
            <item xml:id="i-BzrYpJShhuqaQQRABtEGuZ">
              allemansrätten
            </item>
            <item xml:id="i-KAmfyg9Vs4j3rUicXsUPHh">
              tillgång till natur för friluftsliv
            </item>
            <item xml:id="i-VruXAr2szkTRpYP67dCaK3">
              attraktiv tätortsnära natur
            </item>
            <item xml:id="i-15TEYYRqJb37bSrTAhw31D">
              hållbar regional tillväxt och landsbygdsutveckling
            </item>
            <item xml:id="i-G1EzemH5StYHTQSrYKRsUk">
              skyddade områden som resurs för friluftslivet
            </item>
            <item xml:id="i-3zCQ7VfBkW2DCcStd3jdUr">
              ett rikt friluftsliv för skolan
            </item>
            <item xml:id="i-G8Lndk23gXKjbQ7sEBXKRn">
              friluftsliv för god folkhälsa
            </item>
            <item xml:id="i-L3hrBuLXYVUxmTbMCbgcgK">
              god kunskap om friluftsliv.
            </item>
          </list>
          <p xml:id="i-APhq9TSLcWp3iZsKUtXDsr">
            Vi moderater kan konstatera att de mål som vi var med och satte
            upp inte har uppnåtts under de tio år som målen har funnits. Vid
            senaste återrapporteringen från Naturvårds­verket, i december
            2019, konstaterades att endast tre av tio mål hade positiv utveckling.
            Orsaken till att målen inte uppfylls är bl.a. att målen inte har
            följts upp med resurser och tydliga uppdrag till ansvariga myndigheter.
            Vi vill därför stärka friluftslivet så att målen nås.
          </p>
          <p xml:id="i-UDpKfzZmEeNnabyQiLpPd9">
            Det tionde målet, ”God kunskap om friluftsliv”, kräver forskning.
            Idag bedrivs viss forskning om friluftsliv vid några lärosäten,
            men denna forskning är splittrad och forsk­ningen har ofta ett
            annat huvudfokus än friluftsliv. Moderaterna anser att det är
            mycket angeläget att en riktad forskningssatsning kommer till
            stånd så att en eller flera starka forskargrupper kan byggas upp,
            samt att forskningsbaserade kunskaper och statistik om friluftslivet
            tas fram och sprids till berörda grupper i samhället. Denna forskning
            bör vara tvärvetenskaplig och ha nära kontakter med forskare i
            Norden och i övriga världen. Detta ligger i linje med den av Nordiska
            rådet (oktober 2019) antagna strategin för friluftsliv i Norden.
          </p>
          <head type="h2" xml:id="i-UNk8vNjxQ8pg9D5uzWjwhN">
            Beredskap och resiliens – friluftsorganisationerna som resurs
          </head>
          <p xml:id="i-RDioNFTg4VCJKgK8FXwtxB">
            För att kunna hantera olika slags kriser behöver hela samhällets
            motståndskraft vara stark. Vi anser därför att det är viktigt
            att friluftslivets organisationer får en aktiv roll i kunskapsbyggandet
            avseende frågor om att klara olika krissituationer. Bland frilufts­livets
            organisationer finns en grundläggande självtillit; de har kunskap
            om att vara ute i naturen, hur man klär sig för att hålla sig
            varm, hur man hittar vatten och lagar mat med enkla medel, samt
            hur man orienterar och navigerar på land och på vatten.
          </p>
          <p xml:id="i-S1SmbYbQ2fp7XcxShRtxZ8">
            Ett samhälle där medborgarna har denna slags kunskap och utrustning
            blir ett mer robust och säkert samhälle. Kunskapen och kompetensen
            som finns bland friluftslivets organisationer är därmed viktig
            för att Sverige ska ha en god beredskap.
          </p>
          <p xml:id="i-YBbB3EEZDF6KxbkrNMdaVm">
            Ett stort antal frivilliga har gjort, och fortsätter göra, enorma
            insatser för svensk beredskap och för att stärka samhällets resiliens
            vid olika former av kriser. Vi menar att kraften hos civilsamhället
            kan nyttjas mycket bättre än idag och att Svenskt Friluftsliv
            kan spela en växande roll i detta. Detta eftersom Svenskt Friluftslivs
            medlemsorganisa­tioner utgör en betydande kunskapsbärare som behöver
            uppmuntras och utvidgas för att i högre grad vara en tillgång
            för svensk beredskap.
          </p>
          <p xml:id="i-6V272RCYAvQHbt3yEX95D1">
            Vi vet sedan tidigare att en stor del av medborgarna idag inte
            klarar av sin egen försörjning av mat, värme och vatten under
            de minst tre dygn som Myndigheten för samhällsskydd och beredskap
            (MSB) rekommenderar. Med den kunskap som frilufts­organisationerna
            har skulle detta kunna uppnås.
          </p>
          <head type="h2" xml:id="i-HeLVyrNKD4z1Sas11GDK7r">
            Nordiskt samarbete
          </head>
          <p xml:id="i-SZ2uV7aXC3xnT8DRsMKaha">
            Under hösten 2019 fattade Nordiska rådet beslut om en gemensam
            handlingsplan för friluftsliv. Handlingsplanen innebär samarbete
            mellan de nordiska länderna med fokus på bland annat gemensamma
            insatser inom friluftslivsforskning, hur vi kan öka under­visningen
            ute i naturen, samt hur tätortsnära natur kan säkerställas. Allemansrättens
            roll i Norden får också i och med denna handlingsplan högre prioritet.
            Nordiska rådet kommer också att arbeta för ett Friluftslivets
            år i hela Norden. Det kommer att än mer sätta friluftslivet på
            den politiska dagordningen. Vi moderater vill fortsätta stärka
            och utveckla det nordiska samarbetet inom en gemensam nordisk
            handlingsplan för frilufts­livet.
          </p>
          <head type="h2" xml:id="i-GvvnuzzjZrGEHVYw2ZRar6">
            Grundskolan och utomhuspedagogik
          </head>
          <p xml:id="i-GYtXPgsmwXRhToPwNCtRLa">
            Utomhuspedagogiken är ett viktigt komplement till lärandet som
            sker i klassrummet för att kunna tillgodose kroppens behov av
            rörelse och att kunna stimulera det intellektuella tänkandet.
            Med utomhuspedagogiken som redskap kan man därför levandegöra
            läro­planernas intentioner. Genom att se uterummet och den övriga
            utemiljöns möjligheter som lärandemiljö kan man förutom kunskapsinhämtning
            även lägga grunden till ett friluftsliv för eleverna.
          </p>
          <p xml:id="i-7f8962RwC3UQAwYaTKuHqA">
            Tidigare var det obligatoriskt med ett antal friluftsdagar varje
            termin, men detta togs bort ur läroplanen under 1990-talet, vilket
            fått till följd att det är upp till skolans huvud­man att bestämma
            om och hur många friluftsdagar eleverna skall ha. Detta har i
            sin tur lett till att antalet friluftsdagar minskat i den svenska
            skolan. Vi moderater anser att friluftsdagarna i grundskolan är
            viktiga och vill se ett återinförande av friluftsdagar i den svenska
            grundskolan. Vidare innebär Skolverkets förslag till ändrade kurs-
            och ämnesplaner under 2019 att allemansrätt, orientering och kartkunskap
            tas bort som kunskapskrav i åk 6 och 9 i ämnet idrott och hälsa.
            Detta anser vi moderater är direkt kontraproduktivt och dessa
            delar bör därför återinföras.
          </p>
          <head type="h2" xml:id="i-Q9Be182JYPonmNXwqFvQ7N">
            Stadsplanering
          </head>
          <p xml:id="i-E6kwD8k1TNLhsEko5GzoYc">
            Den snabba urbaniseringen gör att många människor inte längre
            får samma naturliga kontakt med natur och landskap som tidigare
            generationer och därmed inte heller får uppleva naturens värden.
            Många människor i tätort och tätortsnära miljöer samt människor
            som är nya i Sverige upplever hinder för vistelse i naturen. Detta
            innebär att stora grupper har svårt att få tillgång till friluftslivet
            och de värden som det innebär i form av t.ex. rekreation, återhämtning
            och social gemenskap.
          </p>
          <p xml:id="i-TcG7cj9uVNaJp7oE5FTwcx">
            Närheten till gröna miljöer är viktig, då antalet besök minskar
            drastiskt redan om avståndet är längre än 300 meter. Detta gäller
            speciellt barn, äldre och personer med funktionsnedsättningar.
            Det är därför viktigt att i stadsplaneringen ta hänsyn till parker
            och grönstrukturer. Den fysiska hälsan gynnas av friluftsliv där
            var och en tillsammans eller i grupp kan ta del av det utbud av
            friluftsaktiviteter som just han eller hon har intresse av eller
            som passar ens fysiska förmåga.
          </p>
        </div>
        <div type="motSignatures">
          <list>
            <item xml:id="i-NzvrfmmqYucbrzHK1ssqQa">
              Viktor Wärnick (M)
            </item>
            <item xml:id="i-LPydpfdcCXAkrFmZhyvD7r">
              Annicka Engblom (M)
            </item>
            <item xml:id="i-DXD7LqB2r5bUtToip3Nw91">
              Ann-Britt Åsebol (M)
            </item>
            <item xml:id="i-SjbqRgFpWHaqkSBawPisSL">
              John Weinerhall (M)
            </item>
            <item xml:id="i-FBEwmFzzkTZs1iY7WjHUkZ">
              Magnus Stuart (M)
            </item>
            <item xml:id="i-KRRAX1ebZxsEbaJodnrQ9">
              Ulrika Jörgensen (M)
            </item>
            <item xml:id="i-MT5TNzZ4CKyF796GTYiVzX">
              Marie-Louise Hänel Sandström (M)
            </item>
          </list>
        </div>
      </div>
    </body>
  </text>
</TEI>
