<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__155/mot_1950__ak__155-001.pdf"/>
      <div type="motHeader" xml:id="i-W6u4WKsfmS2f3fE2EbXRkU">
        <div type="motTitle" xml:id="i-7W3x6BMBdBwzQoCkfnXDbp"/>
        <div type="motSubmissionInfo" xml:id="i-XMsoAxb7ERSWWXzwobobHf"/>
      </div>
      <div type="motBody" xml:id="i-FeAvhGrEtLLnWXkKtnnwcz">
        <div xml:id="i-PnkisivUABpsToKgztPmJC">
          <p xml:id="i-SbhyBYGfEYWDaiDtvyW52B">
            Motioner i Andra kammaren, nr 155. 9
          </p>
          <p xml:id="i-SJFVP2aXLmR3CYvBYcbJSP">
            Nr 1535.
          </p>
          <p xml:id="i-4o6xxV3fM3C2gAeEG5okA6">
            Av herr Senander m. fl., i anledning av Kungl. Maj:ts förslag
            om inkallande av vissa värnpliktiga till efterutbildnings- övningar.
          </p>
          <p xml:id="i-JtAciHu7SH8KQYSbTyQr8u">
            Försvarsutgifterna ha under senare år undergått en betydande
            stegring. Ursprungligen beräknades den nya försvarsorganisationen
            kosta cirka 750 miljoner kronor årligen, men det är uppenbart
            att de årliga kostnaderna komma att inom en snar framtid avsevärt
            överskrida miljardstrecket. Re- dan nu ha för övrigt de militära
            myndigheterna rest anslagsäskanden, som, bortsett från merkostnader
            på grund av devalveringsbeslutet, belöpa sig till 1 075 miljoner
            kronor. I propositionen förklaras dessa äskanden i stort sett
            kunna anses uppgjorda med utgångspunkt i gällande försvarsorgani-
            sation med däri av 1948 och 1949 års riksdagar beslutade ändringar.
            Det bör dessutom erinras om att överbefälhavaren offentligt uttalat
            sig för en försvarskostnad om sammanlagt 1300 miljoner kronor.
            Det kan knappast betecknas som en överdrift om man påstår, att
            det här är fråga om planer på en kraftig upprustning. Visserligen
            har före- draganden avsevärt prutat på de militära myndigheternas
            krav, men trots detta betyda propositionens yrkanden en ökning
            av utgifterna i jämförelse med innevarande budgetår på nära 43
            miljoner kronor. För ett land av Sveriges storlek måste militära
            utgifter på cirka 900 miljoner kronor be- tecknas som fantastiskt
            höga. Än mera blir givetvis detta fallet, därest för- svarsorganisationen
            skall utbyggas i hela den utsträckning som ursprung- ligen avsetts
            och nu påyrkas av de militära myndigheterna. Vi kommunister inta
            icke någon försvarsnihilistisk ståndpunkt. Vi äro beredda att
            ta de politiska och ekonomiska konsekvenserna av vårt krav om
            försvar av landets fred och nationella oavhängighet, vilket givetvis
            innebär att vi icke motsätta oss skapandet av en effektiv försvarsmakt.
            Detta betyder emellertid samtidigt, att vi tillmäta den politiska
            sidan av spörsmålet en väsentlig vikt. Landets utrikespolitik
            och den försvarspoli- tiska inriktningen spela en avgörande roll
            för vårt ställningstagande till militärbudgeten. Regeringens utrikespolitiska
            orientering, som är till nack- del för landets fred och oavhängighet,
            jämte dess tolerans gentemot vissa högre militärers krigsaktivistiska,
            för att inte säga landsförrädiska utta- landen, kan icke främja
            viljan att offra miljardbelopp till försvarsmakten. Därest denna
            politik fuliföljes blir varje offer till försvaret icke till nytta
            utan till skada för landets fred och oavhängighet.
          </p>
          <pb facs="riksdagen-motions-pdf/data/1950/mot_1950__ak__155/mot_1950__ak__155-002.pdf"/>
          <p xml:id="i-P1spajaxJTaPmMzzVrFZAn">
            10 Motioner i Andra kammaren, nr 155.
          </p>
          <p xml:id="i-YVCAh5vvouR2MnUiwugkeC">
            Vi ha emellertid icke för avsikt att i detta sammanhang mera
            ingående syssla med den politiska sidan av saken. Inte heller
            avse vi att nu taga upp frågan, huruvida kostnaderna för den nuvarande
            försvarsorganisationen skulle kunna med bibehållen effektivitet
            nedbringas. Skälet härtill är, att 1949 års försvarsutredning,
            som tillkallats för att verkställa utredning för en allmän omprövning
            av försvarsväsendet, beräknas slutföra sitt arbete under förra
            hälften av innevarande år. Då det kan förutsättas, att hela frågan
            om försvarsväsendets organisation och inriktning inom kort kom-
            mer att underställas riksdagen, anse vi oss för närvarande kunna
            avstå från att behandla frågan från principiella utgångspunkter.
            Vi inskränka oss därför till att nu endast påyrka ändring i ett
            detalj- spörsmål. Vi syfta på propositionens förslag, att till
            efterutbildningsöv- ningar inkalla en och en halv årsklass värnpliktiga,
            motsvarande 40 000 man och 1200 000 tjänstgöringsdagar. Kostnaderna
            härför ha beräknats till omkring 14 000 000 kronor. Vi anse denna
            åtgärd onödig och i åtskilliga avseenden skadlig. Utöver stegringen
            av kostnaderna för militärväsendet med 14 miljoner kronor tillkommer,
            att 40000 unga, arbetsföra män undandragas produktions- livet
            i en tid, då statsmakterna propagera för höjd produktion och ökad
            export. Det betyder att 1 200 000 arbetsdagar gå förlorade för
            den nyttiga produktionen, vilket medför, att den samhälleliga
            förlusten icke inskrän- ker sig till den direkta utgiften av 14
            miljoner kronor utan i realiteten blir flera gånger större. Inte
            mindre viktigt att observera är, att de inkal- lade förlora sina
            arbetsinkomster under avsedd tid och därmed få sin i de flesta
            fall dåliga ekonomi ytterligare försämrad. Inte minst för jordbrukets
            vidkommande blir en så omfattande inkallelse av värnpliktiga kännbar.
            Med hänsyn till vad ovan anförts få vi hemställa, att riksdagen
            måtte avslå Kungl. Maj:ts propostion nr 1 i vad denna rör anslag
            för inkallande av 40 000 värnplik- tiga till efterutbildningsövningar.
          </p>
          <p xml:id="i-3VPvZMW9xvZRy2EqhGP9bV">
            Stockholm den 25 januari 1950.
          </p>
          <p xml:id="i-HBpLg7G986ZHjP5rRV4edF">
            K. Senander. O. F. Persson. Helmer Holmberg. Gunnar Dahlgren.
          </p>
          <p xml:id="i-Dzb7TFjCoE545j2GPLJ5ZT">
            Gustav Johansson. Fritjof Lager. Erik Karlsson.
          </p>
        </div>
      </div>
    </body>
  </text>
</TEI>
