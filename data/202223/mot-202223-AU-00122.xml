<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-AU-00122">
  <teiHeader>
    <fileDesc>
      <titleStmt>
        <title>Mäns ekonomiska våld mot kvinnor</title>
        <author corresp="i-HaBKPQ5yfZK6LYjmYU1tZy">av Aida Birinxhiku (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:122 av Aida Birinxhiku (S)</title>
          <idno type="rdwebb">HA02122</idno>
          <rs type="number">122</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HA02122/text</ref>
          <ref type="dokument_url_html">https://data.riksdagen.se/dokument/HA02122</ref>
          <ref type="dokumentstatus_url_xml">https://data.riksdagen.se/dokumentstatus/HA02122</ref>
          <ref type="pdf">https://data.riksdagen.se/fil/C6E88EF1-69C2-46BE-81C8-6C876DAF4262</ref>
          <ref type="docx">https://data.riksdagen.se/fil/5F2B7E29-1271-4C55-8E7B-5F9C478457EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HaBKPQ5yfZK6LYjmYU1tZy</idno>
            <name>Aida Birinxhiku</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4SryzFHpnMNpyF3HJJyiMQ" type="signed"/>
        <correspContext corresp="i-4SryzFHpnMNpyF3HJJyiMQ">
          <note type="signatory" corresp="i-HaBKPQ5yfZK6LYjmYU1tZy"/>
        </correspContext>
        <correspAction type="submitted" xml:id="i-FMcnZRfYPaRK4zeVBhXgTW">
          <date when="2022-11-15"/>
          <time when="15:50:12"/>
        </correspAction>
        <correspAction type="reviewed" xml:id="i-GVKGHP7XssTM76EK7DTVez">
          <date when="2022-11-17"/>
          <time when="12:34:15"/>
        </correspAction>
        <correspAction type="referred" xml:id="i-BFjaFSUi56A7BM9j7ryuf5">
          <date when="2022-12-01"/>
        </correspAction>
        <correspAction type="assigned" xml:id="i-UKdsXrnQjTkLVX7WSjujbE">
          <date when="2023-04-19"/>
          <time when="16:55:14"/>
        </correspAction>
        <correspContext corresp="i-UKdsXrnQjTkLVX7WSjujbE">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-VTGz4to28eqcfmZbRLGk68"/>
        <correspContext corresp="i-VTGz4to28eqcfmZbRLGk68">
          <ref type="uppgift">2022/23:AU7</ref>
          <ref type="ref_dok_id">HA01AU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU7</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:122 av Aida Birinxhiku (S) Mäns ekonomiska våld mot kvinnor</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-WTnDpUX9RSiwoyLSWtECMQ">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-3AbRGJWHgAQVkT7YaTE4Rs">
              Riksdagen ställer sig bakom det som anförs i motionen om att
              bekämpa mäns ekonomiska våld mot kvinnor och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-MCnwmhhzKDdEpjE8hvu989">
            Motivering
          </head>
          <p xml:id="i-4Q8BVAHPJ7gTXCxFBfPKH4">
            Mäns våld mot kvinnor är ett utbrett och allvarligt samhällsproblem
            som kan ta sig uttryck på flera olika sätt. Det kan handla om
            fysiskt, psykiskt och/eller sexuellt våld. En annan form av våld
            som är vanligt förekommande, men som ofta glöms bort i den politiska
            debatten, är det ekonomiska våldet. Det är hög tid att mäns ekonomiska
            våld inkluderas i arbetet för att förebygga och bekämpa mäns våld
            mot kvinnor.
          </p>
          <p xml:id="i-3hTumhtVbTqkXGpXe6W67R">
            Med ekonomiskt våld i nära relationer avses att våldsutövaren
            utövar makt och kontroll över kvinnan genom ekonomiska medel.
            Vanligt förekommande är att mannen har full kontroll över ekonomin
            och inte tillåter kvinnan att ha ett eget bankkonto eller bankkort.
            Det kan även handla om att mannen stjäl gemensamma tillgångar
            eller tvingar kvinnan att redogöra för alla utgifter. Vidare är
            det vanligt att våldsutövaren skuldsätter kvinnan genom lån och
            obetalda fakturor. Ett annat exempel på ekonomiskt våld är att
            mannen inte tillåter kvinnan att arbeta, studera eller delta i
            insatser som kan leda till egen försörjning (Jämställdhetsmyndigheten
            2021).
          </p>
          <p xml:id="i-Hfg8cXRAVGaehiCaLTQ9T2">
            Mannens ekonomiska övertag gör det i sin tur svårt för kvinnan
            att lämna den våld­samma relationen. Utsatta kvinnor saknar ofta
            möjlighet att skaffa sig en egen bostad, egna abonnemang eller
            nya lån på grund av våldsutövarens skulder. Det ekonomiska våldet
            skapar alltså i sig ytterligare kontroll och isolering. De kvinnor
            som utsätts befinner sig i en ond spiral som de inte kan komma
            ur.
          </p>
          <p xml:id="i-D1P2o1YXSaWnaoczZKg57J">
            Mäns ekonomiska våld är ett tämligen outforskat område, men det
            har fått viss ökad uppmärksamhet i bland annat forskning och media
            under de senaste åren. Marie Eriksson, forskare i socialt arbete
            vid Linnéuniversitet, har forskat om ekonomiskt våld i nära relationer.
            Eriksson konstaterar att våld i nära relationer ofta pågår under
            en längre tid och att olika former av våld kan utövas samtidigt.
            De olika våldsformerna är dessutom nära sammanflätade. Att betrakta
            ekonomiskt våld som en form av psykiskt våld, vilket förekommer
            i tidigare forskning, riskerar dock enligt Eriksson att osynlig­göra
            det som är specifikt för det ekonomiska våldet. Det innebär även
            att vi betraktar den ekonomiska utsattheten som en konsekvens
            av fysiskt eller psykiskt våld snarare än en del av grundproblemet
            (Eriksson 2018). Genom att betrakta ekonomiskt våld som en egen
            form av våld i nära relationer blir det enklare att gå till botten
            med problemet och vidta adekvata åtgärder. Det gäller inte bara
            i forskningen, utan även i lagstiftnings­arbetet.
          </p>
          <p xml:id="i-2tfF1Eb7BCqVXTf5ZDGCFX">
            Att bekämpa det ekonomiska våldet mot kvinnor är vidare en förutsättning
            för att nå de sex jämställdhetspolitiska delmålen, vilka anger
            fokus och inriktning för jämställdhets­politiken. Det gäller i
            synnerhet delmål 2 om ekonomisk jämställdhet och delmål 6 om att
            mäns våld mot kvinnor ska upphöra.
          </p>
          <p xml:id="i-CRd6MpSX5Zy2htpzyULDVo">
            Sammanfattningsvis kan det konstateras att mäns ekonomiska våld
            mot kvinnor i nära relationer måste bekämpas. Det ekonomiska våldet
            ger livslånga konsekvenser och orsakar stor utsatthet, varför
            det bör inkluderas i arbetet för att bekämpa mäns våld mot kvinnor.
            Samhället måste reagera kraftfullt mot alla former av våld och
            förtryck som begränsar kvinnors liv och urholkar deras frihet.
            Alla kvinnor har rätt till ett liv fritt från våld – även ekonomiskt
            våld.
          </p>
        </div>
        <div type="motSignatures">
          <list>
            <item xml:id="i-5KEEkxF2Hp5BFdaiZnaKD1">
              Aida Birinxhiku (S)
            </item>
          </list>
        </div>
      </div>
    </body>
  </text>
</TEI>
