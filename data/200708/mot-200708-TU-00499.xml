<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00499">
  <teiHeader>
    <fileDesc>
      <titleStmt>
        <title>Huvudstaleden i det statliga vägnätet</title>
        <author corresp="i-XcAqMe3ntVBboWUxqACfz">av Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Huvudstaleden i det statliga vägnätet</title>
          <idno type="rdwebb">GV02T499</idno>
          <rs type="number">T499</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T499/text</ref>
          <ref type="dokument_url_html">http://data.riksdagen.se/dokument/GV02T499</ref>
          <ref type="dokumentstatus_url_xml">http://data.riksdagen.se/dokumentstatus/GV02T499</ref>
          <ref type="doc">http://data.riksdagen.se/fil/F56C49F6-3C68-4C0F-BF64-BA636DA45EEF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CNhuWFTGv1wZ4RN6zMquMr" type="signed"/>
        <correspContext corresp="i-CNhuWFTGv1wZ4RN6zMquMr">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction type="referral" xml:id="i-HqnTYJRNuKDzn2kb7jnwpi">
          <date when="2007-10-16"/>
        </correspAction>
        <correspAction type="dismissal" xml:id="i-BYWT62BRGMEh8rN5XM2Gy6">
          <date when="2007-10-16"/>
        </correspAction>
        <correspAction type="numbering" xml:id="i-8vMXtvD3ookEm7RRVN75ea">
          <date when="2007-10-09"/>
        </correspAction>
        <correspAction type="submission" xml:id="i-ENebKSrbsCkTow7YH2RbcJ">
          <date when="2007-10-05"/>
        </correspAction>
        <correspAction type="transfer" xml:id="i-LkwMJJpj5BNiBMDkp2d3Wi">
          <date when="2007-10-04"/>
        </correspAction>
        <correspAction type="assigned" xml:id="i-G7JnaJBq8gJTBRdNGueT6v"/>
        <correspContext corresp="i-G7JnaJBq8gJTBRdNGueT6v">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Mk3CqkEN6zoYX3S96JWuSj">
            Förslag till riksdagsbeslut
          </head>
          <p xml:id="i-LLKBL8e8JmVVK9ANDQSfV6">
            Riksdagen tillkännager för regeringen som sin mening vad som
            anförs i motionen om Huvudstaledens roll och finansiering i det
            statliga vägnätet.
          </p>
        </div>
        <div type="motContent">
          <head type="h1" xml:id="i-LA9pci3bokMqZBFJMWwXPu">
            Motivering
          </head>
          <p xml:id="i-VPdrRNczKMTAWjAnX6yzdB">
            Malmö har det, Göteborg har det, ja, exempelvis Jönköping, Linköping
            och Norrköping har det, även Kalix har det, senaste stora staden
            som fått det är Uppsala: förbifartsväg.
          </p>
          <p xml:id="i-XtPnTeBaJYnt3tevoSD4qY">
            Förbifartsvägar möjliggör sammanhållen samhällsplanering, byggnation
            av bostäder och arbetsplatser, i närheten av städernas kärna utan
            att mycken bil-, buss- och lastbilstrafik behöver närma sig centrum.
          </p>
          <p xml:id="i-PS5h1wrdveHVi4FMiVrm6A">
            Varför inte Stockholmsregionen som tillsammans med Sundsvall
            är ensam om att 2007 sakna ordentlig förbifart skall ha samma
            grundläggande vägstruktur i detta avseende som andra städer och
            orter i Sverige är oklart, särskilt av miljöskäl.
          </p>
          <p xml:id="i-76jBH4AyL9u1mDEVPftb31">
            Dessvärre drabbar avsaknaden av goda vägtransportmöjligheter
            många kommuner runt Stockholm, Järfälla, Sundbyberg och Solna
            är exempel på kommuner som i västra Storstockholm lider svårt
            av frånvaron av fungerande vägar med kapacitet att klara de transportproblem
            som hundratusentals boende och arbetsplatser skapar.
          </p>
          <p xml:id="i-FsrXwTFSHxaCtUwWfBaNNH">
            Från 1970-talets början den senaste mycket stora organisatoriska
            förändringen var tillkomsten av Stockholms läns landsting med
            sitt ansvar för sjukvård, kollektivtrafik och övergripande trafikplanering
            den 1 januari 1971 har Stockholms län ökat med över 400 000 invånare,
            om man räknar med det ständigt ökande antalet besökare i vår huvudstadsregion
            är ökningstalet än högre.
          </p>
          <p xml:id="i-CGNzzB1YtxLq1qxirmkWL8">
            Från Folkpartiet i Stockholms län har under 2000-talets första
            del, bland annat genom återkommande riksdagsmotioner från Nina
            Lundström i Sundbyberg och Martin Andreasson i Solna, understrukits
            angelägenheten av att åtgärder vidtas för att förbättra framkomligheten
            i västra och nordvästra Storstockholmsområdet, att minska restiderna
            för tiotusentals löntagare och företagare i regionen och inte
            minst minska de meningslösa miljöpåfrestningar som långa bilköer
            innebär på regionens nu otillräckligt dimensionerade vägnät.
          </p>
          <p xml:id="i-NoLBejkXJcTkJoimuaPLFL">
            Dessvärre måste noteras att förslagen till förbättringar, trots
            angelägenheten, inte vunnit riksdagens bifall. Tvärtom har, bland
            annat genom regeringens beslut 2005 att prioritera vägutbyggnaden
            i Västsverige, ytterligare senareläggningar av också samhällsekonomiskt
            extremt lönsamma vägprojekt i Stockholms län fått senareläggas.
          </p>
          <p xml:id="i-E5YVEaZzRmL1Qb3wNm76tX">
            Framkomligheten i trafiken i Stockholms län har emellertid nu,
            särskilt i närheten och i omgivningarna kring Stockholms centrum,
            till följd av bristande investeringar i infrastrukturen, såväl
            spårbunden som andra trafikmedel, minskat och restiderna därmed
            ökat, till stort men inte minst för ett effektivt näringsliv.
            Stillastående företag producerar ingenting, ingen välfärd.
          </p>
          <p xml:id="i-4kSDV8CXa6QcxfHgbCEVGV">
            Förklaringen till ökade köer och ökade restider kan bland annat
            sökas i otillräckligt statligt ansvar för finansieringen av ny
            infrastruktur samt att infrastrukturen inte på tillräckligt sätt
            förstärkts i takt med den omfattande inflyttningen och utbyggnaden
            av näringslivet.
          </p>
          <p xml:id="i-6pe6KeqjxEpGs5EnTNp1fz">
            Den undersökning bland Stockholms läns kommuner som landshövdingen
            Mats Hellström gjorde 2003 på uppdrag av ministären Persson (s)
            i syfte att stimulera byggandet av fler bostäder i länets kommuner
            pekade framför allt på brister i infrastrukturen. Det var, påtalade
            en rad kommuner, det avgörandet skälet till att skjuta upp angelägna
            bostadsprojekt och utgjorde därmed det största hindret för omfattande
            byggnation av nya bostäder.
          </p>
          <p xml:id="i-SPJUeCXVLrrX8ZNtdQknpE">
            Dessvärre vidtogs inga åtgärder på kommunikationsområdet för
            att stimulera kommunerna att öka sin beredskap att producera bostäder
            till följd av det klarläggande som landshövdingens undersökning
            innebar.
          </p>
          <p xml:id="i-XrfL9ao3bKcrBePKb8jueN">
            Ett bra, men samtidigt skrämmande, exempel utgör det länge planerade
            men ogenomförda vägprojektet Huvudstaleden i västra Storstockholm.
          </p>
          <p xml:id="i-BDNBqDwBNuA61RtubAWKj9">
            Detta viktiga kommunikationsprojekt ingick i den parlamentariska
            Stockholmsberedningens uppräkning av de mest angelägna investeringarna
            i regionens infrastruktur (SOU 2002:11). Likaså inkluderas det
            i RUFS, Regionala Utvecklingsplanen för Stockholmsregionen, antagen
            inom Stockholms läns landsting 2001 och förtjänstfullt uppdaterad
            och reviderad under 2005 till följd av nya fakta och omständigheter.
          </p>
          <p xml:id="i-XRyP6b98F4C4QTT1Vzq8Mg">
            Byggandet av Huvudstaleden skulle, som framgick av SOU 2002:11,
            lösa upp en av de värsta trafikpropparna i hela Stockholmsregionen:
            den bristfälliga kopplingen mellan nordvästsektorn och Stockholms
            innerstad. Leden är tänkt att binda samman E 4 vid Tomteboda i
            Solna och Ulvsundavägen i Bromma via en lång tunnel under Solna
            och en ny bro över Ulvsundasjön. På så sätt åstadkoms också en
            bättre anslutning mot E 18 längre norrut. Trafiksituationen skulle
            förbättras påtagligt från Kungsholmen i söder till Järvafältet
            i norr.
          </p>
          <p xml:id="i-LBN27UcqdMGxm3t7C3JRbg">
            Redan vid Essingeledens utbyggnad under 1960-talet påbörjades
            planeringen för byggandet av fortsättningen, Huvudstaleden. Att
            nu äntligen förverkliga detta angelägna trafikprojekt skulle inte
            bara ge stora trafikmiljövinster för tiotusentals invånare i Stockholm,
            Järfälla, Sundbyberg och Solna, utan också medföra en betydande
            kapacitetsökning för trafiken till och från norra Stockholmsregionen
            där ju bland annat Arlanda flygplats ligger och kräver snabba
            marktransporter till och från flygplatsen för att företagen skall
            klara en hård internationell konkurrens.
          </p>
          <p xml:id="i-MDHEPQtacS6vpMKrCQuFWe">
            Huvudstaleden behövs för att klara den framtida vägkapaciteten
            i Stockholmsregionens nordvästsektor. Den skulle spela en central
            roll i den övergripande vägstrukturen för Stockholmsregionen som
            helhet. Av detta skäl bör den framtida Huvudstaleden ingå i det
            statliga vägnätet och de statliga vägplanerna, och inte ses som
            en fråga där de berörda kommunerna får lösa finansieringen själva.
          </p>
        </div>
        <div type="motSignatures">
          <list>
            <item xml:id="i-KTXUTrnCKJf4dFueqkyoE5">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
