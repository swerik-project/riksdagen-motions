<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-FiU-00269">
  <teiHeader>
    <fileDesc>
      <titleStmt>
        <title>En bredare syn på ekonomin</title>
        <author corresp="i-QYUn9LH1BFyUaLeMaR5S5h">av Otto von Arnold (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En bredare syn på ekonomin</title>
          <idno type="rdwebb">GY02Fi269</idno>
          <rs type="number">Fi269</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GY02Fi269/text</ref>
          <ref type="dokument_url_html">http://data.riksdagen.se/dokument/GY02Fi269</ref>
          <ref type="dokumentstatus_url_xml">http://data.riksdagen.se/dokumentstatus/GY02Fi269</ref>
          <ref type="doc">http://data.riksdagen.se/fil/21C47770-4A39-43E0-8EFD-4AA81DEEE88D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QYUn9LH1BFyUaLeMaR5S5h</idno>
            <name>Otto von Arnold</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QszuULQXz1ttNUzQBB45U9" type="signed"/>
        <correspContext corresp="i-QszuULQXz1ttNUzQBB45U9">
          <note type="signatory" corresp="i-QYUn9LH1BFyUaLeMaR5S5h"/>
        </correspContext>
        <correspAction xml:id="i-To6XoyEsVX88iQAAXfrmxE" type="numbering">
          <date when="2010-10-29"/>
        </correspAction>
        <correspAction xml:id="i-VGxyCM3G4ywhEJrFoEKPWu" type="submission">
          <date when="2010-10-27"/>
        </correspAction>
        <correspAction xml:id="i-XqXH6bxwuELHPYesK7yji2" type="transfer">
          <date when="2010-10-27"/>
        </correspAction>
        <correspAction xml:id="i-D9TNzwvAFTXaqTKDvuzqBP" type="assigned"/>
        <correspContext corresp="i-D9TNzwvAFTXaqTKDvuzqBP">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XVECqiVVeV8Z7HcX9xMEvx" type="motBody">
        <div xml:id="i-YFni2a5Qq7znxzzoBo6pLe" type="motProposal" subtype="förslag">
          <head xml:id="i-9812G97Qpju8iyhMvPBfww">
            Förslag till riksdagsbeslut
          </head>
          <list xml:id="i-XhfqaHmKSwXxnU4a21AqRB" style="ol">
            <item xml:id="i-8CYYG8u7e9Cw9YhBnhWYaY">
              Riksdagen tillkännager för regeringen som sin mening vad som
              anförs i motionen om ett bredare BNP-begrepp där välfärdsutvecklingen
              ingår.
            </item>
            <item xml:id="i-FfzLPy64yXjPe34igPZbPp">
              Riksdagen tillkännager för regeringen som sin mening vad som
              anförs i motionen om att tillsätta en utredning för att se över
              förutsättningarna för att kvantifiera en grön nettonationalprodukt,
              NNP.
            </item>
          </list>
        </div>
        <div xml:id="i-78ZJPQAhwaJv3ZznfYDfAx" type="motContent">
          <head xml:id="i-7rMvcGrhy6cNiKcis3VBBQ" type="h1">
            Motivering
          </head>
          <p xml:id="i-NeTHEWGFHJRf9AKshZes9L">
            Ekonomisk tillväxt i form av tillväxt i BNP är ett viktigt, men
            i mina ögon ofullständigt, sätt att mäta välfärd. BNI- och BNP-begreppen
            som instrument för att beskriva ett lands välstånd är inte helt
            okontroversiellt utan kritiserat från många håll. Begreppen anses
            för strikt avgränsa levnadsstandarden i ett land till monetära
            termer när man använder summan av alla varor och tjänster som
            producerats under ett år och den summan slås ut per innevånare
            i landet.
          </p>
          <p xml:id="i-DyhaxEXAWUQpsWKxMbEUNJ">
            I BNP-begreppet kan värdet av produktionen följas från ett år
            till ett annat, men det säger ytterst lite om ett lands välfärd
            i dess djupare och därmed egentliga innebörd.
          </p>
          <p xml:id="i-Bim3NMAzepvPKAZTsvyqpB">
            Det finns i dag ett tiotal länderjämförande välfärdsindex som
            fått större spridning och som publiceras av bl.a. FN och av olika
            forskningsinstitut och universitet världen runt. Ett grovt mått
            på ett lands välfärd är Human Development Index (HDI) som tagits
            fram av FN:s biståndsorgan, UNDP. HDI publiceras varje år och
            grundar sig på sammansatt statistik över bl.a. förväntad livslängd,
            BNP per capita och utbildningsnivå. De länder som har högst välfärd
            befinner sig även i det övre skiktet när det gäller BNP per invånare.
            Sverige placerar sig högt när det gäller förväntad livslängd och
            utbildning, men har lägst BNP per invånare av de tio länder som
            toppar välfärdsligan. Även SCB har publicerat internationella
            välfärdsindex vid några tillfällen. Sverige bör eftersträva att
            ett bredare mått på välfärdsutveckling används parallellt med
            BNP-begreppet. Därför bör vi själva göra detta i officiella sammanhang.
            Ett sådant instrument bör bygga på att mäta ekonomisk tillväxt
            i förhållande till resursförbrukningen.
          </p>
          <p xml:id="i-XkFYdu4sC3S3RFGAwyX7Qz">
            En grön nettonationalprodukt, NNP, skulle belysa Sveriges långsiktiga
            hållbara utveckling utifrån ett socialt, ekonomiskt och miljömässigt
            perspektiv.
          </p>
          <p xml:id="i-AzWbEQvijqhZ87EPAsd5cE">
            Möjligheten att mäta grön NNP, där man tar ställning till huruvida
            varorna och tjänsterna som producerats är mer eller mindre bra
            eller dåliga ur ett miljöperspektiv, vinner mark. Mycket teori
            finns etablerad på området för hur en miljöjusterad nettonationalprodukt
            tas fram en NNP där man tagit hänsyn till löpande miljöskador,
            resursutnyttjande, råvaruuttag samt förslitningar i naturkapitalet.
            Att därifrån utveckla ett empiriskt grönt NNP-mått har emellertid
            visat sig svårt.
          </p>
          <p xml:id="i-MVrv3W1h5tF3mCYJtpiZg8">
            Att fånga begreppet i monetära miljöräkenskaper har sina svårigheter
            till följd av de många olika, ibland svårvärderade, variablerna
            och komponenterna samt deras inre samspel. Den förändring kvantitativt
            och kvalitativt som en miljöskada eller förlorat naturkapital
            innebär, måste kunna fastställas i naturvetenskapliga data. Detta
            är möjligt att kvantifiera till värden vid händelser som exempelvis
            korrosionsskador, växande gröda eller skadad fisk. Däremot är
            det betydligt svårare när människors hälsa försämras, arter utrotas
            eller i fråga om allemansrättens påverkan på naturkapitalet. Med
            betalningsviljestudier undersöks hur mycket respondenter är villiga
            att betala för att en aspekt av miljön inte ska försämras. Den
            prissättning på naturvärden som framkommer ur dessa studier kan
            sedan användas representativt för hela landet. Bedömningen enligt
            Konjunkturinstitutet är att studierna är otillräckliga som underlag
            då varje miljöskada eller naturkapital i fara måste studeras för
            att sedan aggregeras nationellt och justera NNP.
          </p>
          <p xml:id="i-KQAM8yFyJcTAaEioUaNETa">
            En statlig utredning som gjordes 1991, Räkna med miljön!, ligger
            till grund för dagens möjligheter att kvantifiera miljödata. Även
            om denna utrednings slutsatser har utvecklats och lagt grund för
            flera statistiska metoder där samband mellan ekonomi och miljö
            mäts, behöver en ny metod tas fram för att nå målet att introducera
            ett nationellt mått på ett lands välstånd med hänsyn till miljövärden.
            Regeringen behöver därför på nytt göra en ansats genom att utreda
            hur ett grönt NNP kan tas fram.
          </p>
        </div>
        <div xml:id="i-StRkHESe6XozWaNWwPGQ4T" type="signatureBlock">
          <list xml:id="i-DjAkhRyLCsC5JroWVxnjFq">
            <item xml:id="i-5cGZWmpdrLgKV9LY3Lcbb6" who="i-QYUn9LH1BFyUaLeMaR5S5h" type="signature">
              Otto von Arnold (KD)
            </item>
          </list>
        </div>
      </div>
    </body>
  </text>
</TEI>
