<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969-höst-fk--01130">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969_höst_fk__1130/mot_1969_höst_fk__1130-001.pdf"/>
      <fw xml:id="i-V7cgwZqBxVR9T89m53ibkj">
        8 Motion i Första kammaren, nr 1130 år 1969
      </fw>
      <div xml:id="i-BHnSWfmJWhP5EceuSf5WEr" type="motHeader">
        <div xml:id="i-Xk4tpfkeck2ujBqHFfyUAs" type="motTitle"/>
        <div xml:id="i-Y4AHEkufCmvuvsqoJibP9s" type="motSubmissionInfo"/>
      </div>
      <div xml:id="i-PQHMewLagVecCnzVmKuFvp" type="motBody">
        <div xml:id="i-2QtCpgP4bN2GLPVERLa85k">
          <p xml:id="i-KRSQeGbVQtWQQ9pXJ5Ue7s">
            Nr 1130
          </p>
          <p xml:id="i-XT5VXvHJhw5zgJKvfZHjJx" type="titleString">
            Av herrar Dahlén och Bengtson, i anledning av Kungl. Maj:ts proposition
            nr 164, angående godkännande av fördrag om förhindrande av spridning
            av kärnvapen.
          </p>
          <p xml:id="i-3BhchiaKtwd628MncKymnG">
            Nedrustningssträvandena efter andra världskriget har inte lett
            till några stora resultat, i varje fall inte sett mot bakgrunden
            av de förhopp- ningar människor i många länder haft. Staternas
            samlade militära kapa- citet är nu väsentligt större än i slutet
            av 1940-talet. Förstörelsemedlens verkan är mångdubbelt kraftigare.
            De unga folken har i stor omfattning skaffat sig egen militär
            utrustning. Till detta bör läggas att antalet oros- härdar inte
            visar någon tendens att minska. Nedrustningsförhandlingarna i
            FN och i nedrustningskonferensen i Ge- n&amp;ve har inte lett
            till någon verklig nedrustning. På enstaka områden kan man hoppas
            att det kommer att visa sig att det varit möjligt att hejda en
            annars sannolik upprustning. I och för sig är detta en framgång
            som bör hälsas med glädje. Bakom de uppnådda resultaten ligger
            en blandning av motiv. Ständigt mer tekniskt utvecklade och fler
            vapen kräver ekonomiska uppoffringar, som man inom vissa statsledningar
            inte bedömer det som möjligt att klara av. Medborgarna har önskat
            en för dem fördelaktigare fördelning av na- tionalinkomsten än
            som skulle bli följden av en sådan upprustning. Bland många regeringar
            och parlament finns också en uppenbar vilja att med- vetet slå
            in på vägen till nedrustning. För kärnvapenmakterna har ett bi-
            dragande motiv varit att ha kvar sitt kärnvapenmonopol, och ett
            förbud mot spridning av kärnvapen till fler länder har legat i
            deras intresse. Beträffande försöken att hindra spridning av kärnvapen
            finns också en annan väsentlig anledning. Mot kärnvapen har sedan
            åtskilliga år en väldig kampanj drivits. I den har deltagit politiker,
            vetenskapsmän och många militärer. Internationella organisationer
            såsom Kyrkornas världs- råd och dess Kommission för internationella
            frågor, FN-föreningar och skilda fredsrörelser har också deltagit.
            Den utbredda folkopinion som härmed skapats har inte lämnat FN:s
            medlemsstater oberörda, vilket vi- sar den folkliga opinionens
            betydelse på detta område. I detta sammanhang finns det anledning
            att beklaga att Folkrepubliken Kina och Frankrike inte anslutit
            sig till Moskvaavtalet om begränsat provstopp för kärnvapenut-
            veckling. Förslaget i proposition nr 164 att riksdagen skall godkänna
            fördraget
          </p>
          <pb facs="riksdagen-motions-pdf/data/1969/mot_1969_höst_fk__1130/mot_1969_höst_fk__1130-002.pdf"/>
          <fw xml:id="i-2y8RxivDqJVPpo9J1CcSx5">
            Motion i Första kammaren, nr 1130 år 1969 9
          </fw>
          <p xml:id="i-JF2mrsLCRr4aZiLQs2xVhD">
            om förhindrande av spridning av kärnvapen bör ses mot den bakgrund
            som ovan endast kunnat kort antydas. Fördraget är ingen nedrustningsåtgärd.
            Det innebär endast löften av de länder som ratificerar fördraget
            att i den mån de redan inte har kärnvapen uraktlåta att tillverka
            eller skaffa sig så- dana. Åtgärden är i och för sig välkommen
            men är från många synpunkter otillfredsställande. Det är icke-kärnvapenstaterna
            som ålägger sig en för- pliktelse medan kärnvapenstaterna inte
            gör någon verklig motprestation. Trots detta bör riksdagen godkänna
            fördraget. För tillfället kan man inte uppnå mera. Detta konstaterande
            får inte uppfattas som ett uppgivande av kraven på verkliga nedrustningsåtgärder.
            Regeringen har i propositionen också framhållit denna synpunkt.
            Utan att hysa några överdrivna förhoppningar om betydelsen av
            ett särskilt uttalande av den svenska riksdagen vill vi ändå föreslå
            att riks- dagen understryker den i vårt land allmänt omfattade
            meningen om önsk- värdheten, ja, nödvändigheten av internationellt
            bindande och kontroller- bara överenskommelser om verklig nedrustning.
            På detta sätt kan vi kan- ske ge ett litet bidrag till skapande
            av den opinion som är en förutsättning för reella resultat. Vi
            vill ange några områden där det enligt vår mening är angeläget
            att riksdagen uttalar att framsteg måste eftersträvas. Inom kärnvapenområdet
            bör man söka uppnå att överenskommelser om partiellt provstopp
            och spridningsförbud kompletteras med totalt prov- stopp och frysning
            av produktionen av klyvbart material till vapen. Vidare bör eftersträvas
            stopp för produktion av kärnvapen samt inriktning på minskning
            och slutligt förstörande av sådana vapenlager. Beträffande konventionella
            stridsmedel är det angeläget att tekniska metoder utvecklas, som
            skulle kunna registrera om de önskvärda överens- kommelserna om
            begränsning av dessa vapen efterlevs. Varje slag av militära vapeninstallationer
            på havsbotten måste förbju- das med undantag för anordningar för
            upptäckande av anfall och därmed jämförbara anläggningar. FN-rapporten
            om kemiska och bakteriologiska (biologiska) stridsmedel visar
            ånyo på nödvändigheten av förbud mot spridning, utveckling och
            produktion av sådana vapen. Tillbakadragande av utomlands stationerade
            trupper och avveckling av utländska baser skulle, om det sker
            med bevarande av militär balans, vara verksamma medel att minska
            spänningen i världen. Utan att göra anspråk på att vara en fullständig
            förteckning över önsk- värda åtgärder på nedrustningsområdet torde
            det anförda vara en sam- manfattning av dei detta sammanhang mest
            diskuterade och önskvärda åtgärderna. Vi föreslår därför att utskottets
            utlåtande ges en sådan ut-
          </p>
          <pb facs="riksdagen-motions-pdf/data/1969/mot_1969_höst_fk__1130/mot_1969_höst_fk__1130-003.pdf"/>
          <fw xml:id="i-7yBZdKWUJi6yA2nX4bPXjV">
            10 Motion i Första kammaren, nr 1130 år 1969
          </fw>
          <p xml:id="i-Rf53SgyVnZRT8x42i1KBXd">
            formning att riksdagen i och med dess godkännande uttalar sig
            till förmån för angelägenheten av vidgade internationella överenskommelser
            om ned- rustning. Vi hemställer, att riksdagen godkänner fördraget
            om förhindrande av spridning av kärnvapen samt att riksdagen i
            anslutning till vad som i motionen säges uttalar sig för angelägenheten
            av internationella överens- kommelser om reella nedrustningsåtgärder.
          </p>
          <p xml:id="i-UxiWcZV7qBjknJHXZoucJn" type="date">
            Stockholm den 2 december 1969
          </p>
          <div xml:id="i-PgTWSC795jVk7VuQrgeDHb" type="signatureBlock">
            <list xml:id="i-NN9aYdnrKsuvvo94CfE1Hh">
              <item xml:id="i-SMEiQMsX59t24ZD8e6a4Jf" who="i-DYgzAT37kBVShgAsK7YzHQ" type="signature">
                Olle Dahlén (fp)
              </item>
              <item xml:id="i-8HGJhGHgWBZT3icNd5enFr" who="i-XxxhK5cXr2wqWtUSsWnphS" type="signature">
                Torsten Bengtson (cp)
              </item>
            </list>
          </div>
        </div>
      </div>
    </body>
  </text>
</TEI>
