<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__695/mot_1965__fk__695-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 695 år 1965 9
          </p>
          <p>
            Nr 6935
          </p>
          <p>
            Av fru Olsson och herr Carlsson, Eric, i anledning av Kungl.
            Maj:ts proposition nr 70, angående blind- och dövskolvä- sendets
            organisation m. m.
          </p>
          <p>
            (Lika lydande med motion nr 820 i Andra kammaren)
          </p>
          <p>
            I proposition nr 70 föreslås ett successivt införande av obligatorisk
            grundskola för barn som är blinda, döva, hörsel- eller talskadade
            med bör- jan av läsåret 1965/66 i årskurserna 1—5. I samband därmed
            föreslås en viss upprustning av såväl lokaler som hjälpmedelsbestånd
            i blind- och döv- skolorna. Vissa byggnadsfrågor, frågan om lärarutbildningens
            utformning liksom utformningen av viss pedagogisk forskningsverksamhet
            kommer dock att aktualiseras i annat sammanhang. Det är enligt
            vår mening angeläget att de barn och ungdomar det här gäl- ler
            får del av det reformarbete som pågår inom skolväsendet i övrigt.
            Vi vill därför helt ansluta oss till de synpunkter departementschefen
            anför be- träffande reformens målsättning. Från åtskilliga håll
            har emellertid ut- tryckts farhågor för att reformen, så som den
            hittills handlagts, skulle kunna äventyras på grund av att tillräckliga
            resurser, t. ex. i fråga om per- sonal och lokaler, inte finns
            till hands eller hinner att framskapas i den takt reformen förutsätter.
            Såsom ovan anförts separatbehandlas vissa frå- gor av denna karaktär,
            varefter kompletterande reformer efter hand avses bli genomförda.
            Vi förutsätter att detta kompletterande reformarbete kom- mer
            att bedrivas med den skyndsamhet situationen kräver. På ett par
            punkter synes dock utredningens arbete av olika anledningar inte
            utgöra tillräckligt underlag för en reform av — enligt vår mening
            — tillräcklig omfattning. Vad denna reform gäller, är inte endast
            att med bästa möjliga pedagogiska medel tillägna dessa ungdomar
            en utbildning, som motsvarar den andra ungdomar får i ordinarie
            grundskola. Detta är i och för sig ett stort problem, som sannolikt
            kommer att kräva betydande insatser, t. ex. i form av pedagogiskt
            utvecklingsarbete, utbildning och fort- bildning av lärare och
            annan personal m. m. Lika väsentligt är emellertid att dessa ungdomar
            under sin utbildning, vilken av naturliga skäl huvud- sakligen
            måste ske i internatform, får en så hemliknande miljö som möjligt
            under den del av året som skolan är ”deras hem”. På grund av bristande
            resurser har döv- och blindskolorna redan nu mycket svårt att
            hålla en ac- ceptabel standard i detta avseende. Även de blinda
            och döva barnen har en självklar rätt att — trots det kollektiva
            livet i internat — vara självstän- diga individer och få en så
            individuell personlighetsutveckling som möjligt. För detta behövs
            i långt större utsträckning än vad som f. n. är fallet till- gång
            till psykologisk expertis vid skolorna.
          </p>
          <pb facs="riksdagen-motions-pdf/data/1965/mot_1965__fk__695/mot_1965__fk__695-002.pdf"/>
          <p>
            10 Motioner i Första kammaren, nr 695 år 1965
          </p>
          <p>
            Detta problem gäller ofta mycket obetydliga saker, t. ex. möjligheter
            för flickorna att bära egna eller individuellt valda kläder, möjligheterna
            att i internatet få den personliga individuella kontakt med en
            vuxen som andra barn får i hemmet o.s.v. Detta är därför inte
            en fråga om enbart ekono- miska resurser utan i vid mening en
            fråga om vilken utformning och organi- sation skolorna som helhet
            skall ges. Vi delar t. ex. inte utredningens upp- fattning om
            möjligheterna att i nuvarande lokaler, t. ex. på Tomteboda, kunna
            ordna en internatsskolemiljö av den typ vi vill ge dessa barn.
            Hu- vudbyggnaden är byggd under 1800-talet och representerar som
            skolmiljö definitivt ett förgånget stadium. Vi tror inte att man
            i sådana lokaler över huvud taget kan ordna en god hem- och skolmiljö.
            Lovvärda ansatser har i andra sammanhang gjorts i fråga om att
            ut- veckla en ”naturlig” hemliknande internatmiljö, t. ex. i fråga
            om återan- passning av missanpassade barn och ungdomar. Även om
            det här gäller barn med helt andra handikapp tror vi att grundprinciperna
            för ordnandet av en sådan i långa stycken kan vara gemensamma.
            För att denna reform inte skall skall bli en reform bara på papperet
            eller en halv reform (bara pedagogisk) tror vi att en mer helhetsbetonad
            miljösyn på problemet att ge dessa barn en i alla avseenden god
            start i livet är nödvändig. I detta pro- blemkomplex får t. ex.
            inte de pedagogiska utvecklingsfrågorna ses isole- rade från lösningen
            av byggnadsfrågor eller frågan om fritidsverksamhe- ten i och
            omkring internatet. De är alla delar av ett större, sammanhängan-
            de problemkomplex. Vissa akuta brister på alla dessa områden måste
            avhjälpas omedelbart för att reformens första etapp skall kunna
            genomföras. För en mer lång- siktig lösning av problemen behövs
            dock mera djupgående utredningar, i vilka experter från alla berörda
            områden bör vara representerade. Med hänsyn till bl. a. det åldriga
            byggnadsbeståndet vid flera av de berörda skolorna vill vi bl.
            a. starkt ifrågasätta om det inte vore bättre att från grunden
            bygga upp helt nya institutioner i stället för att, som nu tydligen
            avses, bygga om de gamla. Vad gäller Tomteboda lär f. ö. — i form
            av ett examensarbete — finnas ett förslag till en helt ny skola.
            Det utrednings- arbete varom här är fråga torde enligt vår uppfattning
            utan olägenhet kun- na bedrivas av för döv- och blindskolorna
            separata arbetsgrupper, om detta t. ex. av tidsskäl befinnes fördelaktigt.
            Med stöd av vad ovan anförts hemställes, att riksdagen vid sin
            behandling av proposition nr 70 måtte besluta att i skrivelse
            till Kungl. Maj:t hemställa om en skyndsam utredning av blind-
            och dövskolornas peda- gogiska och miljömässiga utformning i enlighet
            med vad i motionen anförts.
          </p>
          <p>
            Stockholm den 6 april 1965
          </p>
          <p>
            Elvy Olsson Eric Carlsson
          </p>
        </div>
      </div>
    </body>
  </text>
</TEI>
