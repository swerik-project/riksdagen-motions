<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00490">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__490/mot_1964__ak__490-001.pdf"/>
      <fw xml:id="i-PFtTUM5ypp9xWW1rCMXny1">
        Motioner i Andra kammaren, nr 490 år 1964 13
      </fw>
      <div xml:id="i-XZDtsmq9RNLxqb2cZretkQ" type="motHeader">
        <div xml:id="i-VMQM2neYJzKUkpYmJjgbXZ" type="motTitle"/>
        <div xml:id="i-FwNJBUPoS8Akqod1DqTYy1" type="motSubmissionInfo"/>
      </div>
      <div xml:id="i-BNQk1g7GwhiaCEZf8ncYei" type="motBody">
        <div xml:id="i-QVDBKeKVLQFSh9zQUamMSb">
          <p xml:id="i-34QRK46mqkQHHQPLBvum7s">
            Nr 490
          </p>
          <p xml:id="i-7YFarGnNcR1a8ir3aNx3LL">
            Av herrar Ståhl och Wedén, angående statens stöd till ungdoms-
          </p>
          <p xml:id="i-QNS2WpgFm2BHx6bKjRHk6F">
            organisationerna.
          </p>
          <p xml:id="i-BXi2hPBAYerATP9itqAP3G">
            I statsverkspropositionen, bil. 10, Ecklesiastikdepartementet,
            punkt 70, föreslår föredragande departementschefen en uppräkning
            av anslaget för »bidrag till ungdomsorganisationernas centrala
            verksamhet» från 771 000 kr. för nu löpande budgetår till 2 961
            000 kr. för nästa. Bakomliggande be- räkningar innebär inte endast
            höjning av nu utgående anslag utan även i olika avseenden vidgade
            grunder för bidragsgivningen, förslag som helt eller i väsentliga
            delar framförts i 1962 års ungdomsutrednings i november 1963 avlämnade
            betänkande. Dessa förbättringar av det allmännas stöd för en aktiviserad
            ungdoms- vård framstår för oss mot bakgrunden av de allt svårare
            bekymmer som ungdomsfrågorna i vår tid synes vålla såsom i hög
            grad behjärtansvärda. Det är nödvändigt att även staten genom
            energiska insatser söker avhjälpa dessa bekymmer, som annars till
            oproportionerligt stor del skulle falla på landsting och kommuner.
            Ingen ansvarskännande opinion torde nämligen i nuvarande situation
            kunna ställa sig passiv till dessa ansträngningar och anse att
            ingenting bör göras. Vi ansluter oss alltså helhjärtat till den
            ökade insats för utvidgad ungdomsverksambhet i ideell riktning,
            som denna anslagsökning är ett uttryck för. Vad som däremot ur
            principiella synpunkter förtjänar grundligare över- vägande än
            vad utredningen presterat är förslag om direkta statsbidrag även
            till de politiska ungdomsförbundens politiska propagandaverksamhet.
            F. n. erhåller dessa enligt gällande riksdagsbeslut ekonomiskt
            stöd via de i anslutning till de olika partierna arbetande studieförbunden
            till sin icke direkt politiska verksamhet. Utredningen föreslår
            en ändring härvidlag genom direkta bidrag till deras verksamhet
            i dess helhet. Det är enligt vår mening uppenbart, att en slussning
            av bidrag via ett politiskt mer fristående studieförbund jämte
            de allmänna bestämmelser som förknippas med bidragen innebär en
            betydande garanti för att de icke användes för politisk propagandaverksamhet.
            Därtill kommer emellertid invändningar mot en ändring av mera
            principiell natur. Det finns nämligen en risk att bidragsgivningen
            kan leda till olämplig kontroll över de orga- nisationer som kommer
            i åtnjutande av bidragen. Riskerna för sådana kon- sekvenser är
            kanske inte så stora, när det gäller organisationer av allmänt
            ideell, kulturell eller sportslig natur. Helt annorlunda måste
            bedömningen
          </p>
          <pb facs="riksdagen-motions-pdf/data/1964/mot_1964__ak__490/mot_1964__ak__490-002.pdf"/>
          <fw xml:id="i-HmVSuTGZ9qfFYbs395CvSw">
            14 Motioner i Andra kammaren, nr 490 år 1964
          </fw>
          <p xml:id="i-Kv46611eiayMfZAMPVR5MH">
            av sådana risker bli när det gäller organisationer med politiska
            uppgifter. Här snuddar man vid något av det mest ömtåliga i utvecklingen
            inom fria demokratiska stater. Vad som i dag i detta avseende
            för många kan te sig som i det närmaste riskfritt, kan om inte
            i morgon så i övermorgon bli en direkt fara. Utöver denna invändning
            bör påpekas det för många medborgare direkt stötande i att det
            allmänna direkt skall subventionera inte endast allmän demokratisk
            fostran och skolning beträffande samhällslivets förhållanden —
            en uppgift som alla med glädje torde godta såsom enbart positiv
            — utan även partipolitisk agitation och propaganda. Stöd för det
            senare slaget av verksamhet kan inledas i små och till synes ofarliga
            former. En vacker dag kan det ha växt ut till ett innehåll och
            en bredd som kan te sig ur demo- kratisk synpunkt oacceptabel
            statspropaganda via statsstödda politiska organ. Beträffande reglerna
            i övrigt för bidragsgivningen anser vi, att grundbi- dragen bör
            utgå med 25 000 kr. i stället för av Kungl. Maj:t föreslagna 20
            000 kr. och att de rörliga bidragen skall minskas på så sätt att
            det av Kungl. Maj:t äskade totalbeloppet innehålles. Med stöd
            av det anförda hemställes, att riksdagen vid behandlingen av statsverkspropositio-
            nen, bil. 10, punkt 70, måtte besluta a) att beloppet kr. 2 961
            000: — måtte utgå oavkortat och enligt föreslagna grunder, dock
            att grundbidraget bör fast- ställas till kr. 25 000: —, varvid
            Kungl. Maj:t må ändra reg- lerna för de rörliga bidragen så att
            det totala anslagsbelop- pet förblir oförändrat, b) att bidragen
            i den mån de avser politiska ungdomsor- ganisationer såsom hittills
            må administreras och utbetalas via anslutet studieförbund och
            avse endast sådan verksam- het inom de politiska ungdomsorganisationerna
            som enligt nuvarande grunder kan komma i fråga för bidrag, c)
            att det härigenom frigjorda beloppet skall enligt be- stämmelser
            som må utfärdas av Kungl. Maj:t förstärka an- slagen till studieförbunden.
          </p>
          <p type="date" id="i-TUbSpj47FvB74TKk8Kr2TX">
            Stockholm den 25 januari 1964
          </p>
          <p xml:id="i-4eUMJZC8KtRaWExDB8n2Yu" type="signatureBlock">
            Manne Ståhl Sven Wedén
          </p>
        </div>
      </div>
    </body>
  </text>
</TEI>
