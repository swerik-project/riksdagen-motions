<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00342">
  <teiHeader>
    <fileDesc>
      <titleStmt>
        <title>En mer företagsvänlig arbetsrätt som minskar utanförskapet</title>
        <author corresp="i-HUjSZiwF294s3waLDaSH8f i-Lkf5FvD1gchUCpgYWfTFLh">av Agneta Berliner och Camilla Lindberg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En mer företagsvänlig arbetsrätt som minskar utanförskapet</title>
          <idno type="rdwebb">GV02A342</idno>
          <rs type="number">A342</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A342/text</ref>
          <ref type="dokument_url_html">http://data.riksdagen.se/dokument/GV02A342</ref>
          <ref type="dokumentstatus_url_xml">http://data.riksdagen.se/dokumentstatus/GV02A342</ref>
          <ref type="doc">http://data.riksdagen.se/fil/B7CAC96B-DB2A-4F7B-BEE0-AB00739FC2D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-Lkf5FvD1gchUCpgYWfTFLh</idno>
            <name>Camilla Lindberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U7grf8RWXS1MEPcyiF6LTJ" type="signed"/>
        <correspContext corresp="i-U7grf8RWXS1MEPcyiF6LTJ">
          <note type="signatory" corresp="i-HUjSZiwF294s3waLDaSH8f"/>
          <note type="signatory" corresp="i-Lkf5FvD1gchUCpgYWfTFLh"/>
        </correspContext>
        <correspAction xml:id="i-CVMcpWDXQ7cnA8tBEpS8Bm" type="referral">
          <date when="2007-10-16"/>
        </correspAction>
        <correspAction xml:id="i-NMbRW3jyunsWHGxdpMUu2h" type="dismissal">
          <date when="2007-10-16"/>
        </correspAction>
        <correspAction xml:id="i-QTQkr7UHoLc8NkMQsRkrDP" type="numbering">
          <date when="2007-10-05"/>
        </correspAction>
        <correspAction xml:id="i-3mGvC94NydVnEKhbxZu7Vo" type="submission">
          <date when="2007-10-04"/>
        </correspAction>
        <correspAction xml:id="i-AS95TiAGaq2fyC4YMfqYFG" type="transfer">
          <date when="2007-10-03"/>
        </correspAction>
        <correspAction xml:id="i-5jCz2HRcCoTerFnrccmCH2" type="assigned"/>
        <correspContext corresp="i-5jCz2HRcCoTerFnrccmCH2">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GDbUc16S7sdvNjFmonWcNn" type="motBody">
        <div xml:id="i-9ipQLKjxBXc8JsqyQvV9C7" type="motProposal" subtype="förslag">
          <head xml:id="i-7XXbtpzGSi4EUA6kWGoUXS">
            Förslag till riksdagsbeslut
          </head>
          <p xml:id="i-Pv3o7RkByAYCCFpY1Z7Zk5">
            Riksdagen tillkännager för regeringen som sin mening vad som
            anförs i motionen om att utreda och ta fram ett övergripande förslag
            på en moderniserad arbetsrätt.
          </p>
        </div>
        <div xml:id="i-JroZ3aqxJizhvWy7aN3E27" type="motContent">
          <head xml:id="i-eybTa8oXisawPmSjVk2GK" type="h1">
            Motivering
          </head>
          <p xml:id="i-6VRG9ePDJxYD3mWEHZgp1g">
            Det är nödvändigt att Sverige på många områden gör förändringar
            i samhällssystemen så att dessa underlättar och stimulerar företagandet.
            Det är små och medelstora företag som i hög grad kommer att stå
            för ökningen av arbetstillfällen och tillväxt i Sverige i framtiden.
            Alla politiska partier talar om att småföretagandet måste stimuleras.
            Då är det viktigt att ifrågasätta dagens arbetsrätt som är utformad
            utifrån stora företag och fackföreningar och långvariga anställningar
            som försörjningsmöjlighet. Så ser inte framtidens Sverige ut.
            Det är därför också viktigt att våga göra de strukturella översyner
            och förändringar som behövs för att gynna företagandet.
          </p>
          <p xml:id="i-96LotL7Ekzap8SoKFx69Y5">
            Lagen om anställningsskydd (LAS) utgår från 1970-talets arbetsliv.
            Då antogs den typiska arbetsgivaren vara ett stort företag som
            tillhandahöll en fast anställning livet ut. Idag är verkligheten
            annorlunda. Vi har ett tjänstesamhälle med alltfler små och medelstora
            företag. Det är flexibla och konkurrenskraftiga företag på en
            rörlig arbetsmarknad som ger enskilda människor de bästa förutsättningarna
            för arbetstrygghet.
          </p>
          <p xml:id="i-EJoJeeDTGdC8atiXUQVou6">
            De tillfälliga anställningarna på arbetsmarknaden har blivit
            fler de senaste tio åren. Turordningsreglerna i LAS gynnar främst
            dem som arbetar kontinuerligt och samlar på sig många anställningsår
            hos samma arbetsgivare. Och turordningsreglerna innebär att tillfälligt
            anställda är de som sägs upp först. Detta missgynnar i hög grad
            kvinnor som saknar fast anställning samt anställda i de kvinnodominerade
            branscher som präglas av vikariat och andra tillfälliga anställningar.
          </p>
          <p xml:id="i-3oozdjH4dJFKumszq1v5wY">
            LAS reser även hinder mot ungdomar, kvinnor och invandrare som
            försöker komma in på arbetsmarknaden; när det är svårt att säga
            upp medarbetare blir företagen naturligtvis försiktiga med nyrekryteringar.
            På så vis motverkar LAS att de som står utanför arbetsmarknaden
            får ett fast jobb. Trösklarna för att komma in på arbetsmarknaden
            behöver sänkas genom att regelverket görs mindre diskriminerande
            för dem med svag anknytning till arbetsmarknaden. Anställningsbesluten
            bör göras enklare genom turordningsregler som medger större flexibilitet
            för alla företag i besluten om vilka medarbetare som behövs i
            företaget.
          </p>
          <p xml:id="i-69x3a1f3h8SgKG17Yq2JW6">
            LAS försvårar även rörligheten på arbetsmarknaden. Många drar
            sig för att lämna ett arbete där de varit länge, trots att de
            kanske vill byta arbete eller arbetsplats. Sjukskrivna tvekar
            ibland att byta till ett från medicinsk synpunkt bättre arbete
            hos en annan arbetsgivare. Då hamnar de först i turordningskön
            om det skulle bli uppsägningar på den nya arbetsplatsen. Regler
            som håller kvar människor på en arbetsplats där de egentligen
            inte vill vara borde inte ligga i någons intresse det bidrar till
            sjukskrivningar och vantrivsel.
          </p>
          <p xml:id="i-71moTkSVi5JbpobKbxBzeo">
            Dagens turordningsregler i LAS förhindrar även småföretagare
            från att i kärva tider sätta samman det medarbetarteam som bäst
            tillgodoser kundernas och marknadens krav. Företag tvingas låta
            värdefull kompetens gå, och man är förhindrad att göra företaget
            så konkurrenskraftigt som någonsin möjligt. Detta kan givetvis
            äventyra hela företagets existens och samtliga medarbetares försörjningsmöjlighet.
          </p>
          <p xml:id="i-TfxaFVoWH9ux8ido3A3bE4">
            Stora företag kan idag genom förhandlingar med berörda fackföreningar
            förhandla bort turordningsreglerna i LAS. I LAS turordningsregler
            görs idag även undantag för två personer i företag med mindre
            än tio anställda. Reglerna behöver dock göras mer generella och
            flexibla så att alla företag får större möjlighet att påverka
            vilka medarbetare som bäst behövs i företaget. Samtidigt som skyddet
            för anställda mot godtycklig behandling är fortsatt tydligt saklig
            grund för uppsägning ska även fortsättningsvis vara ett krav.
          </p>
          <p xml:id="i-TPepAcDTvrREUmePHNvaD7">
            Avtal ska ingås fritt mellan människor och företag. Så är det
            inte idag på den svenska arbetsmarknaden. Avtal ska bara vara
            bindande för de parter som slutit dem. Så är det inte heller idag
            på den svenska arbetsmarknaden. Företag som ingått kollektivavtal
            för att uppnå fördelen med fredsplikt ska inte kunna hotas med
            eller utsättas för strids- eller sympatiåtgärd. Företag som har
            lika villkor för sina anställda än kollektivavtalet ska inte kunna
            försätts i blockad med enda motivering att kollektivavtal saknas.
            Inte heller bör avtal med fackförbund vara ett krav vid offentlig
            upphandling då utestängs många små företag från offentliga kontrakt.
          </p>
          <p xml:id="i-TEk9Hhk5G6rXTzMLmF5MWr">
            En stridsåtgärd måste vara rimlig i förhållande till sitt syfte
            och de skador som åsamkas företagen och tredje man. En stridsåtgärd
            som inte kostar den egna organisationen så mycket men som slår
            hårt mot motparten och tredje man är inte av gagn för samhället.
            Därför bör det i svensk arbetsrätt finnas en proportionalitetsregel
            som begränsar rätten för strids- och sympatiåtgärder.
          </p>
          <p xml:id="i-WTA46FJTUHcBYLKf3oEBqm">
            Vi behöver en arbetsrätt som leder till att varje anställningsbeslut,
            särskilt i små- och medelstora företag och mindre enheter i offentlig
            sektor, blir mindre riskfyllt så att fler anställningsbeslut tas
            och att fler människor anställs. Vi behöver en arbetsrätt där
            människor med invandrarbakgrund, kvinnor och ungdomar lättare
            kommer in och får en fast fot på arbetsmarknaden. Vi be­höver
            en arbetsrätt som underlättar framför allt för små och medelstora
            företag att lättare anpassa sig till ny teknik och efterfrågan
            på marknaden. Det behövs en modernisering av den svenska arbetsrätten
            inte minst eftersom den är svår att överblicka för det mindre
            företaget.
          </p>
          <p xml:id="i-QuYAY3es7K2R66VrPJqJZX">
            Det behövs en utredning som gör en översyn av hela den svenska
            arbetsrätten med syfte att göra den mer småföretagaranpassad och
            med särskild hänsyn till det som anförts ovan
          </p>
          <list xml:id="i-4UWBS7CjghGNhLMez1jGrE" style="ul">
            <item xml:id="i-FMEnuA1d39M5iEPHVS3sjx">
              angående proportionerliga stridsåtgärder,
            </item>
            <item xml:id="i-EZ5Tx2aZytQMLnwa68pkAH">
              att fredsplikten respekteras,
            </item>
            <item xml:id="i-LTkCZTSnCZR2mXA7Qb5t95">
              att avtalsfrihet ska gälla för företagare samt
            </item>
            <item xml:id="i-NyR1FSVUsmVY7u4ivKyFJa">
              att turordningsreglerna i lagen om anställningsskydd ska medge
              större flexibilitet i besluten om vilka medarbetare som behövs
              i företaget.
            </item>
          </list>
          <p xml:id="i-B554jSvWws5TKHVAhFvdof">
            Det ska vara en utredning som har ett brett perspektiv och en
            bred representation inte enbart från parter som gynnas av dagens
            arbetsrätt utan även från grupper som idag står långt från arbetsmarknaden
            och från företagare och före detta företagare som haft svårt att
            marknadsanpassa sina företag på grund av dagens arbetsrätt.
          </p>
          <p xml:id="i-WQyG6rFFk9AvjAM5zPjt4f">
            Detta bör riksdagen ge regeringen till känna.
          </p>
        </div>
        <div xml:id="i-9efJHgzD1SkyFhe8zwufX4" type="signatureBlock">
          <list xml:id="i-XJGanBaLaSyBzcuD4swAWP">
            <item xml:id="i-2gCEaU6hXnjSHQdf2xjhw8" who="i-HUjSZiwF294s3waLDaSH8f" type="signature">
              Agneta Berliner (fp)
            </item>
            <item xml:id="i-Ad4KPew8b58CcaoAKPaZU4" who="i-Lkf5FvD1gchUCpgYWfTFLh" type="signature">
              Camilla Lindberg (fp)
            </item>
          </list>
        </div>
      </div>
    </body>
  </text>
</TEI>
