<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00006">
  <teiHeader>
    <fileDesc>
      <titleStmt>
        <title>med anledning av skr. 2008/09:11 Frihet från förtryck – skrivelse om Sveriges demokratibistånd</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2008/09:11 Frihet från förtryck – skrivelse om Sveriges demokratibistånd</title>
          <idno type="rdwebb">GW02U6</idno>
          <rs type="number">U6</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U6/text</ref>
          <ref type="dokument_url_html">http://data.riksdagen.se/dokument/GW02U6</ref>
          <ref type="dokumentstatus_url_xml">http://data.riksdagen.se/dokumentstatus/GW02U6</ref>
          <ref type="doc">http://data.riksdagen.se/fil/92C082F0-0B76-486B-8E07-54EC0F92C248</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LYgs6CxKoYV4fCQZqbNzzy</idno>
            <name>Ameer Sachet</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PHBuLQU7Ya1mPUiE7ZitGZ" type="basedOn"/>
        <correspContext corresp="i-PHBuLQU7Ya1mPUiE7ZitGZ">
          <ref>Regeringsskrivelse 2008/09:11</ref>
        </correspContext>
        <correspAction xml:id="i-zr2L5oFvwbk4RTLdDiZfQ" type="signed"/>
        <correspContext corresp="i-zr2L5oFvwbk4RTLdDiZfQ">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-LYgs6CxKoYV4fCQZqbNzzy"/>
        </correspContext>
        <correspAction xml:id="i-LArMTgxyRSTTuvBxutcUnw" type="referral">
          <date when="2008-10-17"/>
        </correspAction>
        <correspAction xml:id="i-KjRVWWb3d9PdNJEbjcfYWc" type="dismissal">
          <date when="2008-10-16"/>
        </correspAction>
        <correspAction xml:id="i-CZwCGjs7RZVMqf8yCCzL3C" type="dismissal">
          <date when="2008-10-16"/>
        </correspAction>
        <correspAction xml:id="i-JrpD78tR2aUyNasYZ99eKM" type="transfer">
          <date when="2008-10-15"/>
        </correspAction>
        <correspAction xml:id="i-QTxdta4SMPJfsgQhteDREG" type="submission">
          <date when="2008-10-15"/>
        </correspAction>
        <correspAction xml:id="i-VpHwSEUA8SjojtB5F9tp4b" type="assigned"/>
        <correspContext corresp="i-VpHwSEUA8SjojtB5F9tp4b">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MBtyQXPTG99Hue3pUvbjie">
            Förslag till riksdagsbeslut
          </head>
          <list style="ol">
            <item xml:id="i-HQFa9B7CxD7Nsg1yE3zRBT">
              Riksdagen tillkännager för regeringen som sin mening vad som
              anförs i motionen om demokratibistånd till Ryssland.
            </item>
            <item xml:id="i-BDGaxxCfPYx2jn6CqT2zGS">
              Riksdagen tillkännager för regeringen som sin mening vad som
              anförs i motionen om demokratibistånd i övrigt.
            </item>
          </list>
        </div>
        <div type="motContent">
          <head xml:id="i-HQHdeVv5SnSUs2USh6pToA" type="h1">
            Demokrati en förutsättning för utveckling
          </head>
          <p xml:id="i-UJcSQcyAv6AYCp7ugTwHmM">
            Som socialdemokrater tror vi inte på en förutbestämd utveckling.
            Vi vet att det är människor tillsammans som skapar framtiden genom
            målmedvetet politiskt arbete. Kampen har varit meningsfull och
            framgångsrik. Kolonialismen är historia, om än inte dess arv.
            Diktaturerna är på reträtt. Den s.k. Internetrevolutionen är en
            sann revolution i den meningen att människor är närmare varandra
            än någonsin förut. Ut från tidigare helt slutna diktaturer kommer
            dokumentation av övergrepp och protester i realtid ut på nätet.
            De massiva fredliga protesterna i Burma hösten 2007 utgör ett
            exempel på detta, likaså det senaste årens bilder som kommit ut
            från Palestina där övervåld från israeliska soldater dokumenterats
            via foton tagna med mobiltelefoner.
          </p>
          <p xml:id="i-TdsVkiF7aYM7Uq3yhxTBey">
            Människors politiska frihet har på senare år ökat i världen.
            Möjligheten att påverka samhället genom politiska beslut har därigenom
            förstärkts. Fler människor än någonsin tidigare lever i demokratier.
            Men vi ser också att den positiva trenden till viss del har avstannat
            eller till och med börjat gå baklänges. Demokratibegreppet och
            de mänskliga rättigheternas innehåll ifrågasätts allt oftare av
            auktoritära regimer och på kulturella eller religiösa grunder.
            Demokratins möjligheter skrämmer den som har skäl att frukta folkstyre
            och den som vill styra människors tankar.
          </p>
          <p xml:id="i-6CRuJ3P5jzU7q76ZkwBZbt">
            För socialdemokratin som internationell rörelse är globaliseringen
            en möjlighet att stärka våra grundvärderingar. Vi vill bidra till
            att bygga upp fungerande globala demokratiska krafter som motvikt
            till det globaliserade kapitalets makt. Vi vill öka människors
            möjligheter till deltagande och inflytande.
          </p>
          <p xml:id="i-TB6c3qhqw1VGjyq6gaQEG6">
            Vi ska protestera mot övergrepp och auktoritära regimer men också
            använda dialogen som medel för förändring. Sverige ska samarbeta
            med demokratiska likasinnade stater men också med tydlighet och
            utan undfallenhet samtala med auktoritära regimer. Vi socialdemokrater
            vill stärka arbetet för demokrati och mänskliga rättigheter inom
            ramen för Sveriges utvecklingsarbete och utrikespolitik. Slaget
            om demokratin är långt ifrån vunnet.
          </p>
          <head xml:id="i-YBpkQT6c5jyWeTFPgc6L3o" type="h1">
            Regeringens skrivelse
          </head>
          <p xml:id="i-JqQDoD1vLbnGGMN2pK6bj5">
            Regeringens skrivelse andas många goda avsikter men ger få konkreta
            besked om hur demokratibiståndet genom detta prioriteras, skärps
            eller ökas. Biståndsministern har själv i medierna medgett att
            en inriktning på demokratisering inte är något nytt.
          </p>
          <p xml:id="i-FkJLD1aXhiTh18yU1tXFfF">
            Stöd till förändringsaktörer, exempelvis förkämpar för mänskliga
            rättigheter, oppositionella krafter i diktaturer och journalister,
            är mycket bra. Såsom vi tidigare stött, eller stöder, befrielserörelser
            i Sydafrika och Zimbabwe ska Sverige fortsätta göra det i Kina,
            Vitryssland eller Kuba. Vi vill dock varna för att göra sådant
            känsligt stöd till massmediala händelser. En förutsättning för
            att lyckas är ofta just att det sker diskret.
          </p>
          <head xml:id="i-SFyHpFZ8wFkCFKH6M6k579" type="h1">
            Satsning på demokratibistånd
          </head>
          <p xml:id="i-FBM82cerv7NNrPMVstY5qj">
            Socialdemokraterna anser att de mänskliga politiska, ekonomiska,
            sociala och kulturella fri- och rättigheterna är universella,
            odelbara och individuella. Vi vill att Sverige ska arbeta för
            ett brett rättighetsperspektiv. Demokrati och mänskliga rättigheter
            är grundläggande i biståndet. Fattigdom handlar inte enbart om
            orimliga livsvillkor och hunger utan även om brist på inflytande
            och diskriminering. Socialdemokratiskt demokratibistånd, såväl
            bilateralt som multilateralt bistånd och EU-biståndet, handlar
            om att långsiktigt främja demokratisk utveckling och mänskliga
            rättigheter, stärka det civila samhället och bygga upp fungerande
            institutioner. Vi socialdemokrater vill ha en aktiv biståndspolitik
            för att främja demokrati och mänskliga rättigheter i biståndet.
            Stöd genom organisationer för att stärka partiväsendet i världen
            bör öka liksom arbetet för fackliga rättigheter, kvinnors organisering
            och stöd både till och genom folkrörelser.
          </p>
          <p xml:id="i-VDnibjzF1kvTjZvfYAXJuD">
            Den senaste tiden har organisationen av partistödet diskuterats.
            Det är fortsatt angeläget att partierna själva utser de partinära
            organisationer som har i uppgift att hantera partistödet. Denna
            ordning har fungerat bra och bör fortsätta.
          </p>
          <p xml:id="i-4FuPJqS5eMK8dPiRPAtN2R">
            Vi välkomnar att den borgerliga regeringen vill satsa på kampen
            för demokrati och mänskliga rättigheter i världen och fortsätta
            det viktiga arbete inom utvecklingssamarbetet som vi socialdemokrater
            alltid lagt stor vikt vid. Demokratibiståndet har, som regeringen
            nämner i sin skrivelse, hittills gett goda resultat. Den demokratisatsning
            regeringen gör i budgeten vill vi både förstärka och se till att
            den blir långsiktig.
          </p>
          <head xml:id="i-5TMvci3VBYT3joNJuBJhmB" type="h1">
            Demokratibistånd till Ryssland
          </head>
          <p xml:id="i-EfHAm59ZrT2nAT2vgdn9tk">
            Regeringen beslöt tidigare att snabbavveckla Sveriges stöd till
            utvecklingen i Ryssland, samtidigt som situationen i Ryssland
            var och är mer oroande än på länge. Det är rimligt att Sverige
            drar sig ur biståndsinsatser för rysk infrastruktur, men samtidigt
            är det viktigt att fortsatt stödja insatser som främjar öppenhet
            och demokratisk utveckling. Ryssland behöver dialog, samarbete
            och stöd till en positiv utveckling. I riksdagen sade utrikesministern
            den 2 september 2008 angående en fråga om regeringen ämnade återinföra
            demokratistöd till Ryssland att ett sådant stöd kommer att finnas.
            Dessvärre har det trots utrikesministerns löften inte gått att
            utläsa någon ökning av sådant stöd i regeringens nyligen presenterade
            budget.
          </p>
          <p xml:id="i-BNhuMxK2sJzk8aWvUprkJZ">
            Detta är ett stort svek mot de modiga demokrati- och mänskliga
            rättighets-aktivister som verkar i Ryssland i dag. Klimatet för
            fria och regeringskritiska journalister i Ryssland blir allt hårdare
            och skördar alltfler liv. Enskilda organisationer blir alltmer
            reglerade, och oppositionspartier har mycket svåra förutsättningar
            att verka under. Sveriges regering har på senare tid haft det
            kanske högsta tonläget i Europa beträffande att på goda grunder
            framföra kritik mot Ryssland. Men samtidigt underlåter man att
            återställa stödet till dem som kämpar för en demokratisk utveckling
            i Ryssland. Vi socialdemokrater vill inom ramen för satsningen
            på demokrati- och MR-stöd självklart rikta sådant stöd till Ryssland.
          </p>
          <head xml:id="i-F8co8LsEEDqGJwFh124cFW" type="h1">
            Korruption
          </head>
          <p xml:id="i-T4vgfZQ8mzMgwxpTDaTKSa">
            Huvudansvaret för en positiv utveckling ligger hos varje land
            och dess befolkning. Vi vill understryka vikten av god samhällsstyrning,
            vilket omfattar förvaltningen och uppbyggnaden av en statsapparat
            som på alla nivåer ska präglas av effektivitet, öppenhet, förutsägbarhet,
            rättssäkerhet och insyn och deltagande av samhällsmedborgarna.
            Detta är en förutsättning för utveckling. Korruption i alla dess
            former måste bekämpas.
          </p>
          <p xml:id="i-CchqthMmk9jLdaqZMLotVh">
            Samtidigt vet vi att biståndet måste våga ta risker. De mest
            utsatta människorna lever inte i välordnade, välfungerande och
            välmående länder. Medvetna om detta måste vi löpande utvärdera
            vårt utvecklingssamarbete och kunna förändra våra metoder för
            att nå resultat.
          </p>
          <p xml:id="i-5zuLHUAJkmFjqG7DunkH1f">
            Bistånd blir utan verkan om det ges till korrupta regimer eller
            till stater som inte har ett genuint intresse av demokrati och
            respekt för mänskliga rättigheter. Till en sådan regim ska bistånd
            inte ges. I fall med stater som varken är demokratiska eller vill
            utveckla demokrati bör biståndet i stället kanaliseras till demokratifrämjande
            arbete via det civila samhället eller andra lämpliga aktörer.
            Zimbabwe är ett exempel på detta. Det finns också fall där ett
            lands utveckling passerat stadiet för traditionellt bistånd men
            där demokratisträvanden fortfarande måste stödjas, exempelvis
            i Ryssland.
          </p>
          <head xml:id="i-XxsspHcsXU93ma1xR2d3EP" type="h1">
            Direkt demokratiarbete via ambassader och konsulat
          </head>
          <p xml:id="i-14by1nXVNALyyD3cVnxyV7">
            För att Sverige ska kunna bedriva demokratibistånd krävs ofta
            att vi har en reell närvaro, vilket också regeringen tar upp i
            sin skrivelse. Vi ser därför med oro på hur besparingskraven på
            Utrikesdepartementet har lett till en rad nedläggningar av ambassader
            och konsulat som tycks ske utan någon genomgripande strategi.
            Beslut fattas och återtas; ett konsulat räddas kvar men andra
            slås igen.
          </p>
          <p xml:id="i-8jkBtKycwGoZLMSAcvreeb">
            Regeringen bör ta initiativ till en bred översyn av Sveriges
            internationella närvaro i form av ambassader och konsulat i världen.
            Detta är inte minst viktigt för att motverka att biståndet urholkas.
            Exempel finns på länder där Sverige avbryter utvecklingssamarbetet
            och där också ambassaden läggs ned trots att den är ett viktigt
            verktyg i arbetet med att såväl behålla som utveckla relationer
            och partnerskap. Till viss del bör man kunna nyttja biståndsmedel
            för att behålla vår närvaro i utvecklingsländer, samtidigt som
            ambassaderna i större utsträckning ska kunna användas som mötesplats
            och dialogforum kring utvecklingsfrågor, demokrati och mänskliga
            rättigheter.
          </p>
        </div>
        <div type="motSignatures">
          <list>
            <item xml:id="i-AZZdpkd4hhTerfrc5yAcqX" who="i-9KG7jeGdkJDsSQQb3gKA2U">
              Urban Ahlin (s)
            </item>
            <item xml:id="i-hQ7RDFbuJ4bksnWD6Vj1B" who="i-8Nio1rUw3hSjL6pvCGw22Y">
              Carina Hägg (s)
            </item>
            <item xml:id="i-DQfoAMHyKqfcM8ZsRNLJFX" who="i-GsygH5UJM18UkfLBHFkVdD">
              Kent Härstedt (s)
            </item>
            <item xml:id="i-5MkQkBNcK2bfJC4p9R8uNu" who="i-Bmi9XXt8ni373cdiv3K6qx">
              Kenneth G Forslund (s)
            </item>
            <item xml:id="i-B7rhHBRLrtTP3WiRLVQXxE" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-UGc5sErQPLxncwCi1w7E7y" who="i-RZNwwHohbyBgLVVG4Dy1Bj">
              Carin Runeson (s)
            </item>
            <item xml:id="i-prXTnywGkMXY5csYNHbbV" who="i-3YAEMbZXswzuyekFnSxXSF">
              Olle Thorell (s)
            </item>
            <item xml:id="i-3bXsovgPmdQqhbNCxsVftx" who="i-LYgs6CxKoYV4fCQZqbNzzy">
              Ameer Sachet (s)
            </item>
          </list>
        </div>
      </div>
    </body>
  </text>
</TEI>
