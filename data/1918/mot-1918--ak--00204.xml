<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1918--ak--00204">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__ak__204/mot_1918__ak__204-001.pdf"/>
      <div xml:id="i-WUp1AdipNCesRMSUNCtC2E" type="motHeader">
        <div xml:id="i-KBhnAdQSC2KvzSqKaw1PxJ" type="motTitle"/>
        <div xml:id="i-KqQG9b4Wayzvziv6ynSYis" type="motSubmissionInfo"/>
      </div>
      <div xml:id="i-L2FdoTYWmhd6fGU7ViaKL" type="motBody">
        <div xml:id="i-SRDGK26L1HnkZ5unzLsFHS">
          <p xml:id="i-QK2x72tBwRNaY3f14vsoxH">
            an
          </p>
          <p xml:id="i-P5mqjLzv7ZKjcZgwj5m86Z">
            Motioner i Andra kammaren, Nr 204.
          </p>
          <p xml:id="i-43tsdyjwe5KEWyi5JWvdwp">
            Nr 204.
          </p>
          <p xml:id="i-HS7FmXYsonszAPUKpd9bzz" type="titleString">
            Av herr Werner m. fl. om skrivelse till Kungl. Maj:t ifråga om
            dvägabringandet av en social arrendelagstiftning.
          </p>
          <p xml:id="i-BwpgVt9HrUFFJhvQVkzkDF">
            Nedanstående motion väckt av C. Lindhagen vid 1917 års riksdag
            förnyas härmed. Den allmänna arrendelagstiftningen av år 1907
            avsåg väsentligen en kodifiering, komplettering och förbättring
            av gammal lag och praxis med hänsyn till de vanliga affärsmässiga
            arrendena. Den upptager så- lunda huvudsakligen tekniska bestämmelser
            samt en vägledning för lös- ning åv de vanliga spörsmålen, som
            alltid göra sig gällande i ett arrende- förhållande. Däremot innehåller
            lagen jämförelsevis få och obetydliga sociala föreskrifter d.
            v. s. bestämmelser, som avse, att åt en arrendator i erforderliga
            fall giva något av den självägande bondens självständighet och
            trygghet i utövning av sitt yrke som odlare. Den kategori arrendatorer,
            för vilka en sådan hänsyn särskilt an- setts böra göra sig gällande,
            äro till en början vissa arrendatorer av smärre jordbruk på hemman
            och hemmansdelar, även då detta utgör fastighetens gårdsbruk.
            Dit höra s. k. bolagsarrendatorer på skogshemman, som förr i tiderna
            tillhört en självägande bondebefolkning, men sedan kommit i bolags
            ägo. Därmed äro jämnställda enahanda arrenden av hemmansbruk,
            tillhörande enskilda skogsspekulanter, ävensom säkerligen en del
            gårdsbruk, lydande under fidekommiss och liknande större jord-
            besittningar. Vidare höra hit de flesta torparrenden och därmed
            jäm- förliga mindre lägenhetsbruk, som blivit utarrenderade. En
            hänsyn, som anses berättiga och nödvändiggöra ett dylikt in- gripande,
            är för det första omtanken om denna befolkning själv och dess
            oavvisliga livskrav. Vidare är det av vikt att bereda så stor
            del av be-
          </p>
          <pb facs="riksdagen-motions-pdf/data/1918/mot_1918__ak__204/mot_1918__ak__204-002.pdf"/>
          <p xml:id="i-4HY8QXC2VXrWy2y9K8NUNK">
            6 Motioner 1 Andra kammaren, Nr 204.
          </p>
          <p xml:id="i-LwxJBuMSNjnmFKqgddgK9e">
            folkningen som möjligt tillfälle till dräglig egen försörjning
            av jordbruk, i den mån landets egna resurser tillåta det. Möjligheterna
            till utkömst äro nämligen ingalunda så rikliga, att ej alla utvägar
            måste tillvaratagas. Därtill kommer, att jordbruket utgör grunden
            för näringarna genom sin produktion av livsmedel. Slutligen har
            yrket visat sig oumbärligt för upprätthållande av människomaterialet,
            som degenereras och förbrännes av industrialismen och storstäderna.
            Gentemot så viktiga angelägenheter har en tillfällig jordägare
            icke ansetts med fog kunna äga rätt att på grund av sin äganderätt
            allena förhindra desammas tillgodogörande. Ingen har någon förnuftig
            rättighet att lägga en död hand över någon del av det begränsade
            jordområde, som utgör grundvalen för alla människors existens.
            Allra minst kan detta komma ifråga, när jordägaren av sitt eget
            yrke är främmande för jor- dens riktiga begagnande i andra avseenden.
            Därför har i nästan alla samhällsordningar äganderätten till jorden
            varit belagd med mångahanda inskränkningar. I all synnerhet har
            detta ansetts nödvändigt, när jord- egendomar hopats i ett fåtal
            händer och deras allsidiga utnyttjande för befolkningens trängande
            behov därigenom i hög grad äventyrats. Det är av dylika orsaker,
            som exempelvis i Finland, där man gör mycket för att stödja jordbrukarne,
            vid sidan av en allmän arrendelag även antagit en social arrendelag,
            gällande för de enskilda slag av arren- datorer, som ha behov
            av densamma, och tillämplig även den över hela landet. Detta är
            förordningen den 12 mars 1909 om lega av torp, land- bolägenhet
            och backstuguområde. I Sverige har en social arrendelagstiftning
            antagits genom norrländska arrendelagen den 25 juli 1909 för de
            fyra nordligare länen och vissa delar av Gävleborgs och Kopparbergs
            län samt genom tilläggslag av år 1912 även för övriga delar av
            Gävleborgs län. Anledningen, varför författ- ningen inskränkts
            till endast dessa delar av riket, var den, att dessa ansågos mest
            hotade av "den industriella utvecklingen, vadan ett statsingripande
            i förenämnda som i andra avseenden där till en början ansågs böra
            äga rum. En särskild grund för ett ingripande låg även därutinnan,
            att dessa trakter undergått så kallad avvittring, varigenom kronan
            bortskänkt mycket mark för upprätthållande av jordbruk. Det framstod
            då så mycket mera befogat, att statsmakten tillsåg, att dess avsikter
            med avvittringen åtminstone i någon mån upprätthöllos. Även torpkommissionen,
            som tillsattes den 22 januari 1909 och den 6 maj 1911 avgivit
            sitt betänkande, har inlåtit sig något på denna sak. Den har nämligen
            föreslagit, att vissa föreskrifter om jordägares skyldig-
          </p>
          <pb facs="riksdagen-motions-pdf/data/1918/mot_1918__ak__204/mot_1918__ak__204-003.pdf"/>
          <p xml:id="i-X5LbNSTVvSGJ3Zs72KsWaB">
            Motioner 1 Andra kammaren, Nr 204. | 1
          </p>
          <p xml:id="i-Rsstc4ZLena1oxnnMkAPVZ">
            het att tillhandahålla byggnader och ombesörja större reparationer
            samt om arrendators rätt till ersättning för nyodling, allt i
            huvudsaklig över- ensstämmelse med norrländska arrendelagens stadganden
            därom, skulle bliva tillämpliga på arrenden av »dagsverkstorp
            eller annan under huvud- gården lydande lägenhet, å vilken åbyggnaden
            ej tillhör arrendatorn». Här möter ett belysande exempel, varthän
            planlösheten uti jord- frågans behandling leder. Kommissionen
            lärer av sitt uppdrag ansett sig förhindrad att taga befattning
            med andra torp- eller liknande lägenheter än dem, som lydde under
            huvudgård. -Av detta skäl skulle de flesta bolagsarrendatorer
            på de olika hemmansdelarnas huvudjordbruk icke komma i åtnjutande
            av dessa förmåner. För övrigt bör man såsom redan erinrats vid
            all dylik lagstiftning numera alldeles bortse från de gamla historiska
            torpen som ett särskilt slags arrende, utan helt sammanföra dem
            med andra liknande arrendegårdar. Vidare skulle den norrländska
            arrende- lagens särstadganden endast i två avseenden bliva tillämpliga
            på ifråga- varande slag av lägenheter, som dock mångenstädes i
            riket ha lika mycket eller lika litet behov av densamma i sin
            helhet som enahanda arrenden i norra delarna av riket. Slutligen
            skulle de förenämnda två sociala stadgandena införas i 1907 års
            arrendelag i stället för att som väl vore naturligare framträda
            såsom självständiga bestämmelser med anknytning till 1909 års
            norrländska arrendelag. ÅA andra sidan syftar torpkommissionens
            förslag längre än norr- ländska arrendelagen. Det skulle nämligen
            bli tillämpligt på dylika lägenheter i hela riket. Och ehuru förslaget
            säkerligen ej är avsett att vinna tillämpning på de arrenden,
            som falla under den norrländska arrende- lagen, kommer det att
            i alla fall sträcka sina verkningar till åtskilliga arrenden i
            de norra delarna av riket. Den norrländska lagen omfattar nämligen
            endast jord, tillhörig vissa ägare och till en vidd av minst 4
            hektar i inrösningsjord. Torpkommissionens förslag har ej sådana
            begräns- ningar för sina speciella lägenheter, och i den mån sålunda
            från norr- landslagen undantagna lägenheter äro av den beskaffenhet
            torpkommissio- nens förslag innehåller och befinner sig inom norrlandslagens
            område, kommer kommissionens förslag att vinna tillämpning inom
            norra delarna av riket. En vidsträcktare tillämpning därstädes
            finge förslaget till även- tyrs i följd därav, att den norrländska
            arrendelagen icke gäller arrenden av jordbruk, på vilka den norrländska
            hävdelagen äger tillämpning. Det lär emellertid varit torpkommissionens
            uppfattning enligt vad som förnummits att eh social arrendelagstiftning
            bör komma till stånd för hela riket.
          </p>
          <pb facs="riksdagen-motions-pdf/data/1918/mot_1918__ak__204/mot_1918__ak__204-004.pdf"/>
          <p xml:id="i-5JUCFaoMs8vXeBucrXiK9q">
            8 Motioner i Andra kammuren, Nr 204.
          </p>
          <p xml:id="i-Y7TVMqYyjuphAvNXqSyLgi">
            Även andra kammaren och en avsevärd minoritet i den första ut-
            talade sig vid riksdagarna 1914 och 1915 för en sådan lagstiftning.
            Slutligen har jordundersökningen i sitt den 30 december 1915 av-
            givna betänkande om Värmland enhälligt förordat »att en social
            arrende- lagstiftning för den svagaste arrendatorsklassen såsom
            bolagsarrendatorer, lantbönder, torpare och med dem jämställda
            brukare av annans jord måtte för hela riket komma till: stånd.»
          </p>
          <p xml:id="i-B3X6f5rvG6KdrSf4jv9RCp">
            Rörande innebörden i en social arrendelag ligger det närmast
            till hands att erinra om det väsentliga innehållet i norrlandslagen
            i vad den skiljer sig från den allmänna arrendelagen. Norrlandslagen
            är tillämplig endast å jord, som äges av bolag, förening för ekonomisk
            verksamhet eller enskild skogsspekulant. Norrlands- lagstiftningens
            exakta definition på en enskild skogsspekulant återfinnes i vanhävdslagen,
            där det heter, att lagen även är tillämplig, där fastig- heten
            tillhör »enskild person, vilken uppenbarligen besitter fastigheten
            huvudsakligen för att tillgodogöra sig skogsavkastningen och icke
            är man- talsskriven å fastigheten eller å fastighet, som är i
            sambruk med den- samma». Arrendelagen uttrycker emellertid detta
            så, att lagen i allmänhet är tillämplig även på fastighet tillhörande
            enskild person, vilken icke är mantalsskriven på fastigheten eller
            å fastighet, som är i sambruk med densamma. Uti 31 $ åter stadgas,
            att undantag för tillämpning av lagen eller dess föreskrift kan
            sökas hos Konungens befallningshavande, därest avtalet innehåller
            förbehåll, att medgivande därtill må sökas. Såsom om- ständighet
            som bör föranleda till ett sådant medgivande framhålles, om jordägaren
            är enskild person och det ej är uppenbart, att han besitter det
            arrenderade området eller fastighet varav det utgör en del, huvudsakligen
            för att tillgodogöra sig skogsavkastningen. Vid prövning av frågan
            huru- vida fastighet besittes för skogsavkastnings tillgodogörande
            eller för annat ändamål skola i samma ägares hand befintliga,
            genom ägostyckning eller jordavsöndring skilda områden av samma
            hemman betraktas såsom en fastighet. Torpkommissionen gör ingen
            skillnad för sitt förslag med hänsyn till olika slag av jordägare
            och icke heller den finska författningen. I Norrland var förenämnda
            begränsning tämligen naturlig, då därmed i stort sett träffades
            just de arrenden som borde komma in under lagen. För övriga delar
            av riket åter och vissa trakter av Värmland har begräns- ningen
            ej samma skäl för sig. Den norrländska lagens formulering medför
            emellertid att den ej behöver direkt specificera, vilka arrendatorer
            som skola falla under lagen.
          </p>
          <pb facs="riksdagen-motions-pdf/data/1918/mot_1918__ak__204/mot_1918__ak__204-005.pdf"/>
          <p xml:id="i-Nwr9j2gz59S5ZYZVkyHQ9x">
            Motioner i Andra kammaren, Nr 204. 9
          </p>
          <p xml:id="i-ConrGrEgVxXWJ1ZX3FSnmF">
            Torpkommissionen åter hänför sig som sagt endast till dagsverkstorp
            eller annan under huvudgård lydande lägenhet. Den finska författningen
            gäller för torp, landbolägenhet och backstuguområde. Däremot begränsas
            i norrlandslagen dennas tillämpning till arren- den, som innefatta
            inrösningsjord till en vidd av minst 4 hektar och i den omnämnda
            31 $ omnämnes som en sådan särskild omständighet, som kan föranleda
            medgivande om avtalets undantagande från lagens tillämpning: att
            avtalet innehåller förbehåll, att sådant medgivande må sökas,
            även om det arrenderade området till beskaffenhet och omfattning
            icke är sådant att självständigt jordbruk kan idkas därå. Det
            sista förbehållet var ovill- korligen enligt norrlandskommitténs
            förslag, vilket däremot ej förordade någon arealbegränsning. Denna
            senare var uti den kungliga propositionen i ämnet vid 1907 års
            riksdag bestämd till 2 hektar, men upptogs i 1909 års proposition
            till 4 hektar i anslutning till en av H. Fahlén vid en förra riksdagen
            i första kammaren därom väckt motion. Med självständigt jord-
            bruk menades enligt kommitténs uppfattning jordbruk, som drives
            såsom ett självständigt gårdsbruk, oavsett om jordbrukaren såsom
            särdeles ofta är händelsen, måste söka sig biförtjänster, under
            det att motionären synes haft den för lagens effektivitet äventyrliga
            uppfattningen, att med själv- ständigt jordbruk borde menas jordbruk
            som helt kan föda sin man. Det ligger i sakens natur, att en social
            arrendelagstiftnig måste om- fatta de svagast ställda brukarne.
            Detta är också fastslaget vid den finska författningen och torpkommissionen
            gjorde för sitt fall ej heller något undantag. Norrlandskommittén
            gick på grund av sitt uppdrags begräns- ning icke så långt, men
            förordade, att lagen skulle gälla jord på landet av den omfattning,
            att självständigt jordbruk därå kan idkas under förutsätt- ning
            dessutom att jorden tillhörde bolag eller enskild skogsspekulant.
            Med självständigt jordbruk menades alla sådana brukningsdelar,
            därå enligt ortens förhållanden ett s. k. bondejordbruk idkades
            och kunde anses såsom innehavarens huvudsakliga näring, oavsett
            om det måste stödjas av biför- tjänster. Detta förslag omfattade
            sålunda alla med småbondejordbruk jäm- förliga arrenden och således
            en stor del eller kanske den största delen av torp, men däremot
            icke backstuguområden och därmed jämförliga torp. När lagen sedan
            genomfördes, bestämdes emellertid som sagt tillika, att den endast
            skulle gälla för arrenden med minst 4 hektar inrösningsjord. Härigenom
            har en myckenhet med småbondejordbruk jämförliga arrenden och
            de flesta torp uteslutits från lagens tillämpning. I en social
            arrendelag, som avser att bereda arrendatorerna en själv- ständig
            ställning och tillförsäkra dem frukten av deras arbete, intar
            frågan Bihang till riksdagen protokoll 1918. 4 saml. 78 häft.
            (Nr 2083—205) 2
          </p>
          <pb facs="riksdagen-motions-pdf/data/1918/mot_1918__ak__204/mot_1918__ak__204-006.pdf"/>
          <p xml:id="i-GFS5A3MsB3iC2LPEUinZ2">
            10 Motioner i Andra kammaren, Nr 204.
          </p>
          <p xml:id="i-4TN1nZNiiStHazAc7etgTy">
            om upplåtelsetidens längd en huvudsaklig plats. Det fördelaktigaste
            för arrendatorn, därest han ej kan helt förvärva fastigheten,
            är enligt mångas mening, en ärftlig besittningsrätt, uppbyggd
            genom lagstiftningen med ett tidsenligt innehåll. Norrlandskommittén
            förordade 20 år såsom minimum. Detta är den tid, under vilken
            kronan samt de båda statsuniversiteten och Lunds domkyrka utarrendera
            sina jordbruk. Den nya sociala lagstift- ningen om tomträtt upptager
            en minimitid för upplåtelse med sådan rätt av 26 år. Dylika brukningsrätter,
            även då de inskränkas till viss tid, böra dessutom förenas med
            utfästelse i kontraktet om företrädesrätt till ny upplåtelse.
            Det kan nämligen icke vara nog att, såsom nämnda kommitté yttrade,
            arrendatorn »för sin kraftigaste mannaålder har sitt arbetsfält
            givet». Brukare måste också veta, att han ej, just när arbetskraften
            börjar tryta, blir ställd på bar backe. Den finska lagen upptar
            en minimitid av 20 år med möjlighet att i vissa fall få till stånd
            en nedsättning, dock ej under 25 år. Under förberedelserna till
            norrlandslagen gjorde sig olika meningar gällande. Till sist blev,
            genom en kompromiss mellan en av första kammaren förordad tid
            av 10 år av andra kammaren antagna 20 år, i lagen bestämd en minimitid
            av 15 år.” | Emellertid kan den långa tiden någon gång bliva till
            olägenhet även för den som man sålunda sökt skydda. Arrendatorn
            kan nämligen få utsikter till bättre utkomst. Legan kan vara bestämd
            till ett belopp, som under försämrade konjunkturer visar sig vara
            allt för betungande. Genom en höjning under arrendetiden av fastighetens
            taxeringsvärde särskilt med hänsyn till dess skogsbestånd skulle
            arrendet kunna oskäligen ökas, då, såsom ofta är fallet i de norra
            provinserna, en bolagsarrendator ålegat att betala hemmanets alla
            kommunalutskylder utan avkortning i beloppet. För dessa fall kan
            det vara önskligt för arrendatorn att bliva fri från arrendet
            före den långa arrendetidens utgång. Denna hänsyn har i lagen
            tillgodosetts allenast på det sättet, att, därest arrendatorn
            i avtalet förbe- hållit sig rätt att före arrendetidens utgång
            uppsäga arrendet, skall det vara gällande. Denna bestämmelse har
            säkerligen föga praktisk betydelse, då en arrendesökande väl vanligen
            har den ställning, att han blott har att ingå på de av jordägaren
            betingade villkoren. Aterstår då för arrendatorn att söka överlåta
            arrendet på någon annan. Detta får dock ej ske utan Jordägarens
            medgivande ($ 6). Dessutom kan det bliva svårt, särskilt i avlägsna
            skogsbygder, att finna en arrendator villig att övertaga arrendet,
            i fall konjunkturerna på ovan angivna sätt försämrats eller om
            kortare tid av arrendet återstår och arrendatorn ej blivit tillförsäkrad
            företrädesrätt till ny upplåtelse. Detta senare gör, att rätten
            för arrendatorn att, sedan
          </p>
          <pb facs="riksdagen-motions-pdf/data/1918/mot_1918__ak__204/mot_1918__ak__204-007.pdf"/>
          <p xml:id="i-EPGLux9rc1wUhBL6QhGJrm">
            Motioner i Andra kammaren, Nr 204. 11
          </p>
          <p xml:id="i-WXvYHBoHNzAvpbfzjcUfxs">
            3 arrendeår tilländagått, enligt en viss procedur sätta annan
            i sitt ställe, med vilken jordägaren skäligen kan nöjas ($ 6,
            sista stycket), icke heller är av någon större betydelse. Av dessa
            skäl förordade norrlandskom mitten, liksom 1907 års regeringsproposition,
            ett tillägg till $ 3 så lydande: » Arrendatorn äger rätt att,
            sedan 5 arrendeår tilländagått, avträda arrendet å tid, vartill
            det blivit av honom i laga ordning uppsagt». Denna be- stämmelse
            kunde dock ej genomdrivas vid lagens antagande, utan ersatte man
            den i stället då med ovannämnda stadganden i 6 $ sista stycket
            I finska lagen är förevarande angelägenhet tillgodosedd endast
            på det sätt, att, om brukaren åstundar kortare legotid än 50 år,
            må legonämnden, om viktiga skäl det i vissa fall påkallat, kunna
            tillåta kortare legotid, dock som sagt, ej under 25 år. Befogenheten
            att binda jordägaren genom en lagstiftning i denna riktning ligger,
            såsom redan erinrats, i den sociala hänsynen och den be- gränsning
            i detta och andra avseenden, som alltid måste vila över ägande-
            rätt till jord, till skillnad från äganderätt till lösöre. Detta
            kan också uttryckas så, att man enligt statsförfattningen väl
            kan förvärva äganderätt till döda ting, men icke till människor,
            och att, då förfogandet över jorden mer än annan dispositionsrätt
            ingriper också på människors frihet, måste ett dylikt förfogande
            finna sig i inskränkningar, såsom en följd av kravet att denna
            frihet skall skyddas. Annorlunda ställer sig naturligtvis saken,
            om en lägenhet är avsedd för ett visst befogat ändamål, som skulle
            åsido- sättas genom dylika föreskrifter. En lägenhet exempelvis,
            som anlagts för hemvist åt skogsarbetare för att sköta en viss
            skog, måste rimligtvis få användas för sitt ändamål. Detta kan
            ej ske annat än genom dess upplåtande till en fullt arbetsför
            skogsarbetare, och blir det då samhällets, eventuellt jordägarens,
            skyldighet att på annat sätt sörja för denna och hans familj,
            då arbetskraften tryter. En annan huvudpunkt i lagen är den arrendatorn
            tillförsäkrade rättig- heten att odla samt att vid avträdet erhålla
            ersättning för nyodling och andra jordförbättringar. Dessa befogenheter
            hava dock under ärendets fort- gående behandling genom instanserna
            beskurits så, att de i själva verket ej betyda så mycket med den
            avfattning arrendelagen till sist erhöll. Sålunda kan jordägaren
            alldeles undgå föreskriften genom att utarrendera allenast de
            odlade ägorna. Vidare har bestämts, att nyodling ej utan jordägarens
            medgivande må ske å mark, därå finnes ståndskog eller växt- ligt
            ungskogsbestånd. Detta strider emot skogsvårdsförfattningarnas
            princip att odlingspolitik går före skogspolitik. De föreskriva
            nämligen, att skogs- vårdsföreskrifter ej få utgöra hinder för
            skogsmarks uppodling till åker
          </p>
          <pb facs="riksdagen-motions-pdf/data/1918/mot_1918__ak__204/mot_1918__ak__204-008.pdf"/>
          <p xml:id="i-TTUqiddazaeCNW6BNeaf16">
            12 Motioner i Andra kammaren, Nr 204.
          </p>
          <p xml:id="i-QGyzcwKFh5dwsu6md9xSv6">
            eller äng. För övrigt lärer väl fast uppodlad mark, som lämpar
            sig för odling, i regel vara på något sätt skogbeväxt. Viktiga
            äro arrendelagens bestämmelser om att arrendatorn skall hava dels
            rätt till husbehovsvirke och detta även om genom jordägarens åtgöranden
            skogstillgången under arrendetiden så medtagits, att arrenda-
            torn ej därvid kan erhålla sitt fulla virkesbehov, och dels erforderlig
            rätt till bete å skogsmarken för hästar och nötkreatur, som kunna
            vinterfödas å den arrenderade jorden. | En huvudbestämmelse är,
            att det åligger jordägaren att verkställa nybyggnader samt utföra
            alla erforderliga större reparationer. Mellan den allmänna och
            norrländska arrendelagen förekomma även andra skiljaktigheter
            såsom exempelvis, att den senare förbjuder, att arren- datorn
            må hindras ordentligt sköta sitt jordbruk, medger skälig nedsättning
            i arrendet vid missväxt, söker begränsa godtycklig dagsverksskyldighet,
            till- erkänner arrendatorn en viss rätt till husbehovsfiske samt
            ej tillåter, att arrendatorn förpliktas ansvara för annan av fastigheten
            utgående skatt eller allmän tunga, än som enligt lag åligger brukare,
            så ock för vägunderhållet in natura. I dessa punkter liksom i
            de övriga hade norrlandskommittén och reservanter liksom motionärer
            i riksdagen föreslagit delvis mera effek- tiva bestämmelser. Under
            hela den förberedande behandlingen av norrlandslagarna hade alla
            självfallet utgått ifrån, att arrendelagen och vanhävdslagen skulle
            båda gälla för samma fastighet. Varje norrlandslags betydelse
            i och för sig samt plats i systemet krävde detta. Vid den slutliga
            behandlingen i riks- dagen fastslogs emellertid sammanjämkningsvis
            den grundsatsen, att där arrendelagen gäller, skall vanhävdslagen
            icke äga tillämpning och tvärt om. Åt denna uppfattning gavs uttryck
            genom det tredje stycket i första para- grafen av vanhävsdlagen,
            lydande sålunda: »År fastigheten utarrenderad i enlighet med lagen
            om arrende av viss jord å landet inom Norrland och Dalarne, skall
            vad nu sagts äga tillämpning allenast i den mån jordägaren är
            enligt nämnda lag för vidmakthållande av fastigheten ansvarig».
            Det är klart, att med en sådan ordning norrlandslagstiftningen
            blir särdeles ineffektiv. Förmodligen ställer sig saken i tillämpningen
            så, att alla hem- man för vilka upprättats arrendekontrakt efter
            den 1 september 1909, då norrländska arrendelagen trädde i kraft,
            falla endast under denna lag, men att utarrenderade hemmansbruk,
            för vilka gälla äldre arrendekontrakt eller de i stor utsträckning
            av jordägarna under sommaren 1909 före den 1 september avslutade
            formliga arrendeavtal, hemfalla under vanhävds- lagen.
          </p>
          <pb facs="riksdagen-motions-pdf/data/1918/mot_1918__ak__204/mot_1918__ak__204-009.pdf"/>
          <p xml:id="i-AyMN3AgxQWT8ioaW8sqvpa">
            Motioner i Andra kammaren, Nr 204. 13
          </p>
          <p xml:id="i-EXB71fR2daP8LPWC8V1vje">
            Med denna ordning har bland annat uppstått en särskild lucka
            uti den effekt, som uttryckligen avsetts med norrlandslagstiftningen.
            Det hade nämligen visat sig, att bolag och skogsspekulanter gärna
            företogo en sammanslagning av flera förvärvade brukningsdelar,
            varigenom de för sin del gjorde besparingar ur skogsekonomisk
            synpunkt och förenklade sin förvaltning. Härav blev emellertid
            följden, att antalet jordbrukshem även på denna väg minskades,
            vilket just varit den nya lagstiftningens uppgift att förekomma.
            Därmed inbjöds också till jordens vanhävdande och ut- läggande
            till skogsmark, då en arrendator ofta hade svårt att sköta de
            sålunda sammanlagda jordbruksdelarna. Vad nu sagts gäller även
            en uppkommen tendens att avyttra inägorna utan skog till en självägande
            jordbrukare i grannskapet, vilket förfarande i viss mån bör motverkas
            genom den norrländska ägostyckningslagen. Meningen med en social
            lagstiftning är att den skall avhjälpa upp- komna missförhållanden.
            Detta ligger i sakens natur. När missförhål- landena grunda sig
            på upprättade avtal, blir det dock erforderligt att uttryckligen
            föreskriva, att lagen skall hava retroaktiv verkan på sådana kontrakt.
            Den finska lagen uttalar ock detta oförbehållsamt. I detta av-
            seende föreslogs därför av norrlandskommittén uttryckligen, att
            bestäm- melser om befogenhet för arrendatorn att efter 5 arrendeår
            uppsäga kon- traktet, om rätt för honom att nyodla och få ersättning
            vid avträdet för nyodling och jordförbättring samt om de fall,
            i vilka arrende är förverkat, skola enligt förslaget äga tillämpning
            även på äldre, för bestämd tid in- gångna avtal, såvida de upprättats
            efter den 1 januari 1904. Reservanter förordade, att bestämmelserna
            skulle gälla för alla på bestämd tid avslutade arrenden, som upprättats
            före det lagen träder i kraft, under det att andra motsatte sig,
            att lagen erhöll någon som helst återverkan på äldre arrenden.
            Denna sista mening upptogs av regeringen och segrade även vid
            det slutliga avgörandet. En social arrendelagstiftning bör som
            sagt! omfatta särskilt de svagaste arrendatorerna eller närmare
            uttryckt s. k. bolagsarrendatorer, lantbönder, torpare och med
            dem jämförliga brukare av annans jord. Att denna betydande grupp
            av den jordbrukande befolkningen bör beredas drägligare levnadsvillkor,
            detta ligger i sakens natur och vitsordas i hög grad av erfarenheten.
            De närmare undersökningar som i detta ämne verkställts av norrlandskommittén
            för de sex nordligaste länen och av jordundersökningen för Värmland
            belyser ytterligare detta sakförhållande. Norrländska arrendelagens
            ändamål bör därför få tillämpning även i de
          </p>
          <pb facs="riksdagen-motions-pdf/data/1918/mot_1918__ak__204/mot_1918__ak__204-010.pdf"/>
          <p xml:id="i-EW8UE1JYZWzetbXPigmSMx">
            14 Motioner i Andra kammaren, Nr 204.
          </p>
          <p xml:id="i-8779D2dhvYPafAbhNQBgti">
            övriga delarna av landet. En social arrendelagstiftning bör med
            andra ord komma till stånd i hela riket. Ur social synpunkt vore
            säkerligen lämpligast, om de av bolag och skogsspekulanter förvärvade
            jordbruken med de garantier, som det av sakkunnige förordade ägostyckningsförfarandet
            innebär, kunde frigöras samt sålunda återgå till självägda jordbruk.
            En sådan ägostyckning kan dock ej förväntas bliva någon allmännare
            företeelse såsom följd av något Jordägarens intresse för saken
            i och för sig. En arrendelag däremot skulle, såsom norrlandskommittén
            också erinrade, i sin mån påskynda en sådan utveckling. Härvid
            måste dock ej förglömmas vikten av att genom lag- stiftningen
            på samma gång göres något för att brukarna och deras famil- jer
            i regel erhålla företrädesrätt till förvärvet och ej oförskyllt
            berövas sitt enda hem och sina utkomstmöjligheter. Under hela
            denna övergångs- period, och med visshet även därefter, komma
            emellertid ifrågavarande arrenden att i stor omfattning fortfara.
            Det ur samfundssynpunkt önsk- värda dubbla ändamål att å ena sidan
            tillgodose kravet på bättre skötsel av den jord, som från klassen
            av självägare övergått till bolag och skogs- spekulanter, samt
            å andra sidan giva ökad social styrka åt en talrik arren- datorsklass
            å landsbygden, måste därför tillgodoses. På grund av vad sålunda
            anförts hemställes,
          </p>
          <p xml:id="i-SC6q7U8HHWAYUFKRVXm3s4">
            s att riksdagen ville anhålla, att Kungl. Maj:t måtte upptaga
            till behandling angelägenheten, att en social arrendelagstiftning
            för den svagaste arrendatorsklassen såsom bolagsarrendatorer,
            lantbönder, torpare och med dem jämställda brukare av annans jord
            måtte för hela riket komma till stånd, samt för riksdagen framlägga
            förslag i ämnet.
          </p>
          <p xml:id="i-GPxJUYhVE9kWrnP7LoccKC">
            Stockholm: den 26 januari 1918.
          </p>
          <p xml:id="i-61mDD6EZ4LYroNuhALeutW">
            Alfr. Werner. Ernst Hage. HK. J. Karlsson.
          </p>
        </div>
      </div>
    </body>
  </text>
</TEI>
