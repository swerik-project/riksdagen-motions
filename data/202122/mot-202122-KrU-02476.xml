<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-02476">
  <teiHeader>
    <fileDesc>
      <titleStmt>
        <title>Museifrågor</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2476 av Aron Emilsson m.fl. (SD)</title>
          <idno type="rdwebb">H9022476</idno>
          <rs type="number">2476</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9022476/text</ref>
          <ref type="dokument_url_html">http://data.riksdagen.se/dokument/H9022476</ref>
          <ref type="dokumentstatus_url_xml">http://data.riksdagen.se/dokumentstatus/H9022476</ref>
          <ref type="docx">http://data.riksdagen.se/fil/CB2E51AA-CC58-4971-8CC8-A16A47B5D52A</ref>
          <ref type="pdf">http://data.riksdagen.se/fil/E2B903C3-32E2-4E41-BE13-44CAC3D63A06</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2qSbd1KPJCxkKAGg3y4e9d" type="signed"/>
        <correspContext corresp="i-2qSbd1KPJCxkKAGg3y4e9d">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-CkkzXRiqW1DkwSe9XxMXEu" type="submitted">
          <date when="2021-10-01"/>
          <time when="18:38:26"/>
        </correspAction>
        <correspAction xml:id="i-JPsXtxPBqUAL8cW8CXWiTa" type="reviewed">
          <date when="2021-10-01"/>
          <time when="21:08:48"/>
        </correspAction>
        <correspAction xml:id="i-CCMNKqkcpx2wBLkz21e8QG" type="referred">
          <date when="2021-10-14"/>
        </correspAction>
        <correspAction xml:id="i-UKZ2A5TUwaZRQDe7GThAoC" type="assigned">
          <date when="2022-10-11"/>
          <time when="14:18:32"/>
        </correspAction>
        <correspContext corresp="i-UKZ2A5TUwaZRQDe7GThAoC">
          <ref type="assignedTo">Kulturutskottet</ref>
        </correspContext>
        <correspAction xml:id="i-WYkGpE3ZfFREmubD42VvsT" type="behandlas_i"/>
        <correspContext corresp="i-WYkGpE3ZfFREmubD42VvsT">
          <ref type="uppgift">2021/22:KrU1</ref>
          <ref type="ref_dok_id">H901KrU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-71hb9TFiLbVH69bTrVdJSK" type="behandlas_i"/>
        <correspContext corresp="i-71hb9TFiLbVH69bTrVdJSK">
          <ref type="uppgift">2021/22:KrU6</ref>
          <ref type="ref_dok_id">H901KrU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AssKg8DNAo59QjxUc7wPGW" type="motHeader">
        <div xml:id="i-YAo12MHJPPJJoW2YdrJieW" type="motTitle">
          Motion till riksdagen 2021/22:2476 av Aron Emilsson m.fl. (SD)
          Museifrågor
        </div>
      </div>
      <div xml:id="i-V8Puo1MPBhjU3EWtwEBw1x" type="motBody">
        <div xml:id="i-RZTZwMig1P8yHPDjbiY38v" type="motProposal" subtype="förslag">
          <head xml:id="i-R8pbjRP2P9YvUjysm47LRc">
            Förslag till riksdagsbeslut
          </head>
          <list xml:id="i-N9SYsGXU9j2fxdrkYxJfPY" style="ol">
            <item xml:id="i-HiJC7S2qN27zK1V4L8seme">
              Riksdagen ställer sig bakom det som anförs i motionen om ändringar
              i museilagen och tillkännager detta för regeringen.
            </item>
            <item xml:id="i-AqRJLKoXPdtMtbssc7YCkE">
              Riksdagen ställer sig bakom det som anförs i motionen om Världskulturmuseet
              i Göteborg och tillkännager detta för regeringen.
            </item>
            <item xml:id="i-7hR8bvGbKPEsrqvfD6zK7Q">
              Riksdagen ställer sig bakom det som anförs i motionen om att
              utreda ett faddersystem och tillkännager detta för regeringen.
            </item>
            <item xml:id="i-2NT3vdHm3qLVUxtvQjez6G">
              Riksdagen ställer sig bakom det som anförs i motionen om Öppna
              museer-reformen och tillkännager detta för regeringen.
            </item>
            <item xml:id="i-6iqjLDbTt9mBTRhv8vcC4S">
              Riksdagen ställer sig bakom det som anförs i motionen om att
              avveckla fri entré-reformen och tillkännager detta för regeringen.
            </item>
            <item xml:id="i-S6V9NonVcpxthT5AVEQnp6">
              Riksdagen ställer sig bakom det som anförs i motionen om prioritetsordningen
              mellan museernas olika uppdrag och tillkännager detta för regeringen.
            </item>
            <item xml:id="i-6XRRsiPZr1rXw9yC6ARSkx">
              Riksdagen ställer sig bakom det som anförs i motionen om att
              utreda möjligheten att i samarbete med Svenska kyrkan upprätta
              ett nationellt kyrkohistoriskt museum och tillkännager detta för
              regeringen.
            </item>
          </list>
        </div>
        <div xml:id="i-UNXae3yyJy4b5S7U1hrdgm" type="motContent">
          <head xml:id="i-WjwVTGpLAByrpchDj4j6gr" type="h1">
            Motivering
          </head>
          <p xml:id="i-3DMFsnhfEei2qxvcesD5wc">
            För att förhindra felaktiga och orimliga omskrivningar av historien
            behöver vårt kulturarv skyddas och bevaras. I framtiden kan det
            vara möjligt att utläsa mer från lämningar än vad som är möjligt
            med dagens teknik, samtidigt som även framtida generationer ska
            kunna ta del av det historiska material som vi baserar nuvarande
            analyser på. Det svenska kulturarvet ska värnas, vårdas och visas.
          </p>
          <p xml:id="i-FXaTPmCmfijWhrYaMYg1iL">
            De svenska museerna är några av de institutioner som förvaltar
            och förmedlar vårt historiska arv, och det är föremålssamlingar
            och observationer, samt forskning kring dessa, som är kärnan i
            museiväsendets kunskapsuppbyggnad.
          </p>
          <p xml:id="i-DrYNefydWZP9GLFJx7UrsG">
            Museipolitikens uppgift måste i alla avseenden vara att sträva
            efter en evidens­baserad kunskapsförmedling utifrån samlingarna
            för att undvika att framtidens museer blir plattformar för vissa
            politiska idéer eller ideologier.
          </p>
          <p xml:id="i-BMMVuVBrdiiecQCtNRtTg5">
            I kulturarvspropositionen 2016/17:116 framförde regeringen en
            djupt ideologisk syn på museiverksamheten. Denna syn är numera
            genomröstad i Sveriges riksdag, trots att de före detta allianspartierna
            högljutt beklagade sig över förslagens inriktning. Museer­na ska
            numera bidra till önskvärd samhällsutveckling och museerna ska
            granska och utmana den som har makten för dagen. Regeringen anförde
            även att alla ska kunna hitta något som är angeläget och alla
            ska kunna känna ett ägarskap till det gemensamt förvaltade kulturarvet.
          </p>
          <p xml:id="i-WkJgjBrCm7HAqNr3iCcAcA">
            Enligt Sverigedemokraterna ska museernas syfte inte i första
            hand vara att ”bidra till en önskvärd samhällsutveckling” eller
            ”utmana den som har makten för dagen”. Det är inte heller centralt
            huruvida den publika verksamheten känns ensidigt inriktad över
            tid eller att förbjuda kommunala beslutsfattare från att fatta
            beslut om att visa upp föremål från orten. Utgår museernas berättande
            från evidensbaserad forskning baserat på mate­riella eller immateriella
            vittnesmål undergräver det museernas trovärdighet om dessa samlingar
            ska förvaltas utefter de ideologipolitiska mål som satts upp för
            verk­samheten eller om avsikten blir att museerna ska bidra till
            en ”önskvärd samhälls­utveckling”. Vår historia har egen bärkraft
            och ska inte silas genom samtidens värderingar.
          </p>
          <head xml:id="i-WSrSksNwDWgRvdqNWTtbtA" type="h2">
            Museilagen
          </head>
          <p xml:id="i-95AcB63Wk1vyieTVNiPQBY">
            I museilagen (2017:563) anger regeringen att den publika verksamheten
            vid museer ska vara kunskapsbaserad, och det är bra. Det är av
            vikt att ogrundade påståenden om våra förfäder, våra omgivningar
            eller andra områden, som är utgångspunkt för museiverk­samhet,
            inte sprids av offentliga institutioner. Särskilt med tanke på
            den ideologisering som regeringen ger uttryck för i den tidigare
            nämnda propositionen. Även om en museilag inte kan förhindra att
            ett museum sprider inkorrekt information är det viktigt att fastslå
            att all information museer sprider ska vara evidensbaserad i den
            mån det är möjligt. På s. 98 i proposition 2016/17:116 uttrycker
            regeringen följande: ”Att museerna ska främja kunskap innebär
            att de utifrån sina specifika resurser, i form av samlingar de
            förvaltar, egen kunskapsuppbyggnad och förmedlingsmöjligheter,
            ska bidra till kunskap i samhället i stort.”
          </p>
          <p xml:id="i-AXU5ixHfWNEXUFJRkjYQMw">
            För att förtydliga att museerna bör vila på vetenskaplig grund,
            och att den informa­tion som förmedlas först och främst ska utgå
            från samlingarna eller annat insamlat material som ligger som
            för museets verksamhet, bör innebörden av ovanstående skriv­ning
            föras in i museilagen.
          </p>
          <head xml:id="i-65Lqt5PsnCYpGDFCBpxP1g" type="h2">
            Världskulturmuseet i Göteborg
          </head>
          <p xml:id="i-SXCmP5RPScnsoauisxv2uD">
            Flera av världskulturmuseerna bedriver bra och nyanserad verksamhet
            genom att berätta om andra kulturer utefter de samlingar de har.
            Världskulturmuseet i Göteborg är dock grundat i ett politiskt
            syfte och har en ideologisk inriktning snarare än en kunskaps­baserad.
            Världskulturmuseet i Göteborg bör på grund av detta läggas ned.
            Museer bör inte ha politiska mål utöver att vara kunskapsinstitutioner;
            de ska alltså inte verka för att bevara mångkulturen eller söka
            motverka främlingsfientlighet.
          </p>
          <p xml:id="i-YQzfLRB4MKbVEoRTn5AiH">
            Om Världskulturmuseernas utställningar och historieskrivning
            utgår från sakkun­skap och evidensbaserad forskning på deras materiella
            och immateriella samlingar blir verksamhetsmål om att förebygga
            främlingsfientlighet överflödigt och riskerar enbart att sänka
            verksamhetens trovärdighet som kunskapsinstitution. Det är genom
            att förmedla korrekt information om andra kulturer och kulturernas
            historia som museerna kan bidra till ökad förståelse för dem.
            Om syftet är att öka svenska folkets kunskap om andra kulturer
            görs det bäst genom korrekt förmedling av information, och förmedlas
            korrekt information behövs inget mål om att stävja främlingsfientlighet.
            Bildning om andra kulturer och deras historia stärks om verksamhetens
            mål är strikt kunskaps­baserad.
          </p>
          <head xml:id="i-5dEwaG8ZrASKr4h4PpU1QY" type="h2">
            Rörande aktiv samlingsförvaltning
          </head>
          <p xml:id="i-YaBJB1Fd5byGfdu1p9Houn">
            Genom 2017 års kulturarvsproposition har Sverige numera aktiv
            samlingsförvaltning. Sverigedemokraterna var när propositionen
            behandlades, och är alltjämt, kritiska till bruket av aktiv samlingsförvaltning.
            Även om sannolikheten för missbruk är låg innehåller lagen inte
            några sanktionsmöjligheter om ett museum mot förmodan aktivt skulle
            sabotera kulturarvsföremål. Destruktion av föremål är också en
            oåterkallelig gärning som kan få ödesdigra konsekvenser för framtidens
            historieskrivning oavsett hur sällan destruktion av ett föremål
            äger rum. Vi förespråkar i stället gallring utefter de principer
            som rådde innan kulturarvspropositionen. Detsamma gäller fyndfördelningen
            och den fulla förfoganderätten över nya fynd som mottages.
          </p>
          <p xml:id="i-9mtE9PGbxbBk8p1q8ZTntm">
            För att bemöta problemet med samlingar som det allmänna inte
            mäktar med att hantera vill vi utreda ett system som möjliggör
            för föremål som gallras att omhändertas av privatpersoner eller
            olika institutioner i ett sorts fadderskap. Det skulle ge fler
            möjligheten att komma i kontakt med kulturarvsföremål, även om
            föremålet är av ringa ekonomiskt värde och för stunden anses ha
            en låg marginalnytta för museerna och i dagsläget tillför väldigt
            lite till vår förståelse och kännedom rörande vårt historiska
            arv, samtidigt som de avlastar museernas ständigt växande magasin.
            Vi föreslår att en utredning om denna form av föremålsvård och
            föremålsfadderskap tillsätts.
          </p>
          <head xml:id="i-A626c1CyPkE1hKfs8gzWN8" type="h2">
            Öppna museer
          </head>
          <p xml:id="i-SboqiDK7BxVG2rW2GLkVze">
            Sveriges samlade kulturarv är hela nationens gemensamma arv,
            glädje och ansvar. Landets historia har lämnat spår i form av
            kulturmiljöer, artefakter och berättelser över hela Sverige, från
            norr till söder. Därför är tillgången till vår historia viktig
            såväl på landsbygden som i storstaden, och i alla små och medelstora
            orter däremellan. Vi ser regeringens reform med fri entré till
            statliga museer som i grunden vällovlig, men alltför snäv och
            storstadsorienterad. Av den anledningen har Sverigedemokraterna
            presenterat ett eget förslag där vi istället för fri entré enbart
            till statliga museer i storstäderna anslår medel för en fond vi
            kallar Öppna museer. Denna satsning riktar sig till hela landet,
            både till statliga och regionala museer och stiftelser.
          </p>
          <p xml:id="i-QR5RjBCzGRALANTze6CK9T">
            Fonden ska kunna användas för att antingen delsubventionera införandet
            av fri entré, digitalisera eller synliggöra samlingar, utveckla
            kulturarvspedagogik eller för att marknadsföra och utveckla verksamheten.
            Kriterierna för att få beviljat stöd ska vara att tillgängliggöra
            museet och dess samlingar för att främja historisk förståelse.
            Museerna känner bäst sin verksamhet och för en del upplevs entréavgifter
            som ett stort hinder, för andra brist på resurser för att tillgängliggöra
            samlingarna på fler och nya sätt. I det här förslaget involveras
            museerna själva i arbetet med att tillgängliggöra våra kulturskatter
            och även stiftelser såsom Nordiska museet och Àjtte (Svenskt fjäll-
            och samemuseum) samt länsmuseerna får möjlighet att äska medel
            ur fonden.
          </p>
          <p xml:id="i-Dj5Kadj8W15aLP5Lbr1KQ1">
            En avsikt med Öppna museer och de ökade anslagen till andra kulturinstitutioner
            är att höja ambitionsnivån i att marknadsföra, väcka intresset
            för och synliggöra landets kultur och kulturarv för barn, unga
            och nyanlända, så att hela landet rotar sig i Sveriges historia
            och framväxt.
          </p>
          <head xml:id="i-7pFSZAgGAHtH5urHGY5z4e" type="h2">
            Andra invändningar mot fri entré-reformen
          </head>
          <p xml:id="i-VJZovNfvLXK3U32JpCsd8R">
            Att ge de statliga museerna bättre möjligheter att själva välja
            hur de ska öka mervärdet för befolkningen i stort ger museet möjlighet
            att anpassa sin verksamhet efter museets förutsättningar. Nationalmuseum
            informerade 2019 riksdagsledamöterna i kultur­utskottet att kostnaderna
            per besökare är mycket högre än den ersättning de får genom fri
            entré-reformen. Fri entré-reformen låser Nationalmuseums möjligheter
            att ta betalt för inträde så att deras ekonomiska anpassningsförmåga
            blir mycket begränsad. Det i sin tur leder till att Nationalmuseum
            upplever svårigheter att erbjuda konkurrenskraftiga löner för
            den kompetens de behöver. De leder även till att de inte kan anställa
            tillräckligt med personal för att sköta förvaltningen på den nivå
            de anser nödvändig. Även om regeringen på sikt räknar upp ersättningen,
            kvarstår det faktum att fri entré-reformen inte ger muserna möjlighet
            att själva göra de prioriteringar de anser nödvändiga efter sina
            förutsättningar. Detta i sig är skäl att avveckla fri entré-reformen.
          </p>
          <head xml:id="i-5CyPdDnvyJxsnnDKhS5zQ3" type="h2">
            Tydligare riktlinjer för hur olika värden i museernas uppdrag
            ska ställas mot varandra vid otillräckliga resurser
          </head>
          <p xml:id="i-Q9WEtDsNSuA6KAEYXzX35e">
            Museerna handhar begränsade resurser och det kan förekomma att
            medlen inte räcker till för att leva upp till de uppdrag som ålagts
            museerna. I sådana situationer är det problematiskt om ett alltför
            stort ansvar för de prioriteringar som behöver göras läggs på
            museerna själva eftersom det flyttar ansvaret för beslut som kommer
            av otillräckliga resurser från politikerna. Samtidigt är det museerna
            själva som känner sin verksamhet bäst och var behoven är som störst.
            Det behövs därför tydliga riktlinjer för museerna att följa. Regeringen
            bör därför tydligt redovisa olika scenarier med avvägningar och
            prioriteringar som kan komma att behöva göras. Det ger museerna
            vägledning kring hur de ska handla i förhållande till uppdraget
            om att förvärva, bevara, förmedla, ställa ut samt verka för forskning
            och forskningsmöjligheter. Om exempelvis regeringen sätter ett
            mål om att öka möjligheterna för alla att ta del av museernas
            verksamhet bör regeringen tydligare presentera vad som avses och
            hur olika prioriteringar ska göras i förhållande till exempelvis
            kvalitet.
          </p>
          <p xml:id="i-XfU1C5nxk19YwuzuomqkK1">
            Det finns en risk att strävan att nå alla resulterar i att museerna
            inte blir relevanta för någon. Att samlingarna inte lockar tillräckligt
            breda grupper får inte leda till en situa­tion där museer försöker
            inkludera element i utställningarna som inte har sin grund i samlingarna.
            Avvägningen mellan tillgänglighet och bildningsnivå är till viss
            del en politisk avvägning. Dessa avvägningar har regeringen inte
            klarlagt eller tydligt argumenterat för.
          </p>
          <p xml:id="i-YDzaRTURUiK4hANCsDuCRz">
            Eftersom det är tydliga politiska och ideologiska avvägningar,
            blir det mer transparent om denna form av styrning blir tydlig
            för medborgarna, så att de kan ställa makthavarna till svars om
            de anser besluten vara felaktiga.
          </p>
          <head xml:id="i-WVpUazgfDCkt6de8V5mUjc" type="h2">
            Kyrkohistoriskt museum
          </head>
          <p xml:id="i-4yHepGbQXnzyS4MMFBMf65">
            Sverige har en mer än tusenårig kristen historia. Kristendomen
            och Svenska kyrkan har haft en mer djupgående inverkan på vår
            kultur än någon annan idé och institution. Konst, filosofi, moral,
            traditioner, arkitektur, hantverk, musik med mera är alla exempel
            på områden som varit och är starkt färgade av vårt kristna arv.
            Påverkan har dock också varit ömsesidig. Förhållandena, förutsättningarna
            och kulturen i vårt land har gjort att den svenska kristendomens
            historia innehåller vissa särdrag i jämförelse med andra kristna
            länder.
          </p>
          <p xml:id="i-J4u3etX4w6ugxAreb9iPoQ">
            Trots att vi idag är ett av världens mest sekulariserade länder,
            så är fortfarande en stor andel av befolkningen medlemmar i Svenska
            kyrkan. De kristna högtiderna och traditionerna är fortfarande
            en självklar del av vår nationella kultur och utgör viktiga inslag
            även i många icke troendes liv. Andelen av befolkningen som uttrycker
            att kristna värden är viktiga har ökat de senaste åren enligt
            en undersökning gjord av Linnéuniversitetet 2018. Intresset för
            kristen tro och tradition är således folkligt grundmurat och behovet
            av att känna till och förstå det svenska kristna kulturarvet är
            därtill en viktig nyckel till att förstå vårt lands historia,
            kultur och samtid.
          </p>
          <p xml:id="i-UqtJ2r13pvpdKeRgteNaG">
            De kyrkliga kulturminnena utgör den största samlade delen av
            det materiella svenska kulturarvet. I samband med åtskiljandet
            mellan kyrkan och staten inrättades den så kallade kyrkoantikvariska
            ersättningen där staten åtog sig att bära en betydande del av
            kostnaderna för bevarandet av framförallt de kulturhistoriskt
            värdefulla kyrkobygg­naderna.
          </p>
          <p xml:id="i-TrXx959pHcpgkfpFFfRir9">
            Tyvärr har staten inte fullt ut axlat sitt ansvar och justerat
            sina åtaganden och kostnader för kulturminnesvården i takt med
            växande behov, klimatförändringar och förändrade uppvärmningssystem
            i kyrkobyggnaderna. Inte minst har kyrkans stadigt vikande medlemsantal
            gradvis urholkat kyrkans förmåga att bevara och synliggöra det
            kristna kulturarvet och där ökar betydelsen av ett omsorgsfullt
            statligt ansvar. Den ansträngda ekonomiska situationen som råder
            i många stift och församlingar i kombina­tion med det ökade hotet
            från en organiserad brottslighet som specialiserat sig på att
            stjäla våra kristna kulturskatter har också resulterat i ett minskat
            öppethållande i många av landets kyrkor och därmed en minskad
            tillgänglighet till det kristna kulturarvet. De brister som föreligger
            när det gäller bevarandet av kyrkobyggnader är tyvärr också ännu
            större när det kommer till föremålsvården och bevarandet av det
            immateriella kristna kulturarvet.
          </p>
          <p xml:id="i-L8SqKWGNhYWF66yo3y3pAP">
            I nederländska Utrecht finns sedan 1979 Museum Catharijneconvent
            med inriktning på nederländsk kristen konst och kulturhistoria
            som samlar och skildrar de mest värde­fulla delarna av det nationella
            kristna kulturarvet.
          </p>
          <p xml:id="i-7eMvqhvxtxL1g2rUrP9s1D">
            Då behovet av en liknande institution är stort även i Sverige
            bör regeringen utreda möjligheten att i samarbete med Svenska
            kyrkan upprätta ett nationellt kyrkohistoriskt museum.
          </p>
        </div>
        <div xml:id="i-6A961wEw52h4E3EQQxaZQz" type="motSignatures">
          <list xml:id="i-6VhyXbDfmisvka3tAVeJPN">
            <item xml:id="i-PX2567g3FQks3FDtBA5EsF">
              Aron Emilsson (SD)
            </item>
            <item xml:id="i-r9nKL57GssXRX4XyqxDJX">
              Angelika Bengtsson (SD)
            </item>
            <item xml:id="i-ZYKrinY6Vaj5pnqHgyg3p">
              Jonas Andersson i Linghem (SD)
            </item>
            <item xml:id="i-KumbCUHMQEQ6qJFviZ8yN3">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
