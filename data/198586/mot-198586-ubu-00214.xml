<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-ubu-00214">
  <teiHeader>
    <fileDesc>
      <titleStmt>
        <title>Skolpolitiken</title>
        <author corresp="i-WCrN5vpCNm6z9SvfXfby4e">Alf Svensson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skolpolitiken</title>
          <idno type="rdwebb">G902ub214</idno>
          <rs type="number">ub214</rs>
          <orgName type="comitteeAbbreviation">ubu</orgName>
          <ref type="dokument_url_text">http://data.riksdagen.se/dokument/G902ub214/text</ref>
          <ref type="dokument_url_html">http://data.riksdagen.se/dokument/G902ub214</ref>
          <ref type="dokumentstatus_url_xml">http://data.riksdagen.se/dokumentstatus/G902ub214</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WkM2jbW6DzUf5eQ3p8bb6e" type="signed"/>
        <correspContext corresp="i-WkM2jbW6DzUf5eQ3p8bb6e">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_ub_214/mot_198586_ub_214-001-001.pdf"/>
      <div xml:id="i-2xgQpoa75hrkd4TCHVQPX4" type="motHeader">
        <div xml:id="i-9fsc6Ssyeh8qTa7uYWbdMc" type="motTitle"/>
        <div xml:id="i-5Wr9d9rERVcSU2t7uQpEfz" type="motSubmissionInfo"/>
      </div>
      <div xml:id="i-3koUKHc6EBAwA8JaohpCxY" type="motBody">
        <div xml:id="i-32eUfbiqkTi2iSAEgq4LLa">
          <pb facs="riksdagen-motions-pdf/data/198586/mot_198586_ub_214/mot_198586_ub_214-001.pdf"/>
          <p xml:id="i-8Vbf45dwDzsmoS8EXvcVju">
            Motion till riksdagen 1985/86:Ub214
          </p>
          <p xml:id="i-6u2wiJBgsNE9S6wAMgxoB1">
            Alf Svensson (c) Skolpolitiken ÖRee Ub214—-219
          </p>
          <p xml:id="i-RzBbRxjuYWDWujeu7UXN5c">
            Skolans verksamhet är av avgörande betydelse för samhällsutvecklingen.
            Under de senaste decennierna har skolan gjorts neutral till olika
            livsåskåd- ningar. Men tanken att skolan skall visa neutralitet
            inför grundläggande värderingsfrågor är i sig själv ett uttryck
            för en värdering. Det har också visat sig att neutraliteten och
            objektiviteten ofta utvecklats till likgiltighet inför livsåskådningsfrågor.
            Frånvaron av uttalade grundvärderingar för skolans verksamhet
            skapar oro bland föräldrar och barn. Vilka värderingar skolan
            egentligen överför till barnen är en naturlig fråga för många
            föräldrar. Elevernas osäkerhet inför många av de livsavgörande
            frågorna fördjupas av att skolan på grund av given målsättning
            inte skall ta ställning. Det är därför nödvändigt att skolan öppet
            deklarerar ett normsystem som siktar till att ge eleverna normer
            och värderingar för livet. En annan konsekvens av skolans neutralitet
            är att kommersiella och odemokratiska värderingar lätt tar överhanden.
            Ekonomiska intressens starka makt över barns och ungdomars konsumtionsvanor
            är uppenbar. Reklam och propaganda överför materialistiska värderingar
            till eleverna. Också en stor del av massmediautbudet präglas av
            en likartad människosyn. Uppfattningen att skolan kan fungera
            i ett ideologiskt vakuum är en allvarlig felbedömning. Endast
            genom ett närmande till den kristna etiken och ett bejakande av
            det kristna kärleksbudet kan skolan åter få en hållbar grund för
            sitt arbete. De huvudmål för skolans verksamhet som för övrigt
            finns uttryckta i nu gällande skollag och läroplaner ställer sig
            kds i princip bakom men vill med skärpa betona att målen inte
            kan nås utan att skolan värdeförankras.
          </p>
          <p xml:id="i-UDp9eF4BdnSEBnjfAaG9Ve">
            Kristen etik
          </p>
          <p xml:id="i-CqdAcFTpRZZgJVQMXzsF74">
            Kds anser inte att skolan skall överta kyrkans roll att leda
            människor fram till en personlig tro. Undervisningen måste ta
            hänsyn till varje individs rättighet att själv ta ställning till
            de livsavgörande frågorna. Skolans förankring i kristna grundvärderingar
            får betydelse på flera områden och plan: — Skolan som helhet skall
            präglas av den kristna människosynen. Barn med olika begåvning
            måste därför behandlas lika. Skolan skall reagera skarpt mot diskriminering
            av barn och vuxna i skolan och dess närmiljö. — Undervisningen
            skall läggas upp så att den fostrar till solidaritet med medmänniskorna.
            Solidariteten måste övas praktiskt. Metoder som gynnar
          </p>
          <p xml:id="i-HSdYQ7vtTGz1hdAXNuPJGA">
            1 Riksdagen 1985/86. 3 saml. Nr Ub214-219
          </p>
          <pb facs="riksdagen-motions-pdf/data/198586/mot_198586_ub_214/mot_198586_ub_214-002.pdf"/>
          <p xml:id="i-Fa57ZxMRUFmiQ6kquFKeFN">
            hjälpsamhet och omtanke elever emellan skall i så hög grad som
            möjligt utnyttjas. — Den kristna människosynen får också konsekvenser
            för hur skolan skall se på eleverna. Varje människa är en unik
            individ med unika möjligheter. Skolan skall därför se med respekt
            på varje elev och söka utveckla varje elev så långt det är möjligt.
            Det betyder att skolan måste värdesätta praktisk begåvning. Den
            nuvarande skolan är delvis överteoretiserad. Alla elever — även
            teoretiskt begåvade elever — har nytta av mer praktiska aktiviteter
            och praktiskt arbete i skolan. Det är växelspelet mellan praktiska
            erfarenheter och teoretiska problemlösningar som ger eleverna
            maximala utvecklingsmöjligheter. - De kristna grundvärderingarna
            påverkar också sättet att lägga upp undervisningen. I natur- och
            samhällsorienterande ämnen (liksom i motsvarande ämnesgrupper
            inom gymnasieskolan) skall undervisningen därför läggas upp så
            att den betonar den mänskliga kunskapens gränser och skapar ödmjukhet
            inför naturen och universum. Skolan skall därför tidigt införa
            vetenskapsteoretiska resonemang. Det betyder att barnen skall
            lära sig att ifrågasätta vetenskapliga resultat. — Balansen mellan
            naturvetenskapliga och humanistiska kunskaper måste förändras
            så att man betonar etik, historia och andra humanistiska ämnen
            och moment.
          </p>
          <p xml:id="i-Rybdge4zL12UXYSRhnvMWH">
            Skolan måste ha stöd
          </p>
          <p xml:id="i-2PDN9wqvJjjjT9LdKxq1sF">
            Skolan kan inte ensam ha ansvaret för barns och ungdomars fostran.
            Den måste ha stöd av hemmen. Om skolpolitiken skall ha utsikt
            att lyckas, måste den därför kompletteras med en familjepolitik
            som ökar föräldrarnas möjlighet att ge sina barn grundtrygghet.
            Skolan måste också få tillräckliga resurser för sin verksamhet
            av samhället. Dessa resurser är inte enbart ekonomiska och materiella.
            Inte minst viktigt är ett positivt opinionsstöd som olika samhällsinstitutioner
            och massmedia kan skänka skolan.
          </p>
          <p xml:id="i-YZ3QekoFhubB8f8SX3LF9i">
            Demokrati, religionsfrihet och föräldrarätt kräver möjlighet
            till friskolor
          </p>
          <p xml:id="i-4rsNEDfaytbDK8HoThnXLq">
            Det nuvarande svenska skolsystemet med en livsåskådningsmässigt
            neutral, statlig skola och en restriktiv inställning till friskolor
            (dvs. från det statliga skolsystemet fristående skolor) vill kds
            ersätta med en i kristna grundvärde- ringar förankrad statlig
            skola och en generös inställning till friskolor. Enligt FN:s deklaration
            om de mänskliga rättigheterna (och motsvarande Europarådskonvention)
            är det föräldrarna som har huvudansvaret för sina barns fostran.
            Föräldrarna ges rätten att välja en uppfostran och en undervisning
            för barnen som stämmer överens med föräldrarnas filosofiska och
            religiösa grundinställning. Den svenska skollagen tillåter friskolor
            under förutsättning att dessa ger eleverna en utbildning som i
            huvudsak motsvarar grundskolans. Men
          </p>
          <p xml:id="i-TwRmzjAxaJJa5N45yTB14e">
            Mot. 1985/86 Ub214
          </p>
          <pb facs="riksdagen-motions-pdf/data/198586/mot_198586_ub_214/mot_198586_ub_214-003.pdf"/>
          <p xml:id="i-VH1dNsptX96jBvtwRwjEwJ">
            eftersom inga regler om statsbidrag finns kopplade till lagen,
            blir rätten att anordna friskolor en rätt för ett fåtal ekonomiskt
            starka grupper. Tilltron till vårt demokratiska statsskick och
            vår vilja att efterleva FN-deklarationen om de mänskliga rättigheterna
            kräver att friskolor i princip skall ges med grundskolan likvärdiga
            ekonomiska möjligheter att verka. Sådana skolor skall kunna drivas
            i rörelseregi eller i enskild regi. På friskolorna måste ställas
            kravet att de inte diskriminerar sökande elever på grund av föräldrarnas
            ekonomiska eller sociala bakgrund. Friskolorna måste självfallet
            ge en undervisning och allmänorientering som motsvarar den statliga
            skolans. De skall emellertid ha frihet i fråga om etisk målsättning
            och pedagogisk uppläggning — givetvis med reservation för de hänsynstaganden
            som följer av att de verkar i ett demokratiskt rättssamhälle.
            Friskolorna utgör därmed ett skydd för föräldrarnas rätt att överföra
            sina grundvärderingar till barnen. De innebär också en möjlighet
            för språkliga, kulturella och etniska minoriteter att, om de så
            önskar, ordna en undervisning som stärker och utvecklar minoritetsspråk
            och andra kulturella särdrag. Slutligen ger rätten till friskolor
            möjlighet till en utveckling av alternativa pedagogiska metoder
            —en viktig förutsättning för den pedagogiska debatten och förnyelsen
            inom det svenska skolväsendet.
          </p>
          <p xml:id="i-6XC4FznhYCqS46eTwphcXW">
            Skolans resultat i jämförelse med skollagens första paragraf
          </p>
          <p xml:id="i-K3HHqDv8Z8rLQEbnEsEsN9">
            Enligt skollagens första paragraf syftar samhällets utbildning
            av barn och ungdom till ”att meddela eleverna kunskaper och öva
            deras färdigheter samt i samarbete med hemmen främja elevernas
            utveckling till harmoniska människor och till dugliga och ansvarskännande
            samhällsmedlemmar”. Lyckas skolan nå dessa mål?
          </p>
          <p xml:id="i-6VUtLavTod8ZKkecNvVPPx">
            ” ”
          </p>
          <p xml:id="i-2HWw4t8mYDzF2fk1b7DNLa">
            - . meddela eleverna kunskaper . . . Trots att den svenska skolans
            kunskapsresultat vid internationella jämförel- ser visat sig i
            allmänhet vara gott, finns på vissa viktiga områden allvarliga
            brister i skolans kunskapsförmedling. En inte obetydlig del av
            eleverna lämnar grundskolan med dåliga baskunskaper i läsning,
            skrivning och matematik. Oroande är en iakttagelse som flera forskare
            gjort, nämligen att kunskapsklyftan mellan olika grupper av barn
            tycks öka hela grundskoletiden igenom. Barn från välsituerade
            och välfungerande hem lyckas bättre i skolan, barn från socialt
            torftiga miljöer och hem med många problem lyckas sämre. Att utjämna
            dessa skillnader var just ett av huvudmålen för den sammahållna
            grundskolan. Den här ökade ojämlikheten mellan olika elevgrupper
            har olika orsaker — bristfällig kontroll av basfärdigheterna på
            mellan- och högstadiet, för stark betoning av teoretiska kunskaper.
            Men många av de faktorer som påverkar elevernas skolframgång ligger
            utanför skolans kontroll. Förutom en förstärkt undervis- ning
            i baskunskaper och träning av basfärdigheter krävs flera åtgärder,
            t. ex. en familjepolitik som ger stöd åt föräldrarna. En förändrad
            människosyn som också värderar barnens praktiska färdigheter kan
            växa fram som ett resultat av den värdeförankring av skolan som
            kds eftersträvar.
          </p>
          <p xml:id="i-TvZthyGJbAFzP4DNRtTANK">
            1" Riksdagen 1985/86. 3 saml. Nr Ub214-219
          </p>
          <p xml:id="i-Rn8FeABQxAwQvw7wtoeD2t">
            Mot. 1985/86 Ub214
          </p>
          <pb facs="riksdagen-motions-pdf/data/198586/mot_198586_ub_214/mot_198586_ub_214-004.pdf"/>
          <p xml:id="i-92PmwbhfmkHpjwoLrRk2bv">
            Många elever har mycket bristfälliga kunskaper om det kristna
            kulturarvet och de kristna grundvärderingarna. Förutom att eleverna
            får en vag uppfattning av den kristna livsåskådningen, leder detta
            till svårigheter att tolka stora delar av litteraturen, konsten,
            musiken och andra kulturelement. Huvudorsaken till den här bristen
            är den gradvisa nedskärningen av undervisningen i kristendomskunskap
            — först förändringen av ämnet till religionskunskap, därefter
            den allt mindre andelen kristendomskunskap inom religionsämnet,
            och slutligen den minskade andelen religionskunskap inom orienteringsämnena.
            Lärarnas kunskaper inom området har också blivit sämre, lärarutbildningen
            bristfällig. Elevernas kunskaper om vår världs överlevnadsfrågor
            — ökande klyftor mellan u- och i-land, miljöproblem, kapprustning
            m.m. — är inte heller tillräckliga. Här måste ämnesstoffet förändras
            i många av grundskolans ämnen.
          </p>
          <p xml:id="i-LHFwGGx57z9rmYmikTyMSQ">
            ”
          </p>
          <p xml:id="i-EJLMfwR1YQqAoaBKc7f7WY">
            ”.. . harmoniska människor . . .
          </p>
          <p xml:id="i-AEuvreqMVkmfTrpMgiaZV3">
            Skolpsykologer och annan elevvårdande personal framhåller att
            ett ökande antal elever uppvisar nervösa och psykiska problem.
            Också dessa förhållan- den påvisar behoven av en familjepolitik
            som stödjer föräldrarnas möjlighe- ter att ge barnen stabila,
            trygga hemförhållanden. Men en värdeförankring av skolan i kristna
            grundvärderingar borde också kunna medverka till att ge många
            elever en mer harmonisk uppväxt.
          </p>
          <p xml:id="i-9EB4xpg96etkC1MqxRbGbS">
            ”.. . dugliga och ansvarskännande samhällsmedlemmar . . .
          </p>
          <p xml:id="i-6pvvJK517Rok9bP3h3HQZR">
            Många tendenser i samhället antyder att skolan skulle behöva
            förändras i en riktning som betonar människors personliga ansvar
            för sina handlingar och för sina medmänniskor. Framför allt måste
            skolans samlevnadsundervisning ta sikte på hemmets och äktenskapets
            roll som samhällets solidaritetsskola.
          </p>
          <p xml:id="i-EstDQBSGBhadxjx2KCSnvD">
            Fostran till solidaritet
          </p>
          <p xml:id="i-LKph1dY7NBkyVokQHJZMri">
            Skolan skall ställa personliga krav på varje elev — krav som
            i första hand skall fostra till ansvarstagande för andra människor.
            Fadderverksamhet inom den egna skolan, dvs. verksamhet där äldre
            elever hjälper yngre en viss tid i veckan eller vid vissa aktiviteter,
            kan vara en bra metod att öva solidaritet. I studie- och yrkesorienteringen
            måste eleverna få bred kontakt med människor som i sitt yrke arbetar
            med människovård i vid mening. Genom att ge eleverna tillfälle
            till naturliga vuxenkontakter kan skolan i hela sin verksamhet
            bidra till en värdeöverföring från äldre till yngre generation.
            Eleverna kommer då att bli medvetna om att solidaritet och ansvarstagande
            för andra människor — liksom andra grundvärderingar som kan betecknas
            som kristna — är naturliga grundvalar för vår kultur. Om eleverna
            skall kunna tränas till osjälviska insatser, måste de i skolan
            värdesättas som unika individer. Skolans fostran till solidaritet
            måste därför gå hand i hand med att det hos varje elev skapas
            en känsla av värde, ett
          </p>
          <p xml:id="i-6GkKd43eLBb9ra7CwNk4yb">
            Mot. 1985/86 Ub214
          </p>
          <pb facs="riksdagen-motions-pdf/data/198586/mot_198586_ub_214/mot_198586_ub_214-005.pdf"/>
          <p xml:id="i-BDYLdNHLQFc9GqCt5iNGss">
            medvetande om att man behövs i den mänskliga gemenskapen. Steg
            för steg Mot. 1985/86 kan eleverna sedan tränas till insatser
            för andra. Inlevelse i u-ländernas Ub214 situation kan skapas
            genom att den enskilda skolan skaffar sig en fadderskola i något
            sådant land. Det viktigaste reformarbetet inom skolan måste inriktas
            på de stora problemen 'i vår tid och vår värld. Den moderna tekniken
            har försett människan med möjligheter att helt skövla naturen
            och rasera samhälle och kultur. Också i detta perspektiv är fostran
            till solidaritet grundvalen för skolans verksamhet. Här måste
            skolan samverka med hemmen. Familjen är samhällets viktigaste
            solidaritetsskola. I skolan kan erfarenheterna från familjegruppen
            gradvis utvidgas till allt större sammanhang. Fostran till solidaritet
            behöver inte betyda stora eller dyra förändringar av skolverksamheten.
            Kds efterlyser en större fantasi och iver för reformer av denna
            typ. Skolans kvalitet beror inte ytterst på befintliga materiella
            resurser, utan på den människosyn den förmedlar via lärare, övrig
            personal och verksamhetsformer.
          </p>
          <p xml:id="i-W7gMxCds5NHvGWLAfp9ze4">
            Religionens roll i skolan
          </p>
          <p xml:id="i-3v4BmXfyjM6RzffmG2gRcV">
            Att skolan skall värdeförankras i kristna grundvärderingar får
            konsekvenser för skolans verksamhet på olika plan. Skolan som
            helhet måste präglas av den kristna människosynen. Det innebär
            att de vuxna i skolan i sin kontakt med eleverna måste söka förverkliga
            dessa värderingar. Begåvade och obegåvade barn måste bemötas med
            samma respekt. Skolan måste skarpt reagera mot diskriminerande
            behandling av elever eller vuxna i skolan och dess närmiljö. Men
            skolan måste också förmedla kunskaper om de kristna grundtankar-
            na. Detta sker för närvarande främst genom undervisningen i kristendoms-
            kunskap inom regionskunskapsämnets ram. Kds anser att ämnets namn
            skall vara kristendomskunskap och att ämnet skall ha ett utrymme
            inom oriente- ringsämnena motsvarande två veckotimmar (sex stadieveckotimmar)
            hela grundskolan igenom. Undervisningen får varken förvandlas
            till moralism eller reduceras till livlös information. Eleverna
            får med hjälp av bibliska berättelser och uttrycksmedel en repertoar
            av allmänmänskliga och livsty- dande mönster. Det ger också eleverna
            förankring i och förståelse av vår kultur. Undervisningen i regions-
            och kristendomskunskap måste självfallet ta hänsyn till varje
            individs rättighet att själv ta ställning till de livsavgörande
            frågorna. Skolan som institution har självfallet inte kyrkans,
            samfundets eller församlingens roll att leda människor fram till
            en personlig tro. Men skolan och de personligt engagerade människor
            som arbetar där skall förse eleverna med ett språk och en referensram
            som underlättar valet av livsåskådning. Med de kristna grundtankarna
            och med en förståelse av de religiösa uttrycksmedlen inom kristendomen
            som bakgrund, blir det sedan lättare för eleven att sätta sig
            in i andra religioner och livsåskådningar. En grundlig engagerande
            kristendomsundervisning får på detta sätt skapa en tolerant och
            respektfull inställning till andra förhållningssätt inför de stora
            livsfrågorna. Morgonsamling är ett värdefullt inslag i skolan
            för att ge alla elever möjlighet till lugn och koncentration vid
            dagens början. Med hänsynstagan-
          </p>
          <p xml:id="i-8qdxtqKGSN3TJAfLw3SFkF">
            FER er NO
          </p>
          <pb facs="riksdagen-motions-pdf/data/198586/mot_198586_ub_214/mot_198586_ub_214-006.pdf"/>
          <p xml:id="i-CPavzhtDaDXJvPyjDtDu7e">
            de till den enskildes trosuppfattning bör morgonsamlingarna som
            regel ges ett kristet-ideellt innehåll. En samling i form av andakt
            kan ge eleverna möjlighet att leva sig in i religionens uttrycksmedel.
            De regler som för närvarande gäller för befrielse från ämnet religionskun-
            skap bör även i fortsättningen gälla. Dock bör man inte kräva
            att föräldrarna skall tillhöra ett visst trosamfund för att de
            skall kunna få sådan befrielse för sina barn.
          </p>
          <p xml:id="i-MZGCM9HYrGQ3vJ6oLBKErb">
            Teori och praktik i skolan
          </p>
          <p xml:id="i-4Qs5Yee6xcoLhKT6xjoFY7">
            Flera gånger har berörts de negativa konsekvenserna av skolan
            teoretisering. Den allvarligaste följden är känslan av inkompetens
            hos elever som lyckas dåligt i praktiskt taget alla skolans ämnen.
            Skolan måste därför öka inslagen av praktisk verksamhet liksom
            av estetiska aktiviteter. I första hand kan det ske inom ramen
            för nuvarande skolämnen. Man bör söka möjligheter att inom varje
            ämne öka inslagen av praktisk verksamhet och praktisk tillämpning.
            I andra hand bör timfördelningen mellan ämnena om möjligt förskjutas
            mot större andel praktiska och estetiska ämnen. Men trots allt
            finns det gränser för hur långt en sådan förändring av timplanen
            kan tillåtas gå. Vårt moderna samhälle kräver en mängd teoretiska
            kunskaper. Men de praktiska inslagen i skolans verksamhet kan
            också ökas utanför den reguljära undervisningens ram. Redan nu
            finns möjlighet till en s.k. samlad skoldag med tid utöver lektionerna
            i skolan. Inom ramen för den samlade skoldagen kan eleverna överta
            en stor del av de praktiska göromålen i den arbetsplats som skolan
            utgör. I många kommuner har man prövat sådana inslag med goda
            resultat — städning, kontorsarbete, arbete i skolmål- tidsavdelningen
            osv. I regel har dock försöken varit mycket begränsade. Kds anser
            att man i ett stort forsknings- och utvecklingsprojekt bör pröva
            möjligheten till en radikal förändring av skolan som arbetsplats.
            Syftet skulle vara att låta eleverna alltefter ålder och mognad
            överta så mycket av det praktiska arbetet i skolan som möjligt.
            De vuxna i skolan skulle fungera som arbetsledare. Målet borde
            vara att varje elev fick ett eget ansvarsområde i skolan vid sidan
            av undervisningen. Praktiskt arbete inom skolans ram skulle kunna
            öka elevernas ansvarskänsla för sin skola. Grönsaker odlade i
            skolans trädgård, möbler reparerade i skolans verkstad, anslag
            tryckta i skolans enkla tryckpress, ger eleverna en upplevelse
            av varje arbetes värde och en ökad förståelse av förvaltarskapstanken
            — människornas uppgift att tjäna varandra. Eleverna skulle också
            få en större förståelse för vikten av sparsamhet och aktsamhet.
            Forskningsprojektet kring skolan som arbetsplats skulle kräva
            en mycket noggrann planering. Arbetsskyddsmyndigheter, fackförbund,
            pedagoger, föräldrar m. fl. måste först diskutera vilka arbetsuppgifter
            som skulle kunna helt eller delvis överföras till elever. Försöksverksamheten
            skulle sedan startas med sådana resurser att en verklig radikal
            förändring av skolmiljön kunde ske i deltagande skolor. Utvärderingen
            skulle sedan ge underlag för en skolreform som, om försöksverksamheten
            givit gynnsamt resultat, kunde förverkliga arbetsskolan.
          </p>
          <p xml:id="i-2yAnHPJHhvxQsvaqjFusAM">
            Mot. 1985/86 Ub214
          </p>
          <pb facs="riksdagen-motions-pdf/data/198586/mot_198586_ub_214/mot_198586_ub_214-007.pdf"/>
          <p xml:id="i-AyaSGY7Q8Jz9vVd2R9jbUg">
            Undervisning och undervisningsmetoder
          </p>
          <p xml:id="i-TMhecYzJUTX5BQTJZf2zpp">
            Undervisningen skall vara saklig, allsidig och engagerande. Stor
            vikt måste fästas vid baskunskaperna men också vid att utveckla
            varje elevs särbegåv- ning så långt det är möjligt. Kraven på
            kvalitet vad gäller elevernas egna aktiviteter och produkter måste
            upprätthållas. Skolan bör uppmuntra till ett sunt, kritiskt tänkande,
            där sanningshalten i påståenden undersöks. Undervisningen bör
            vara inriktad mot problem- och konfliktlösning i positiv anda.
            Slutresultatet av ett undervisningsmoment får inte vara en allmän
            negativism. Undervisningen i natur- och samhällsorienterande ämnen
            skall läggas upp så att den betonar den mänskliga kunskapens gränser
            och skapar en ödmjukhet inför naturen och universum. Ofta får
            undervisningen en sådan uppläggning att gamla tiders doktrinära
            kristendomsundervisning ersatts av en doktrinär och fastlåst inställning
            till vetenskapliga resultat. Vetenskaps- mannen uppfattas som
            en representant för den absoluta sanningen. En sådan undervisning
            gynnar inte det vetenskapliga framåtskridandet. Bristen på ungdomar
            som vill ägna sig åt forskning är ett stort problem i vårt land.
            Undervisningen i skolan kan ha medverkat till denna situation.
            Om man hos eleverna skapar föreställningen att vetenskapen nu
            kommit mycket nära sanningen, skapas ingen förväntan hos eleverna.
            Skolan bör därför så tidigt som möjligt införa vetenskapsteoretiska
            och kunskapsteoretiska resonemang i olika ämnen. Det kan skapa
            den ödmjuka inställning till naturen som är en förutsättning för
            en framgångsrik forsk- ningsinsats. Sådana kunskapsteoretiska
            diskussioner bör ingå vid t.ex. behandlingen av världens eller
            människans ursprung inom de naturoriente- rande ämnena. Olika
            teorier bör presenteras liksom deras sannolikhetsun- derlag, möjligheten
            till felaktiga slutsatser osv. Samtidigt skall den kristna skapelsetanken
            presenteras. Eleverna bör då få klart för sig att olika kristna
            riktningar kan ha olika tolkningar av innebörden, men att det
            gemensamma är tanken på Gud som världens skapare och uppehållare
            i motsättning till materialistiska teoriers uppfattning, slumpteorier
            etc. Eleverna kan då komma till insikt om skillnader och likheter
            mellan religion och vetenskap. Temastudier kan vara ett värdefullt
            inslag i skolarbetet t. ex. i samband med behandlingen av vår
            världs stora överlevnadsproblem.
          </p>
          <p xml:id="i-QVDhUYSc7a53YXxEd4Qov9">
            Bevara de små skolorna
          </p>
          <p xml:id="i-5pLzcH32ozTftfB5ThzqFz">
            Ett decentraliserat skolsystem bör eftersträvas. Små skolor bör
            bevaras så långt det är ekonomiskt möjligt. Vid bedömningen av
            om små landsbygds- skolor skall dras in eller ej, måste en total
            samhällsekonomisk bedömning göras. Ofta visar det sig att en i
            och för sig ekonomiskt motiverad indragning av en liten skola
            medför en katastrof för bygden. När skolan dras in, försvinner
            annan service, arbetslöshet och utflyttning ökar. Ett sätt att
            öka möjligheterna för små landsbygdsskolor att överleva är en
            effektiv skatteutjämning mellan tätortskommuner och glesbygdskommuner.
          </p>
          <p xml:id="i-T8z6LzsGB4vu23dpYdh9jm">
            Mot. 1985/86 Ub214
          </p>
          <pb facs="riksdagen-motions-pdf/data/198586/mot_198586_ub_214/mot_198586_ub_214-008.pdf"/>
          <p xml:id="i-CnaiaX76VocLQUD4XqoFNi">
            Mindre klasser
          </p>
          <p xml:id="i-8XzgKDerhit8N1QRMyeBvv">
            På sikt bör man sträva efter att minska klassernas storlek. Det
            vikande elevunderlaget de närmaste åren innebär en möjlighet att
            utnyttja lediga lokaler och lärarresurser för detta. Högstadieskolor
            bör byggas enligt s.k. hemrumsprincip, vilket innebär att eleverna
            har sitt eget klassrum och om möjligt också eget kapprum. Erfarenheten
            av sådana skolor visar att många irritationsmoment försvinner.
            Fördelningen av resurser inom en kommun bör decentraliseras så
            långt det är möjligt. Skolstyrelsen fördelar resurserna på rektorsområden.
            Eventuellt kan en viss resurs avsättas för rektorsområdenas gemensamma
            ändamål. Rektorsområdena fördelar tilldelade resurser på enskilda
            skolor. Inom varje rektorsområde bör resurserna fördelas så att
            det gynnar eleverna med särskilda behov. Föräldrarna skall ha
            insyn i resursfördelningen och kunna påverka den. Den statliga,
            regionala och lokala skolbyråkratin bör om möjligt begränsas.
            En viktig uppgift för skolmyndigheterna på olika nivåer är att
            samla upp, bearbeta och sprida resultat från pedagogiskt forsknings-
            och utvecklingsarbete.
          </p>
          <p xml:id="i-7BWkEowtdKnLnTj3rZtGZ2">
            Elev- och föräldrainflytande
          </p>
          <p xml:id="i-5QnHQRjQJ5FP2xDCAqoyuY">
            Eleverna skall genom bl. a. klass- och elevrådsarbete tränas
            att ta ett allt större ansvar i skolan. I avsnittet Teori och
            praktik i skolan visades hur elevernas praktiska arbete kunde
            ge dem större ansvar. Självfallet måste föräldrarna engageras
            i arbetet på skolans lokala arbetsplaner som ett led i skolväsendets
            decentralisering. Det måste också aktiveras och delta direkt i
            undervisningen, t. ex. vid studie- och yrkesorien- teringen. Också
            studiedagarna är en lämplig kontaktmöjlighet mellan lärare och
            föräldrar. Föräldrarna skall garanteras möjlighet till insyn i
            läromedels- valet. Undervisningen på områden som är kontroversiella
            skall ske i samråd med föräldrarna. Lärarna måste givetvis följa
            skollag och läroplan, men tolkningen av huvudmoment och genomförande
            av undervisningen kan alltid diskuteras i en öppen och generös
            atmosfär. När en familjs barn börjar skolan, skall skolan vara
            skyldig att ge föräldrarna information om deras rättigheter att
            i olika hänseenden påverka skolan. Om skolans beslut går i en
            annan riktning än föräldrarna önskar, skall de alltid få besvärshänvisning.
          </p>
          <p xml:id="i-QqzvbdNdjz8F63hvRvecTV">
            Timplan, ämnen och ämnesinnehåll Kristendomskunskap
          </p>
          <p xml:id="i-CHXfjH8F6i5NrYnMLFHrmc">
            En garanterad minimitid skall finnas för kristendomskunskapen
            inom de samhällsorienterande ämnena och uppgå till två veckotimmar
            (sex stadie- veckotimmar) hela grundskolan igenom.
          </p>
          <p xml:id="i-MWtY7ED778Qo2NprJ42HBh">
            Mot. 1985/86 Ub214
          </p>
          <pb facs="riksdagen-motions-pdf/data/198586/mot_198586_ub_214/mot_198586_ub_214-009.pdf"/>
          <p xml:id="i-QQNX3kN8bg2YFebuC7wzQJ">
            Praktisk och estetisk verksamhet Mot. 1985/86 Ub214
          </p>
          <p xml:id="i-YZ61eYRwuG69MVagL3hvRZ">
            Praktisk och estetisk verksamhet bör få större utrymme på timplanen
            och inom olika ämnen. Sång- och musikundervisningen skall utformas
            så att den kan bidra till upplevelser av gemenskap och glädje,
            bl. a. genom en för vårt folk traditionell och gemensam kulturskatt.
          </p>
          <p xml:id="i-9p5q9FDqGecHCXxBVYjDMo">
            Samlevnadsundervisning
          </p>
          <p xml:id="i-6r8VKgzcyQ9nV2XV7XL7w5">
            Samlevnadsundervisningen måste präglas av förståelse och öppenhet.
            Un- dervisningen skall ges med sikte på hem och familj. Särskild
            hänsyn tas till de många elever som kommer från splittrade hem.
            Äktenskapet skall lyftas fram ; som den naturliga och av samhället
            prioriterade formen för samlevnad. Eleverna måste också lära sig
            att hantera konflikter och att se positiv konfliktlösning som
            en värdefull erfarenhet. I undervisningen bör hemmen framhållas
            som en nödvändig och naturlig solidaritetsskola. Trygga familjer
            är en vinst för hela samhället och därmed också för skolan.
          </p>
          <p xml:id="i-AEEeqCDF6knYKEqHF5KQWC">
            Historie- och biologiundervisning
          </p>
          <p xml:id="i-7xVD9mF1H72btpZzBtqp5W">
            I historie- och biologiundervisningen måste det framhållas att
            det finns olika vetenskapliga orsaksförklaringar. Mot de materialistiska
            historieuppfatt- ningarna kan ställas idealistiska eller religiösa.
            Det måste framgå att människors handlande kan formas av andra
            motiv än rent egoistiska och materialistiska.
          </p>
          <p xml:id="i-EQZwCJ7K8E5xKuGiUbAGLB">
            Frågor om människovärdet
          </p>
          <p xml:id="i-JcDqi8opYHJDNU5BqmoXmC">
            Inom ämnena biologi, samhällskunskap och kristendomskunskap skall
            frågor om människovärdet behandlas. I undervisningen skall respekten
            för livets okränkbarhet betonas. Det får konsekvenser fört. ex.
            behandlingen av frågan om krig och fred, u-landsproblematiken,
            medicinskt-etiska frågor.
          </p>
          <p xml:id="i-MPJznjtPdE68nSDZfCJd8J">
            Sanning och rätt
          </p>
          <p xml:id="i-6GBUbxK3EJcNauA1HasK5r">
            I de samhällsorienterande ämnena bör undervisningen om sanning
            och rätt behandlas samtidigt i samhälls- och kristendomskunskap.
            Det är då naturligt att betona den betydelse de tio budorden haft
            och har för lagstiftning och enskilda människors handlande.
          </p>
          <p xml:id="i-8cFtEVFv6PKiN9dSTke2FW">
            Teknikens etiska konsekvenser
          </p>
          <p xml:id="i-FYyJTrkL1KYcLARBYH4cL7">
            I ämnet teknik och i andra ämnen där tekniska tillämpningar ingår
            skall teknikens etiska konsekvenser behandlas. Inom det nya ämnet
            datorkunskap (delämne i matematik, samhällskunskap m.fl. ämnen)
            bör eleverna få sådana kunskaper att de som vuxna kan påverka
            och kontrollera användning- en av datorer. I ämnet svenska och
            i övrigt när språkfärdighet tränas skall undervisning i
          </p>
          <pb facs="riksdagen-motions-pdf/data/198586/mot_198586_ub_214/mot_198586_ub_214-010.pdf"/>
          <p xml:id="i-Q93ysgYfNp5BfB11PFNNbQ">
            språkvård ingå. Eleverna skall bibringas ett rikt ordförråd och
            göras medvetna om språkets etiska och estetiska värde.
          </p>
          <p xml:id="i-UhtJA1xHLrv17oRTPtJ7CZ">
            Elever med särskilda behov
          </p>
          <p xml:id="i-7GMRxGKWdYkUuLoub62XL4">
            Under en följd av år har elever med olika typer av handikapp
            i allt högre grad integrerats i den vanliga undervisningen. Kds
            finner det viktigt att utvärdera resultatet av integreringen.
            Tillräckliga resurser skall avsättas för de handikappades behov.
            Den s.k. förstärkningsresursen måste utnyttjas för att stödja
            elever med behov av specialundervisning. Den får inte schablonmässigt
            fördelas för att enbart åstadkomma generellt mindre undervisningsgrupper.
            En systematisk utvärdering av elevernas baskunskaper måste ske
            i varje årskurs, så att inga elever med icke-funktionella läs-
            och skrivfärdigheter går vidare utan en för dem avpassad färdighetsträning.
          </p>
          <p xml:id="i-CvHsCJ81UHmsUHrVLdjP8z">
            Invandrare och minoriteter
          </p>
          <p xml:id="i-DSySensFv4vadmLRr9SDgi">
            Invandrare och språkliga minoriteter kan få hemspråksundervisning
            om föräldrar och barn så önskar. Barn med annat modersmål än svenska
            bör om möjligt — där det kan sammansättas tillräckligt stora undervisningsgrupper
            — få läsinlärning och viss annan grundläggande undervisning på
            sitt modersmål. Alla barn som har minst en förälder med ett annat
            modersmål än svenska skall ha rätt att få undervisning i detta
            språk. Inom skolan bör sökas vägar att låta invandrarbarn utnyttja
            sina språkkun- skaper. Eleverna kan få tolka vid utländska besök,
            utforma turistinforma- tion, tolka föräldrar etc. Resurserna för
            modermålsundervisningen (hemspråksundervisningen) får inte skäras
            ned. De bör även fortsättningsvis vara i storleksordningen 1,4
            lärarveckotimme per deltagande elev. Svenska som främmande språk
            måste bli ett timplanebestämt ämne för invandrarelever som har
            behov av sådan undervisning. Utbildningen av lärare i detta ämne
            skall leda till särskild behörighet i ämnet.
          </p>
          <p xml:id="i-R7M99bujFCsW3a5ABVmyeq">
            Syo —-studie- och yrkesorientering
          </p>
          <p xml:id="i-Ny972ubCAD6Z6k8jpNv53t">
            Det är av stort värde att elever hela grundskolan igenom får
            information om studievägar och yrken. Genom den praktiska arbetslivsorienteringen
            (prao) får eleverna praktisk erfarenhet av yrkeslivets villkor.
            Här kan skapas förståelse för det mänskliga värdet i olika yrken
            — att inget yrke är finare än något annat. Återigen har skolan
            möjlighet att betona förvaltarskapstanken —- genom de olika yrkesrollerna
            tjänar vi varandra. Kds vill starkt betona vikten av ”kompensatorisk
            syo”, dvs. åtgärder som siktar till att anpassa arbetslivet och
            skolan till den enskilde elevens behov. Med en aktiv studie- och
            yrkesorientering kan arbetslöshet förebyggas. Det förutsätter
            dock att syo-funktionärerna har reell möjlighet att påverka lärarnas
            undervisning. Skolan måste också se allvarligt på sin uppgift
            att
          </p>
          <p xml:id="i-L5vDRTyfcNAUHtJwmDX6wg">
            Mot. 1985/86 Ub214
          </p>
          <p xml:id="i-KskJwEjQMRxb5ntZDaA4oy">
            10
          </p>
          <pb facs="riksdagen-motions-pdf/data/198586/mot_198586_ub_214/mot_198586_ub_214-011.pdf"/>
          <p xml:id="i-RPVnPR8MZ7kesXzbJtPYed">
            bedriva uppföljande syo för ungdomar upp till 18 års ålder och
            som slutat skolan. En ökad satsning på lärlingsutbildning bör
            ske. Den praktiska utbildningen inom grundskolan måste förstärkas
            för alla elever. I dagens överteoretiserande skola är det en vanlig
            utväg att låta elever sluta skolan något tidigare eller att låta
            dem få förlängd praktisk yrkesorien- tering. Ett sådant beslut
            måste ses som en bekräftelse på att den nuvarande skolan inte
            kan anpassas till varje barns behov. I väntan på en skola där
            praktik har en större plats och en högre status, måste man ge
            större möjligheter till varvad utbildning för ”teoritrötta” elever.
            Arbetsplats skall då erbjudas. Men sådana elever skall ha rätt
            att utan kostnad ta igen den förlorade utbildningen i folkhögskola
            eller vuxenutbild- ning.
          </p>
          <p xml:id="i-8j4W7GamzruWEqBDc3MnGs">
            Läromedel
          </p>
          <p xml:id="i-Vr6BodR9yzwWTcURGWoJcr">
            I det omorganiserade och nedbantade SÖ finns ingen läromedelssektion.
            Läromedelsnämnden i den tidigare formen har också försvunnit.
            Samtidigt sker en snabb mediautveckling i samhället — både tekniskt
            och innehållsmäs- sigt. Eleverna påverkas sammanlagt fler timmar
            per år av massmedia än av skolundervisning. Det kan inte vara
            rimligt att staten i detta läge praktiskt taget lägger ned den
            centrala läromedelsbevakningen. Landets ledande skolmyndighet
            måste ha en resursstark uppföljning av läromedelsutvecklingen.
            Det är också tveksamt om förhandsgranskningen av samhällsorienterande
            läromedel verkligen skall upphöra. En kontroll behövs av att läromedel
            verkligen följer läroplanen.
          </p>
          <p xml:id="i-7JvUEXiycLN8yjsEYmbkBg">
            Utvärdering, betyg
          </p>
          <p xml:id="i-H7kvcEK7AERqnVPN4YxkSx">
            Beslut om lokala arbetsplaner, läroplaner för tillvalsämnen m.
            m. tas nu ute i kommunerna. Följden kan bli ett mycket ojämnlikt
            utbildningsväsen med ojämn utbildningsstandard. SÖ bör få betydande
            resurser för att utvärdera och kontrollera att utbildningen i
            olika delar av landet verkligen får en tillräckligt hög kvalitet.
            Betygssättningen i grundskolan bör behållas, men förändras så
            att den blir i huvudsak kursrelaterad. Betyg bör ges i årskurs
            6, och på grundskolans högstadium. Med en kursrelaterad betygsskala
            motverkas konkurrens mellan eleverna. Betygssystemet kan ändå
            få icke önskvärda konsekvenser för de elever som har mycket dåliga
            betyg. Skolan måste lägga ned stor möda på att för eleverna förklara
            betygssättningens uppgifter — att vara urvalsinstrument för högre
            utbildning och en viss information till t. ex. föräldrar. Man
            bör dock öppet deklarera att betygssättningen innehåller många
            osäkerhetsmoment. Betygen anger i högre grad elevernas begåvning
            än deras prestationer. Skolan måste också utveckla andra metoder
            för utvärdering som låter människors hela personlighet komma till
            sin rätt. Praktiska färdigheter bör väga tyngre vid betygssättningen
            i ämnen där det är möjligt. Önskvärt vore att gymnasieskolan dimensionerades
            så att alla elever som önskar kan få
          </p>
          <p xml:id="i-DwuuhoLDyqzAdLPHEq9jdM">
            Mot. 1985/86 Ub214
          </p>
          <pb facs="riksdagen-motions-pdf/data/198586/mot_198586_ub_214/mot_198586_ub_214-012.pdf"/>
          <p xml:id="i-MPNCoaVW8MQY7s36rZG6ZD">
            komma in. Genom en aktiv syo under första årskursen i gymnasieskolan
            skulle sedan eleverna slussas över till lämpliga linjer om det
            visat sig att de valt en utbildning som inte passade deras begåvning
            och färdigheter.
          </p>
          <p xml:id="i-QyzHShxJdCwYT39PRTAK6M">
            Lärarutbildning, fortbildning
          </p>
          <p xml:id="i-38B9SUVbEYHfVV4B8PjmWV">
            En av de viktigaste faktorerna för påverkan av skolans verklighet
            är lärarutbildningen. Vid intagning till lärarhögskolorna måste
            lämpligheten för yrket väga tungt. Lärarutbildningen får inte
            vara ensidigt inriktad för tjänst på ett av skolans stadier. Gemensam
            pedagogisk grundutbildning för alla grundskolans lärare bör förverkligas.
            I lärarutbildningen måste ingå en undervisning i värderings- frågor,
            etik och bibelkunskap. Betyg i undervisningsskicklighet bör ges,
            men nuvarande gradering ses över. Bedömningen bör göras av flera
            lärarutbildare än nu. Därigenom ökas möjligheterna till en objektiv
            bedömning. Lärarkan- didater och lärare på en skola bör ha stöd
            av en pedagogisk ledare. Skolledningen är alltför hårt belastad
            av administrativa uppgifter. Studierek- torsfunktionen tillkom
            ursprungligen för att utgöra denna pedagogiska resurs. Skolledningen
            bör ges sådana resurser och organiseras på sådant sätt att lärarkandidater
            och lärare får erforderlig pedagogisk ledning. Med tanke på den
            ständigt förändrade lärarrollen skall kontinuerlig fortbildning
            ges åt alla lärare. Lärare som så önskar bör beredas tillfälle
            att inom skolans hela verksamhetsområde pröva på andra befattningar
            än rent pedagogiska. Utbildning för vikarier måste ordnas.
          </p>
          <p xml:id="i-JzV6RWrhVhu12CaN82sydT">
            Hemställan
          </p>
          <p xml:id="i-5RBwVatmxXLwHNjTkEev2B">
            Med stöd av ovanstående hemställs 1. att riksdagen beslutar uttala
            sig för att skolan skall värdeförank- ras i den kristna etiken,
            2. att riksdagen hos regeringen begär förslag om nya statsbidrags-
            bestämmelser för fristående skolor i enlighet med vad som ovan
            anförts, 3. att riksdagen som sin mening ger regeringen till känna
            vad som ovan anförts om betyg, 4. att riksdagen som sin mening
            ger regeringen till känna vad som ovan anförts om klassernas storlek,
            5. att riksdagen som sin mening ger regeringen till känna vad
            som ovan anförts om kristendomsämnets utrymme inom orienteringsäm-
            nenas ram, 6. att riksdagen som sin mening ger regeringen till
            känna vad som ovan anförts om ökade inslag av praktiska och estetiska
            ämnen i skolundervisningen.
          </p>
          <p xml:id="i-HqAgsSLdYia1cBW4MfUHTq" type="date">
            Stockholm den 21 januari 1986
          </p>
          <p xml:id="i-4gsF7j6raZM48yRFiaWWHE">
            Alf Svensson (c)
          </p>
          <p xml:id="i-CYEgoSPEnFSrZaLyhUQ6jo">
            Mot. 1985/86 Ub214
          </p>
          <p xml:id="i-AXrvBfpCeAycag64rqVQuM">
            12
          </p>
        </div>
      </div>
    </body>
  </text>
</TEI>
