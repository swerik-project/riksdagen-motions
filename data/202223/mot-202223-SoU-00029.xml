<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00029">
  <teiHeader>
    <fileDesc>
      <titleStmt>
        <title>med anledning av skr. 2021/22:264 Redovisning av fördelning av medel från Allmänna arvsfonden under budgetåret 2021</title>
        <author corresp="i-XYorBBswJHmzvkzAvCFPDM">av Ulrika Westerlund (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:29 av Ulrika Westerlund (MP)</title>
          <idno type="rdwebb">HA0229</idno>
          <rs type="number">29</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA0229/text</ref>
          <ref type="dokument_url_html">https://data.riksdagen.se/dokument/HA0229</ref>
          <ref type="dokumentstatus_url_xml">https://data.riksdagen.se/dokumentstatus/HA0229</ref>
          <ref type="pdf">https://data.riksdagen.se/fil/5718A61C-4EA3-4E1B-BB35-E8BDF03B02BA</ref>
          <ref type="docx">https://data.riksdagen.se/fil/FD098BCA-57B6-4E6E-9826-2772CC144C5D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5hH4jVBTKQ385AFxGqFUcU" type="basedOn"/>
        <correspContext corresp="i-5hH4jVBTKQ385AFxGqFUcU">
          <ref>Skrivelse 2021/22:264</ref>
        </correspContext>
        <correspAction xml:id="i-Hb53DjZw67DfNPGeA1FBbk" type="signed"/>
        <correspContext corresp="i-Hb53DjZw67DfNPGeA1FBbk">
          <note type="signatory" corresp="i-XYorBBswJHmzvkzAvCFPDM"/>
        </correspContext>
        <correspAction xml:id="i-VMxHVA2YikDpxAe5tiF9Tf" type="submitted">
          <date when="2022-10-11"/>
          <time when="16:39:30"/>
        </correspAction>
        <correspAction xml:id="i-25XhYZrVCntjtXuHxHTi1u" type="dismissed">
          <date when="2022-10-12"/>
        </correspAction>
        <correspAction xml:id="i-7pZr9b2aG1ZBncdodJumkG" type="reviewed">
          <date when="2022-10-12"/>
          <time when="15:50:00"/>
        </correspAction>
        <correspAction xml:id="i-LEYh1mqee9LUDXDv1mDck7" type="referred">
          <date when="2022-10-15"/>
        </correspAction>
        <correspAction xml:id="i-JkYMEuMwbFGMWnxqwuRJCx" type="assigned">
          <date when="2022-12-06"/>
          <time when="16:42:46"/>
        </correspAction>
        <correspContext corresp="i-JkYMEuMwbFGMWnxqwuRJCx">
          <ref type="assignedTo">Socialutskottet</ref>
        </correspContext>
        <correspAction xml:id="i-SN5gi5fYtaWqXrbM847eoW" type="behandlas_i"/>
        <correspContext corresp="i-SN5gi5fYtaWqXrbM847eoW">
          <ref type="uppgift">2022/23:SoU2</ref>
          <ref type="ref_dok_id">HA01SoU2</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU2</ref>
          <ref type="ref_dok_titel">Redovisning av fördelning av medel från Allmänna arvsfonden under budgetåret 2021</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:29 av Ulrika Westerlund (MP) med
          anledning av skr. 2021/22:264 Redovisning av fördelning av medel
          från Allmänna arvsfonden under budgetåret 2021
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-KnRDKzJYkWsQwsAVLw7FyQ">
            Förslag till riksdagsbeslut
          </head>
          <list style="ol">
            <item xml:id="i-MyfqAFzSbUAsnp6aJoZ428">
              Riksdagen ställer sig bakom det som anförs i motionen om hållbarhetsperspektiv
              i placeringar och tillkännager detta för regeringen.
            </item>
            <item xml:id="i-SugDjmRzxkqoRnApiaVtbp">
              Riksdagen ställer sig bakom det som anförs i motionen om koppling
              till Agenda 2030 för projekt och tillkännager detta för regeringen.
            </item>
            <item xml:id="i-AhpZQfcXeFHdgYVarz2fcr">
              Riksdagen ställer sig bakom det som anförs i motionen om breddat
              intersektionellt perspektiv och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-3V9JpmUvb8NdZqh2hr7mcQ" type="h1">
            Motivering
          </head>
          <p xml:id="i-XTEqGpDD31WDfYJdostGga">
            Allmänna arvsfonden har genom åren fyllt en viktig funktion,
            och många angelägna projekt har kunnat bli av tack vare den finansieringsmöjlighet
            som fonden innebär. Förra året gjordes lagen om och i samband
            med detta tillkom till den uppräkning som finns av målgrupper
            även gruppen äldre. Det var en bra förändring.
          </p>
          <p xml:id="i-U9MC26GyPmPaCLqANiS1zq">
            I skrivelsen kan man ta del av projekt som under året har fått
            medel och en analys av dessa. Här kan man även ta del av regeringens
            tankar om inriktning framöver. Vi vill lyfta några förslag till
            förändringar som vi ser som angelägna.
          </p>
          <head xml:id="i-AELLxUZcdHModPGSHEv7ix" type="h2">
            Hållbarhetsperspektiv i placeringar
          </head>
          <p xml:id="i-7xe9ZUtqJSS7E5wBrev7Wq">
            Det är Kammarkollegiet som förvaltar Allmänna arvsfondens kapital
            som en särskild fond. Kammarkollegiet har också tydliga etiska
            riktlinjer för kapitalförvaltningen i syfte att bidra till ett
            hållbart samhälle. Etisk screening görs för ett antal områden
            och i skrivelsen nämns att policyn omfattar fastställda kriterier
            och begränsningar när det gäller placeringar för följande produkter
            och branscher: alkohol, pornografi, spel, tobak och vapen. Av
            Kammarkollegiets policydokument för ansvarsfulla investeringar
            fram­går dock att även fossil energi ingår i deras etiska screening
            med specifika regler för såväl olja och kol som gas. Här finns
            en tydlig och viktig ambition och vi menar att det är angeläget
            inför kommande redovisning av fördelning av medel från Allmänna
            arvsfonden att reglerna som finns runt fossil energi finns med
            i skrivelsen.
          </p>
          <p xml:id="i-82ZT4YjsLV6guzPw5a5hUp">
            Utifrån hållbarhetsperspektiv anser vi dock också att Kammarkollegiets
            regelverk i policyn för gas bör ses över. Så som det står nu är
            kraven för omsättning från utvinning eller raffinering av gas
            visserligen 0 procent, men placeringar tillåts t.ex. i bolag med
            omsättning i kraftproduktion av gas med 30 procent och för omsättning
            av transport med 30 procent. Kraven gällande bolag med omsättning
            i kol är betydligt skarpare. Regelverket kan ha skrivits i en
            tid när gasen av en del fortfarande sågs som en väg till omställningen.
            I samband med kriget i Ukraina torde det bli tydligare för fler
            att det inte är en rimlig hållning och det finns många skäl till
            att vårt gasberoende behöver fasas ut snarast möjligt. Vi ser
            därför att regeringen bör ge Kammarkollegiet i uppdrag att höja
            ambitionsnivån på denna punkt och att det bör framgå av policyn.
            Det borde också bli tydligare att det handlar om fossil gas.
          </p>
          <head xml:id="i-4SkfTEXpXuytT64dbncd9o" type="h2">
            Koppling till Agenda 2030 i projekt
          </head>
          <p xml:id="i-Bm4XBJTTGcUPqaw1xqV9tt">
            Regeringen anger prioriterade projektområden. Här finns också
            skrivningar om hållbar utveckling och att det är viktigt att barn,
            ungdomar, äldre och personer med funktions­nedsättning uppmuntras
            och ges möjlighet att bidra till hållbar utveckling. Här sägs
            vidare att projekt som genom nya och utvecklade former bidrar
            till att uppfylla målen i Agenda 2030 för barn, ungdomar, äldre
            och personer med funktionsnedsättning bör stödjas. Det exemplifieras
            med de viktiga målen: Mål 5 om att uppnå jämställdhet och alla
            kvinnors och flickors egenmakt och mål 16.2 om att eliminera övergrepp,
            utnyttjande, människohandel och alla former av våld eller tortyr
            mot barn, ska särskilt uppmuntras. Det ska verkligen understrykas.
          </p>
          <p xml:id="i-Wk9Sw5y6uabYMoB9mik2tT">
            Samtidigt är det angeläget att lyfta att Agenda 2030 är viktig
            i sin helhet. Det finns en öppenhet gällande vilka perspektiv
            som ska tas hänsyn till, vilket t.ex. innebär att även om inte
            hbtqi-personer nämns explicit finns alla möjligheter att inkludera
            också dessa perspektiv.
          </p>
          <p xml:id="i-uvcjCGbv8vgwMDiguDMJg">
            Man brukar också benämna målen som integrerade och odelbara –
            vilket betyder att inget mål kan nås på bekostnad av ett annat
            – och framgång krävs inom alla mål för att vi ska lyckas med genomförandet.
            Att medverka till hållbarhet som har koppling även till andra
            delar av målen kan därmed ge en delaktighet och meningsfullhet
            som är värdefull för den enskilde, parallellt med att det har
            betydelse i sakfrågan. Vi ser därför gärna att även projekt som
            kombinerar fokuset för respektive målgrupp med hållbar­hetsinriktning
            oavsett vilket av Agenda 2030-målen det gäller ska kunna inbegripas,
            vilket också bör tydliggöras. Det vill vi ge regeringen till känna.
          </p>
          <p xml:id="i-P6HAXqPse6dMCtoJFtgvjh">
            Oro för framtiden och känslan av att inte kunna bidra är både
            psykologiska och reella faktorer som, när de tas på allvar, kan
            ge kraft och bidra till att göra stor skillnad.
          </p>
          <head xml:id="i-T78ksGBM6FqHzHeoqpBiVF" type="h2">
            Vikten av ett intersektionellt perspektiv
          </head>
          <p xml:id="i-5eiiMo6UAvF5F5aB7qVyiA">
            Det intersektionella perspektivet är viktigt för att uppmärksamma
            att behoven kan skifta inom grupper. Diskrimineringsgrunder kan
            påverka och förstärka varandra under vissa förhållanden. Det är
            viktigt att påminnas om hur makt och maktlöshet spelar in, och
            i detta är det intersektionella verktyget viktigt. Det här görs
            också i vissa av avsnitten där regeringen exemplifierar hur t.ex.
            en funktionsnedsättning, etnicitet, ålder eller samkönad relation
            kan göra att behoven i olika skeden ser olika ut. Vi ser gärna
            att regeringen framöver i högre grad tydliggör det intersektionella
            perspektivet generellt i skrivelsen och i inriktningen för projekt
            som särskilt ska uppmärksammas. Det får betydelse för att synliggöra
            människors faktiska situation och kan inspirera till nya viktiga
            projekt som kan medverka till förändring.
          </p>
        </div>
        <div type="motSignatures">
          <list>
            <item xml:id="i-HeuqFvXvmjp3Av9e5WjWEk" who="i-XYorBBswJHmzvkzAvCFPDM">
              Ulrika Westerlund (MP)
            </item>
          </list>
        </div>
      </div>
    </body>
  </text>
</TEI>
