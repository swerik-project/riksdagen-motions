<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-KrU-00386">
  <teiHeader>
    <fileDesc>
      <titleStmt>
        <title>Mediepolitik</title>
        <author corresp="i-JuBXXY8rg7e17ax8wgpWHG">av Dan Kihlström m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mediepolitik</title>
          <idno type="rdwebb">GR02Kr386</idno>
          <rs type="number">Kr386</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GR02Kr386/text</ref>
          <ref type="dokument_url_html">http://data.riksdagen.se/dokument/GR02Kr386</ref>
          <ref type="dokumentstatus_url_xml">http://data.riksdagen.se/dokumentstatus/GR02Kr386</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-839FvTzHpvrdX4J7ckfWSt</idno>
            <name>Sven Brus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NbYfhm8ZWHtRw5CgJqJe42</idno>
            <name>Helena Höij</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-D6pTBvn9TaGwrvt4eGjtdS</idno>
            <name>Kenneth Lantz</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-XSoE59R8vSeGm31iRSvpAz</idno>
            <name>Ulrik Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-BUsYTbnmyQrtHXSA2gEp9T</idno>
            <name>Torsten Lindström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-4htYS85JpBwxyYZ32aVtBc</idno>
            <name>Gunilla Tjernberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UZMWKFSt2xqYBvDkmWzSkW" type="signed"/>
        <correspContext corresp="i-UZMWKFSt2xqYBvDkmWzSkW">
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-839FvTzHpvrdX4J7ckfWSt"/>
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-NbYfhm8ZWHtRw5CgJqJe42"/>
          <note type="signatory" corresp="i-D6pTBvn9TaGwrvt4eGjtdS"/>
          <note type="signatory" corresp="i-XSoE59R8vSeGm31iRSvpAz"/>
          <note type="signatory" corresp="i-BUsYTbnmyQrtHXSA2gEp9T"/>
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-Cndwseqc83uGA5s7vUEPqB"/>
          <note type="signatory" corresp="i-4htYS85JpBwxyYZ32aVtBc"/>
        </correspContext>
        <correspAction xml:id="i-9p1ypXGBgBP7vbh5SehZRf" type="referral">
          <date when="2003-10-15"/>
        </correspAction>
        <correspAction xml:id="i-RshtweQ2ZJwG3qkkNvLceU" type="dismissal">
          <date when="2003-10-15"/>
        </correspAction>
        <correspAction xml:id="i-Qi25Wba14D8VVhXZn19PoS" type="submission">
          <date when="2003-10-07"/>
        </correspAction>
        <correspAction xml:id="i-7bXmKD4BquoEdkmQAodXgm" type="assigned"/>
        <correspContext corresp="i-7bXmKD4BquoEdkmQAodXgm">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Kr_0386/mot_200304_Kr_0386-0001.pdf"/>
      <div xml:id="i-AMNmUwUTtDJTEGwHC1U5Sb" type="motHeader">
        <div xml:id="i-3BNqGPNjrgW8B9bWVXvZee" type="motTitle"/>
        <div xml:id="i-EN8oHHqjv3NaDSi5CZtBTd" type="motSubmissionInfo"/>
      </div>
      <div xml:id="i-9F3ZcoRVVnUkCt7bU1HWX4" type="motBody">
        <div xml:id="i-E762fX35Cw151JsHgbiRHB">
          <p xml:id="i-Prt5aC8wm98zagKYSAeaUJ">
            2003/04 mnr: Kr386 pnr: kd375
          </p>
          <p xml:id="i-K9Xm6LTZYhpQ36jjcruyJW">
            Motion till riksdagen 2003/04:Kr386
          </p>
          <p xml:id="i-TbW8fvrtnk3KJNTD8PeJog">
            av Dan Kihlström m.fl. (kd)
          </p>
          <p xml:id="i-DC8CczuYfdKdBecjgGyo6h">
            Mediepolitik
          </p>
          <p xml:id="i-miGu6LUhjZYTRV4hJWFpd">
            Motionen delad mellan flera utskott 1 Innehållsförteckning
          </p>
          <p xml:id="i-C4BaN4e4wKhBgdewGievFD">
            nnehållsförteCkniNg.........sessssessssesssossressrsssrrsrrsrrrssrrnsrennrsrsnnnsrnnrrnn
            nr 1 Förslag till riksdagsbeslut
          </p>
          <p xml:id="i-PyptqFK2qjEGNt7s4aiLbh">
            Mediernas snabba förändring Medierna och det demokratiska samhället.
          </p>
          <p xml:id="i-UBfQXDWgnmL6Q2TzvcT5Ug">
            déburen organisationspress.. ärradio och digitalradio...... Lokal-TV...
            Digital TV. 10 Public service — med tanke på framtiden. 0.1 Public
            service i hela landet. 0.2 SVT:s programtextning... 0.3 SVT:s
            TV-gudstjänster.... 11 Skadligt medieinnehåll
          </p>
          <p xml:id="i-QV7HQyMJt6RQbffuH4qwDc">
            ORMNOAUBWNE
          </p>
          <pb facs="riksdagen-motions-pdf/data/200304/mot_200304_Kr_0386/mot_200304_Kr_0386-0002.pdf"/>
          <p xml:id="i-LgXAfZZV44rCsafp4CDrNh">
            2003/04:Kr386
          </p>
          <p xml:id="i-9S226HtHYjB4oJDSDBq6sU">
            2 Förslag till riksdagsbeslut
          </p>
          <p xml:id="i-9zBYUhLCzjkcjfMsouX1Nc">
            1. Riksdagen begär av regeringen en översyn av den idéburna organisationspressens
            villkor och möjligheter att genom ett särskilt statligt stöd säkerställa
            en kvalitativ utveckling av denna press. 2. Riksdagen tillkännager
            för regeringen som sin mening vad i motionen anförs om bevarandet
            av närradions ideella och lokala inriktning.' 3. Riksdagen begär
            att regeringen återkommer med förslag om hur lokal- TV kan stärkas
            och utvecklas.' 4. Riksdagen tillkännager för regeringen som sin
            mening vad i motionen anförs om TV-gudstjänsterna. 5. Riksdagen
            tillkännager för regeringen som sin mening vad i motionen anförs
            om public services regionala ansvar. 6. Riksdagen tillkännager
            för regeringen som sin mening vad i motionen anförs om programtextning.
          </p>
          <pb facs="riksdagen-motions-pdf/data/200304/mot_200304_Kr_0386/mot_200304_Kr_0386-0003.pdf"/>
          <p xml:id="i-MsHUYmJ3bUGyDCGJSekQZM">
            2003/04:Kr386
          </p>
          <p xml:id="i-9RNDLjr33GNmENYLCvtC9a">
            "Yrkandena 2 och 3 hänvisade till KU.
          </p>
          <pb facs="riksdagen-motions-pdf/data/200304/mot_200304_Kr_0386/mot_200304_Kr_0386-0004.pdf"/>
          <p xml:id="i-XMmDSRMmnrVBEJvctcwG1j">
            2003/04:Kr386
          </p>
          <p xml:id="i-7TcJnKUaqe2UtSHe2DaLNE">
            3 Mediernas snabba förändring
          </p>
          <p xml:id="i-RfSNXZxLUwVASD5UdTSEER">
            Från att ha varit få aktörer vars verksamhet har varit överblickbar
            och kontrollerbar, formligen exploderar mångfalden av aktörer
            och tekniker på medieområdet. Detta gör också att nuvarande lagar
            inte är anpassade till verkligheten. Genom en kraftig IT-utbyggnad
            kan idag både radio, TV och tidningar distribuera sin information
            till tittare och läsare. Radio- och TV-branschen har fått känna
            av en svikande annonsmarknad med sämre ekonomi som följd. Tendensen
            både i radio och TV är att kommersiellt finansierade kanaler vinner
            mark. SVT och TV 4 möter konkurrensen om TV-tittarna genom att
            starta nya nischade TV-kanaler i det digitala marknätet. Digital-TV
            har inte fått den förutspådda utbredningstakten. Intresset ligger
            inte i att köpa en digital-TV-box utan snarare annan digital utrustning
            som DVD-spelare eller bredbandsuppkoppling. Digitaliseringen av
            radionätet går också långsamt, vilket bland annat beror på att
            den privata lokalradion hittills inte funnit att denna utveckling
            ger större möjligheter än idag. Antalet hushåll med bredband ökar
            och fiberkabelnätet växer. Det innebär att webbaserade medier
            går framåt allteftersom bredbandsutbyggnaden går framåt. Det stora
            problemet för tidningar och medieföretag är möjligheten att ta
            betalt för sina tjänster. En tidning har löst problemet genom
            att ta betalt för kringtjänster men låter nyheterna vara gratis.
            För mobiltelefoni innebär 3 G- nätet en kraftigt utökad nivå av
            mobila tjänster som möjligheten att sända videosekvenser m.m.
            Det finns dock en risk att 3 G-nätet för mobiltelefoni inte uppfyller
            kraven för täckning 2003.
          </p>
          <p xml:id="i-5EePD4bCJvKYxWqmL4TmzK">
            4 Medierna och det demokratiska samhället
          </p>
          <p xml:id="i-Dqxnivd5iNJGQpVi6VQuZq">
            I en politisk demokrati har den fria åsiktsbildningen en avgörande
            betydelse. Den politiska kommunikationen och åsiktsbildningen
            kan ske på olika sätt — till exempel inom ramen för personliga
            samtal och genom organisationer och föreningsliv. Det är dock
            genom medierna som skilda åsikter och opinioner når den stora
            allmänheten. Staten har ett ansvar för att yttrandefriheten i
            praktiken kan utnyttjas. Det övergripande målet för statsmakternas
            agerande gentemot medierna måste vara att demokratin stärks och
            fördjupas. Tillsammans kan medierna genom debatt, nyhetsförmedling
            och annan information ge underlag för medborgarnas fria och självständiga
            ställningstaganden. Följande tre uppgifter brukar framhållas som
            särskilt viktiga för den fria åsiktsbildningen:
          </p>
          <p xml:id="i-U5SqQ3F9iq8Ux9nDMK2G4W">
            « Information. Uppgiften att förse medborgarna med information
            så att de kan ta ställning i samhällsfrågor.
          </p>
          <pb facs="riksdagen-motions-pdf/data/200304/mot_200304_Kr_0386/mot_200304_Kr_0386-0005.pdf"/>
          <p xml:id="i-X7sox9ZeGBEy2cfSb8jLkt">
            « Granskning. Uppgiften att verka som självständiga aktörer och
            att granska institutioner, organisationer och företeelser. Genom
            en granskning genomförd av mångfacetterade medier motverkas maktmissbruk
            och en mer rättvisande och nyanserad bild av de styrande i samhället
            kan därmed framträda. Viktiga strömningar och företeelser kan
            avslöjas. + Forum. Uppgiften att låta olika åsikter och kulturyttringar
            komma till uttryck. Medborgarnas möjligheter att komma till tals
            i medierna är en så viktig del av mediernas uppgifter i fråga
            om den fria åsiktsbildningen att den bör betraktas som en mer
            självständig uppgift för massmedierna, jämställd med informationsuppgiften
            och granskningsuppgiften.
          </p>
          <p xml:id="i-6DCYLfAD1zkFtcAw18DiZ8">
            Det är viktigt med en mångfald av oberoende medieföretag så att
            många röster kan komma till tals. Mångfald i medierna är snarare
            ett medel för att främja demokratin och därmed den fria åsiktsbildningen
            än ett mål i sig. Begreppet mångfald kan ha flera betydelser.
            Det är vanligt i den vetenskapliga litteraturen och även i den
            allmänna mediedebatten att man skiljer på begreppen inre och yttre
            mångfald. Med inre mångfald menas den mångfald som finns inom
            ett enskilt medium medan med yttre mångfald avses den mångfald
            som består i förekomsten av skilda medier. Den yttre mångfalden
            innebär att medierna kan spegla den mångfald och de olikheter
            som existerar i samhället. Genom den inre mångfalden kan medierna
            också ge plats för olika åsiktsriktningar och idéer som finns
            i samhället inom ramen för det enskilda mediet. Den yttre mångfalden
            inom massmedieområdet är ett mycket viktigt medel att nå målet
            att genom den fria åsiktsbildningen bidra till att främja demokratin
            i Sverige. Det finns en klar risk för att en minskad yttre mångfald
            också kan medföra en minskning av utbudet av åsikter. En statlig
            massmediepolitik måste därför inriktas på att främja den yttre
            mångfalden inom massmedierna. Respekten för människovärdet är
            grunden för ett gott samhälle, och demokratin undergrävs om inte
            människovärdet är en levande del i människors tänkande och handlande.
            Människovärdet hotas om kränkning av människovärdet ses som underhållning.
          </p>
          <p xml:id="i-EUYSq7C1YikrUNozCpgZ4p">
            5 Press
          </p>
          <p xml:id="i-LqPJFHqyGWT3FT5RzL64RC">
            Dagspressen har en central betydelse i det allmänna medvetandet
            och når en stor del av befolkningen. Det tryckta ordet ger särskilda
            möjligheter till en innehållsrik och varierad information och
            dagspressen kan förmedla denna information på ett överskådligt
            och lättillgängligt sätt med stora möjligheter till fördjupning.
            Dagspressen kan sägas ge en vidareutveckling, kontinuitet och
            bredd när det gäller de kunskaper, de läsvanor och den allmänbildning
            som skolan lagt grunden till. Under överskådlig tid kan vi räkna
            med att dagstidningarna kommer att behålla sin starka ställning.
            Målet med presspolitiken är att dagstidningarna ska medverka till
            att främja demokratin genom en allsidig, vital och fri åsikts-
            och
          </p>
          <p xml:id="i-Ai8F42hLk2e25eTZXp6goW">
            2003/04:Kr386
          </p>
          <pb facs="riksdagen-motions-pdf/data/200304/mot_200304_Kr_0386/mot_200304_Kr_0386-0006.pdf"/>
          <p xml:id="i-4BsNxquDJ6FmruVHyb6eQY">
            2003/04:Kr386
          </p>
          <p xml:id="i-9y98z175JX91eKmVo6ffd5">
            opinionsbildning. Utan en stark, mångsidig och differentierad
            dagspress går mycket av den totala mångfalden förlorad och det
            kan inte kompenseras av utvecklingen inom radio och TV. De konkreta
            förslagen till riksdagsbeslut på detta område preciseras i en
            särskild kristdemokratisk medielagstiftningsmotion.
          </p>
          <p xml:id="i-UVjAxU8RFBVtazaxwNS74k">
            6 Idéburen organisationspress
          </p>
          <p xml:id="i-UhJ5WzxCnMgjwQtsefQ1Sh">
            Demokratiutredningen har i sin omfattande genomlysning av demokratins
            villkor i dagens samhälle lyft fram en rad aspekter, däribland
            demokratins grundvärden, de förändrade förutsättningarna, behovet
            av det offentliga samtalet och dess problem och medborgarsammanslutningarnas
            betydelse. Resultatet av de många forskningsrapporterna och utredningens
            egna analyser och slutsatser sammanfattas i slutrapporten En uthållig
            demokrati. Om man samläser dess avsnitt om politikens medialisering
            med analysen av medborgarsammanslutningarnas historiska och nutida
            roll tydliggörs ett växande problem: I dagens alltmer kommersialiserade
            medievärld är det allt svårare för ekonomiskt resurssvaga grupper
            att göra sig gällande. När framgång i fråga om massmedial uppmärksamhet
            i hög grad blir avgörande för möjligheterna att påverka samhällsutvecklingen,
            riskerar debatten att bli dominerad av utspel, dramatiska aktioner
            eller vinklade undersökningar och förenklingar. Det långsiktiga,
            nyanserade och problematiserande samtalet råkar då i kläm och
            får allt svårare att nå offentlighetens rum. Viktiga röster och
            avvikande perspektiv riskerar därigenom att hamna utanför den
            process som leder fram till politiska beslut. Därmed hotas även
            den ”upplysta förståelse” utredningen pekar på som en förutsättning
            för en balanserad demokratisk utveckling. I sin analys av medborgarsammanslutningars
            demokrativärde pekar utredningen på värdet av såväl föreningslivets
            horisontella kapacitet — dess demokratiska fostran till gemensamt
            ansvar — som dess vertikala roll — dess möjlighet att vara en
            mobiliserande kraft i samhället: ”Ett starkt och fungerande föreningsliv
            utgör en grundbult i ett demokratiskt samhälle, som uttryckligen
            främjar medborgarnas möjligheter till deltagande, inflytande och
            delaktighet.” Utredningen visar visserligen att medborgarna i
            högre grad än tidigare analyser gjort gällande ägnar sig åt frivilliga
            insatser, och att folkrörelsernas medlemsras dessutom är mindre
            omfattande än vad som tidigare påståtts. Situationen är dock på
            många sätt bekymmersam, främst genom att medelåldern bland de
            förtroendevalda stiger. Utan att förringa de idéburna organisationernas
            Övriga svårigheter hör deras problem att komma till tals i det
            offentliga samtalet till deras absolut största bekymmer, allra
            helst som deras möjligheter att nå en yngre generation torde vara
            mer medieberoende än tidigare. Utredningen konstaterar att:
          </p>
          <pb facs="riksdagen-motions-pdf/data/200304/mot_200304_Kr_0386/mot_200304_Kr_0386-0007.pdf"/>
          <p xml:id="i-TufkTSTMtp4RmUaozzs5AQ">
            Värdet av allsidiga nyhetsmedier .. blir ofta påtalat. Mera sällan
            framhålls vikten av att det finns utrymme för lidelsefullt engagerade
            medier, sådana som genomsyras av ett ärende och som aktivt förespråkar
            en bestämd hållning, tro eller åsiktsriktning. Demokrati förutsätter
            att subjektiva meningar och agitation till fördel också för andra
            uppfattningar än de som uppfattas vara självklart riktiga kan
            göra sig hörda. Medier som kan uppfattas som smala, ensidiga och
            propagandistiska kan samtidigt vara ytterst betydelsefulla i det
            offentliga samtalet.
          </p>
          <p xml:id="i-6cmJqLedhxbdTBKofj3YtA">
            För att säkra mångfalden i medierna finns som bekant ett omfattande
            statligt presstöd. Vid sidan om detta finns även ett strategiskt
            betydelsefullt om än litet statligt stöd till ett antal smala
            kulturtidskrifter med begränsad spridning. Mellan dessa kategorier
            finns ett betydande antal tidningar och tidskrifter som utan offentligt
            stöd ges ut av idéburna rörelser. En hel del av dessa har
          </p>
          <p xml:id="i-4XPM9kFj1aGwJpzJkKBj7F">
            ambitionen att inte enbart vara interna medlemsorgan utan söker
            ett samtal med andra röster och organ i det offentliga rummet.
            I dagens kommersialiserade mediekonkurrens undergräver emellertid
            bristande resurser deras möjligheter att hävda och utveckla sin
            kvalitet. Dock har — som utredningen påpekar — ”den roll organisationstidskrifter
            ... spelar i samhället försummats såväl inom forskningen som i
            mediepolitiken”. Det är viktigt att denna försummelse snarast
            rättas till. Detta bör kunna ske genom att en snabb översyn görs
            av den idéburna organisationspressens villkor och möjligheterna
            att genom ett särskilt statligt stöd säkerställa en kvalitativ
            utveckling av denna press.
          </p>
          <p xml:id="i-K5itzJx9H28pWUUkSXXvK4">
            7 Närradio och digitalradio
          </p>
          <p xml:id="i-Fer9NpfEcP2gTwoMKxr7R3">
            Sedan mitten av 1980-talet har det varit möjligt för i första
            hand föreningslivet att sända närradio. Närradion har en stor
            betydelse för föreningar och organisationer och hundratusentals
            människor lyssnar aktivt. Närradion har en stor andel föreningar
            som sänder på annat språk än svenska. Närradion gör det möjligt
            för ideella föreningar att utan större kostnader sända radioprogram
            i ett begränsat geografiskt område. Under de första åren ökade
            antalet tillståndshavare kontinuerligt. Därefter har utvecklingen
            gått i motsatt riktning, och under de åtta senaste åren har det
            totala antalet tillståndshavare halverats. Från början var närradion
            enbart ett språkrör för de lokala ideella föreningarna, men sedan
            1998 är det tillåtet att starta en förening enbart med syftet
            att sända närradio. Denna förändring har visserligen öppnat möjligheten
            för nya grupper att via radion nå ut lokalt men förändringen har
            även medfört att det ursprungliga syftet till viss del ändrats.
            I dag startas föreningar med syftet att sända radio professionellt.
            Genom att begära sändningstillstånd i kommuner där det saknas
            närradio och närradioförening eller där närradio sänds i ringa
            omfattning får de möjlighet att sända reklamfinansierade program
            dygnet runt i kommersiellt syfte. De kan på detta sätt driva en
            vinstdrivande radiokanal utan att behöva ansöka om att få sända
            en
          </p>
          <p xml:id="i-Qs7EGaa3PWnwKaBdfmWwLD">
            2003/04:Kr386
          </p>
          <pb facs="riksdagen-motions-pdf/data/200304/mot_200304_Kr_0386/mot_200304_Kr_0386-0008.pdf"/>
          <p xml:id="i-DRHuxZMBa242nSi2LzwoQr">
            2003/04:Kr386
          </p>
          <p xml:id="i-526sEvPMvbk2kEDnApT4kG">
            kommersiell lokalradiokanal. Redan i dag finns aktörer som fått
            tillstånd att sända i över 20 kommuner. Denna utveckling har två
            negativa konsekvenser. För det första ger det de här aktörerna
            en kostnadsmässig konkurrensfördel i jämförelse med den kommersiella
            lokalradion, som i vissa fall betalar mycket höga belopp för sina
            sändningsrättigheter. För det andra riskerar de ideella föreningarna
            att successivt trängas undan när professionella aktörer konkurrerar
            om utrymmet. Närradion fyller då inte längre den funktion som
            den var ämnad för. Under 2001 motionerade Kristdemokraterna om
            att en utredning av närradion skulle göras. Detta hörsammades
            av regeringen, och Radio- och TV-verket har genomfört utredningen
            Närradio — igår, idag och imorgon. I utredningen konstateras att
            kommersialiseringen ännu inte utgör något stort problem för närradion,
            den har ännu så länge en ganska liten omfattning. Kristdemokraterna
            anser ändå att för att komma till rätta med detta problem bör
            en skärpning ske av vem som kan få tillstånd att sända närradio.
            Även det så kallade riksförbudets nuvarande utformning är olyckligt,
            där lagen anger att tio timmar per månad får sändas utan att vara
            lokalt producerat. Detta har inneburit att vissa aktörer, med
            Radio- och TV-verkets goda minne, skaffat ett flertal licenser
            för att kunna sända mer än tio timmar centralt producerat material,
            samtidigt som de inte producerar något lokalt material. Utredningen
            förelår att lagen förändras så att det är möjligt att söka dispens
            från riksförbudet, dock maximalt 14 sändningsdagar per kalenderår.
            Kristdemokraterna anser att detta är fel väg att gå. Lagen bör
            i stället utformas så att den anger att en viss andel måste vara
            lokalt producerad, vilket i realiteten skulle innebära att lokal
            produktion alltid förekommer. Om andelen anges till exempelvis
            60 procent innebär det att oavsett hur många timmar en sändare
            sänder radio kommer alltid merparten vara lokalt producerad, samtidigt
            som det ger möjlighet till nätverkssamarbete och samutnyttjande
            av visst material. Vi kristdemokrater uppfattar inte nätverksändningar
            som ett hot, tvärtom går mycket i samhällsutvecklingen idag mot
            nätverkstänkande och samarbete över tidigare gränser. Och närradio
            behöver inte alltid handla om geografisk närhet, det kan även
            handla om ideologisk närhet. Invandrarföreningar kan till exempel
            finnas på olika platser och ha gemensamma intressen att göra program
            om. Genom att höja kraven på vilka föreningar som sänder närradio
            och på så sätt försvåra för rent kommersiella aktörer, samtidigt
            som utrymmet för ökad samverkan ges åt föreningarna, ges bättre
            förutsättningar för att utveckla närradions styrka och särart.
            Annars riskerar närradion på sikt att dö ut, vilket skulle innebära
            en demokratisk förlust, något som skulle gynna etablerade aktörer
            med gott om resurser, som redan idag får genomslag på andra sätt.
            I april 2002 lämnade en särskild utredare delbetänkandet Digital
            radio — Kartläggning och analys (SOU 2002:38). I juni 2002 beslutade
            regeringen att utredningen skall fortsätta sitt arbete i form
            av en parlamentarisk kommitté (Ku 2001:03 Digitalradiokommittén).
            Delbetänkandet är en utgångspunkt för kommitténs arbete. Kommittén
            skall redovisa sitt uppdrag senast den 31 december 2003. Kristdemokraterna
            avvaktar utredningens resultat.
          </p>
          <pb facs="riksdagen-motions-pdf/data/200304/mot_200304_Kr_0386/mot_200304_Kr_0386-0009.pdf"/>
          <p xml:id="i-RYpBuW732mta9ahBaKrQq5">
            8 Lokal-TV
          </p>
          <p xml:id="i-UkKLrMZbX7JB45LfUUHjRK">
            Det krävs ansenliga resurser för att producera och sända TV,
            vilket i realiteten har inneburit att det är ett fåtal aktörer,
            statliga och privata, som står bakom hela kanal- och programutbudet.
            Ur ett demokratiskt perspektiv är detta ett problem, eftersom
            risken är att mindre och resurssvaga grupper och organisationer
            utestängs från debatten. Via kabel-TV finns flera ”Public Access”-kanaler,
            eller ”Öppna kanalen” som den ofta heter. I dessa kanaler har
            föreningar och organisationer möjlighet att till en låg kostnad
            göra TV. I Stockholms Öppna kanalen sänder bland annat flera invandrarföreningar
            och Miljöpartiet de gröna. Vi uppfattar dessa kanaler som en måhända
            liten men dock ur ett demokratiskt perspektiv viktig plattform.
            I olika länder finns olika regler för den här typen av verksamhet.
            I USA har till exempel kommuner rätt att ta upp till fem procent
            av kabelbolagens intäkter för satsningar på PEG (public, educational,
            governmental) access-TV. I andra länder, som till exempel Tyskland,
            går
          </p>
          <p xml:id="i-TP9taNT7bsvC1pHK42ZUPi">
            staten in och finansierar viss del av verksamheten. De här kanalerna
            är viktiga även ur ett integrationsperspektiv. Under de senaste
            tjugo åren har en miljon människor kommit till Sverige som flyktingar
            och invandrare. Hela tjugo procent av barnen i grundskolan har
            utländskt påbrå. Samtidigt är den här gruppen underrepresenterad
            i media, något som konstaterats nyligen i flera tidningsartiklar.
            Lokal-TV och närradion är idag två kanaler där det faktiskt finns
            en stor andel invandrare som driver egna kanaler. Detta är mycket
            viktigt, inte minst ur ett demokratiskt perspektiv. Kristdemokraterna
            anser att lokal-TV behöver utvecklas, inte avvecklas.
          </p>
          <p xml:id="i-2zbSnLWrYTeHS67w6YHei1">
            9 Digital TV
          </p>
          <p xml:id="i-J1CRo75sdCa6asUMGW2HLb">
            Kristdemokraterna har varit och är positiva till att fortsätta
            utbyggnaden av digital TV i hela Sverige. Vi anser att det är
            en angelägen och nödvändig infrastruktursatsning även om utbyggnaden
            påbörjades för tidigt. Vi ser digitaliseringen av marknätet som
            en naturlig och given utveckling. Frågan är inte om utan när och
            hur digitaliseringen av marknätet ska ske. Kristdemokraterna yrkade
            avslag regeringens proposition 2002/03:72 ”Digitala TV-sändningar”
            i dess helhet. Orsaken är att propositionen var dåligt underbyggd
            och att flera viktiga delar saknas för att kunna göra en helhetsbedömning
            av konsekvenserna av propositionen. Den viktigaste substansen
            i propositionen var fastställande av nedsläckning av det analoga
            TV-nätet. Men det är otillräckligt att fastställa detta utan att
            ange hur processen fram till detta datum skall utvecklas. Att
            enbart överlåta den processen till en särskild kommission är inte
            heller särskilt välövervägt. När det gäller regeringens övriga
            förslag om utbyggnaden av de digitala sändarnäten, om de digitala
            TV-sändningarnas tillgänglighet och om
          </p>
          <p xml:id="i-Ceq2AVsXehcEYbhPeJr9CZ">
            2003/04:Kr386
          </p>
          <pb facs="riksdagen-motions-pdf/data/200304/mot_200304_Kr_0386/mot_200304_Kr_0386-0010.pdf"/>
          <p xml:id="i-8qV64vWZHa2jE1vZu9KU4">
            2003/04:Kr386
          </p>
          <p xml:id="i-SngrQqLSbRtsnQ83ZccXPD">
            10
          </p>
          <p xml:id="i-2bRRTyE7hynwGUGJ3w3B9e">
            tillståndsgivning avstyrkte vi regeringens förslag och anser
            att regeringen efter nya överväganden bör återkomma till riksdagen
            med förslag.
          </p>
          <p xml:id="i-QBvyQqgpLcmc5CadfKgrn5">
            10 Public service — med tanke på framtiden
          </p>
          <p xml:id="i-YFREkGuYrStbW9UZNBbSy8">
            Mediebranschen förändras i en snabb takt i dag, både tekniskt
            och ägarmässigt. Det gör att landskapet public service-företagen
            befinner sig i ser helt annorlunda ut än bara för några år sedan.
            I riksdagens beslut om riktlinjer för de tre programföretagen
            Sveriges Television AB (SVT), Sveriges Radio AB (SR) och Sveriges
            Utbildningsradio AB (UR) för perioden 2002-2005 anges att det
            i god tid före utgången av avtalsperioden skall tillsättas en
            parlamentarisk kommitté med uppdrag att göra en samlad översyn
            av public service-uppdraget och företagens förutsättningar. Kommittén
            beräknas kunna inleda sitt arbete under hösten 2003. Det är angeläget
            att kommittén snarast påbörjar sitt arbete.
          </p>
          <p xml:id="i-UoBmVLTfvdL1YM7EgVDeSe">
            10.1 Public service i hela landet
          </p>
          <p xml:id="i-RS5N6Zp9MYvCH6wpD6j9JQ">
            En översyn av organisationen för Sveriges Radios lokala kanaler
            har nu resulterat i ett förslag som för närvarande remissbehandlas.
            Den så kallade P4-översynen anger tre möjliga vägar för organisatorisk
            omorganisation. Förslaget skulle innebära att ledningsfunktioner
            och budgetansvar skulle regionaliseras. Självständigheten som
            i dag finns hos de lokala kanalerna underlättas, och är kanske
            en förutsättning för att kanalerna ska kunna leva upp till de
            villkor som anges i det nu rådande sändningstillståndet. Dessa
            villkor anger bland annat att kanalerna ska sända nyheter, sport,
            kulturprogram samt verka för folkbildning och kulturell mångfald
            med lokal prägel. En regionalisering kan innebära att de enskilda
            stationernas handlingsfrihet minskar med minskad lokal programproduktion
            som följd. En regionalisering synes också tillföra ytterligare
            led i beslutsprocessen. I de anslagsvillkor som regeringen meddelat
            SR 2003 anges: ”Programföretagen skall ha en decentraliserad organisation
            som skapar goda förutsättningar för mångfald och självständigt
            beslutsfattande även på regional nivå. Den regionala och lokala
            organisationen skall utformas och ges tillräckliga resurser så
            att förhållanden i hela landet kan speglas och representeras i
            programutbudet och att människor från hela landet i stor utsträckning
            kan delta i programverksamheten.” I dag klarar sig SR:s lokala
            kanaler bra trots många gånger svåra förutsättningar med så kallat
            självkör, vilket innebär att personalen är mångsysslare. Man är
            ofta reporter, producent, programledare och tekniker i samma person.
            Det förefaller som om de lokala kanalerna inom Sveriges Radio
            ofta har fått fungera som ventil vid ekonomiska neddragningar.
          </p>
          <pb facs="riksdagen-motions-pdf/data/200304/mot_200304_Kr_0386/mot_200304_Kr_0386-0011.pdf"/>
          <p xml:id="i-7ymZUoUt7AdUNG5xi9g53C">
            Det har funnits tankar på att i större utsträckning föra in riksproducerat
            material i de lokala kanalernas programtablåer. Det skulle innebära
            att utrymmet för sändning av lokalt producerat material försämras
            kraftigt. Planer på att föra in riksproducerat material i de lokala
            kanalernas programtablåer skulle tydligt påverka den livskraft
            och självständighet som P4-översynen syftar till. De förslag som
            påverkar de lokala kanalernas rådighet att själva besluta om vad
            som ska produceras och sändas och utrymmet i etern nationellt
            förändrar drastiskt innebörden av det uppdrag som regeringen har
            gett Sveriges Radio rörande de lokala kanalerna. Det innebär att
            detta inte enbart är en fråga för Sveriges Radio AB utan också
            för uppdragsgivarna i riksdag och regering. I samband med digitaliseringen
            vill SVT enligt uppgift göra sig av med studielokaler ute i landet.
            Det lär också bli färre orter med full produktion, vilket skulle
            innebära regionala förändringar i negativ riktning. Kristdemokraterna
            menar att regeringen nu måste tillse att public service- bolagen
            lever upp till de krav som ställs på dem om produktion och sändning
            av lokala program.
          </p>
          <p xml:id="i-S6uxNiN3f9XgbTs6jTvbQz">
            10.2 SVT:s programtextning
          </p>
          <p xml:id="i-3mTobPUw53xzFF4vagFU9w">
            I SVT:s sändningstillstånd för åren 2002-2005 finns ett villkor
            som innebär att minst 50 procent av sändningstiden för förstagångssändningarna
            med svenskt ursprung bör vara textad vid slutet av tillståndsperioden.
            SVT har godkänt detta villkor. I årsredovisningen för 2002 framgår
            att cirka 27 procent av förstagångssändningarna med svenskt ursprung
            var textade. Detta är en ökning men SVT borde kunna höja ambitionen
            när det gäller att nå målet. Många hörselskadade utestängs fortfarande
            från SVT:s sändningar. Med tanke på SVT:s särskilda ansvar för
            att göra programutbudet i dess helhet mer tillgängligt för människor
            med olika slag av funktionshinder är detta av största vikt. Särskilt
            viktigt är att alla kan ta del av nyhets- och samhällsprogram.
            Regeringen bör se till att utvecklingen av programtextningen säkerställs.
          </p>
          <p xml:id="i-DRBZHB5nruhguTpd8boYDN">
            10.3 SVT:s TV-gudstjänster
          </p>
          <p xml:id="i-M8dmYqFkdq8Y2YQTechvnq">
            SVT har ett ansvar att spegla och förmedla olika former av kultur
            i hela landet. En del av denna kultur är gudstjänster i olika
            kyrkor. Minst lika många människor besöker gudstjänster och arrangemang
            i kyrkor som idrottsevenemang. Studiogudstjänster fyller sin roll
            och behövs men det är oroande att SVT sänder allt färre TV-gudstjänster
            från kyrkor. Dessa gudstjänster ses av många äldre, sjuka, funktionshindrade
            och andra som av olika orsaker är förhindrade att besöka en kyrka.
            De TV-sända gudstjänsterna ger tittarna en kulturell upplevelse
            genom att kyrkobyggnader från olika tidsepoker visas. Men viktigare
            är att lika lite som ett idrottsevenemang kan speglas i en studio
            kan en studiogudstjänst spegla
          </p>
          <p xml:id="i-54PwuN6p4q5cCZTatmSY3j">
            2003/04:Kr386
          </p>
          <p xml:id="i-JXfTb4wXAh1bKZbkLztHpX">
            21
          </p>
          <pb facs="riksdagen-motions-pdf/data/200304/mot_200304_Kr_0386/mot_200304_Kr_0386-0012.pdf"/>
          <p xml:id="i-41DJEa2Q5X2vtEBRWZZyEH">
            2003/04:Kr386
          </p>
          <p xml:id="i-3mkk141HZibXA8LtdKfr9M">
            12
          </p>
          <p xml:id="i-7xZpR8kn8W4UZGw91DHrtu">
            och förmedla atmosfären i en kyrka. För att ge tittarna en adekvat
            upplevelse bör inriktningen vara att TV-gudstjänsterna sänds från
            kyrkor.
          </p>
          <p xml:id="i-9MqwKMey3LU5e6BmsvwaUs">
            11 - Skadligt medieinnehåll
          </p>
          <p xml:id="i-YGegDESb3tmsHYyWspCMvx">
            Många svenskar är oroade av medievåldet. De flesta rön tyder
            på att tittaren på ett eller annat sätt omedvetet eller medvetet
            påverkas av underhållningsvåld i media. För att få ännu större
            kännedom om effekterna av medievåldet är allsidig forskning nödvändig.
            Kunskaper om bildvåldets effekter har ökat under senare tid. Man
            har bland annat kunnat konstatera att våldsinslagen i medierna
            kan leda till aggressioner hos barn. Medievåldet ger också upphov
            till rädsla hos många barn och ungdomar. Vissa typer av våld upplevs
            som mindre skrämmande om man ser det gång på gång. Det finns en
            avtrubbningseffekt. I arbetet med att motverka skadligt medieinnehåll
            finns flera viktiga verksamheter. Granskningsnämnden för radio
            och TV övervakar att innehållet överensstämmer med bestämmelserna
            om våldsskildringar och pornografi i radio och TV-lagen. Statens
            biografbyrå granskar alla filmer som visas på biograferna samt
            en hel del videofilmer som säljs eller hyrs ut i videobutiker.
            Det är viktigt att censorerna som granskar film inte sitter för
            länge eftersom det finns en stor risk att de avtrubbas av allt
            våld de granskar. Genom kontakt med -mediebranscherna, forskning
            samt = informationsspridning = till allmänheten bidrar Våldsskildringsrådet
            till att skydda barn från skadligt medieinnehåll. Nordicom, ett
            forskningscentrum vid Göteborgs universitet, deltar i internationell
            forskning om medievåldets effekter, en forskning som rönt stor
            uppmärksamhet. Det har riktats kritik mot Granskningsnämnden med
            hänvisning till att nämnden rutinmässigt och utan närmare analys
            tycks avfärda en del anmälningar om kränkningar. Det är viktigt
            att statliga myndigheter seriöst ägnar sig åt det som de är tillsatta
            för att sköta. Det finns alltid en risk för att granskningen över
            en längre tidsperiod blir rutinmässig. Därför borde det nu vara
            dags att genomföra en allsidig utvärdering av Granskningsnämndens
            verksamhet. Vi utvecklar vår politik om skadligt medieinnehåll
            i en särskild motion.
          </p>
          <p xml:id="i-64kmy84XFBmQVY7HeQkSEi" type="date">
            Stockholm den 29 september 2003
          </p>
          <div type="signatureBlock" id="i-MRRnCpir7EzBuwPaEV2pQo">
            <p who="i-JuBXXY8rg7e17ax8wgpWHG" type="signature">
              Dan Kihlström (kd)
            </p>
          </div>
          <p xml:id="i-4DggNySSZafUY9WcufvU72">
            Sven Brus (kd) Inger Davidson (kd) Helena Höij (kd) Kenneth Lantz
            (kd) Ulrik Lindgren (kd) Torsten Lindström (kd) Chatrine Pålsson
            (kd) Rosita Runegrund (kd) Olle Sandahl (kd) Gunilla Tjernberg
            (kd)
          </p>
        </div>
      </div>
    </body>
  </text>
</TEI>
