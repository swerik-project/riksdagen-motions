<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__401/mot_1959__ak__401-001.pdf"/>
      <fw xml:id="i-R2sDDoY6R7SkLbXbhRYvqh">
        Motioner i Andra kammaren, nr 401 år 1959 5
      </fw>
      <div type="motHeader" xml:id="i-SdPxhbhao86VcmKXFvoE3w">
        <div type="motTitle" xml:id="i-HLqwDo3esLM7TEJDontokL"/>
        <div type="motSubmissionInfo" xml:id="i-9Y9SZk3YBTbT5s1iD7pYm"/>
      </div>
      <div type="motBody" xml:id="i-TUozkXTfA8ygsz6bJiprwP">
        <div xml:id="i-YPtBhoyd2hLwYPUkL3sLxR">
          <p xml:id="i-QxWuPWTTdP5JpHoJr1PnTj">
            Nr 401
          </p>
          <p xml:id="i-TkzqeS5EiPEPiozRm2FnwZ">
            Av herr Lundmark m. fl., angående översyn av expropriationslagens
            be- stämmelser om rättegångskostnader.
          </p>
          <p xml:id="i-WXiBZ28eFgyEmS2ormKZ6S">
            Lagen om expropriation blev föremål för en omfattande reformering
            vid 1949 års riksdag (lag av den 21 december 1949). Huvudsyftet
            med reformen var att åstadkomma en genomgripande utvidgning av
            kommunernas möjlig- het att expropriera jord, först och främst
            för att tillgodose bostadsbehovet, men också för andra ändamål.
            Vidare avsågs reformen bli ett medel att hindra osund spekulation
            i tomtmark och därmed förhindra onödig pris- stegring samt att
            ge kommunerna möjlighet att, oberoende av enskilda markägares
            vilja till medverkan, planera och bebygga områden, som bäst lämpar
            sig för ändamålet. Nu, sedan lagen varit giltig i nio år och praktisk
            erfarenhet vunnits, kan resultatet av densamma tyvärr icke anses
            i alla avseenden tillfredsställande. Den fyller sitt syfte som
            yttersta hjälpmedel att få loss mark, som på fri- villig väg icke
            står till buds, men har icke blivit den stabiliserande faktor
            på tomtmarkspriserna som man väntat. Delvis beror detta på ett
            omständligt och kostsamt domstolsförfarande i och för sig men
            också på de principer efter vilka värdering sker, där bland annat
            ett mer eller mindre teoretiskt underbyggt förväntningsvärde å
            marken är en accepterad faktor. Så länge samhället icke kommit
            till rätta med problemet om oförtjänt jordvärde- stegring torde
            dock denna ordning få godtagas. En annan mera anmärk- ningsvärd
            orsak till fördyring av expropriationsobjekt är de omfattande
            och kostsamma utredningar och utdragna processer exproprianten
            får bekosta. Detta är en följd av den generösa utformning kostnadsersättningsregeln
            i 67 $ fått. Denna regel ger markägaren praktiskt taget fria händer
            att på ex- propriantens bekostnad engagera experter och jurister
            till alla möjliga och omöjliga utredningar och processer i olika
            instanser. Enda begränsningen utgör rättegångsbalkens 18 kap.
            6 och 8 $$, som här har giltighet. Men denna inskränkning synes
            ha mera teoretiskt än praktiskt värde, då det självfallet är svårt
            för domstolen att avgöra om expropriaten tredskar och vad han
            kan ha ”insett eller bort inse sakna fog” i dylika sammanhang.
            Denna fri- het för markägaren animerar till besvär till högre
            instans och förhalning av expropriationen. Bevekelsegrunden kan
            vara en allmän ovilja mot expro- priationen, men också en spekulation
            i stigande markpriser under tiden processen pågår. Resultatet
            blir, även om tillträde till marken lämnats kom- munen vid första
            domstolsförhandlingen, att planering och exploatering försinkas
            och försvåras, då fixa priser saknas för kalkylering och inteck-
          </p>
          <pb facs="riksdagen-motions-pdf/data/1959/mot_1959__ak__401/mot_1959__ak__401-002.pdf"/>
          <fw xml:id="i-7pMFt3Q4LmBBkArh76FVik">
            6 Motioner i Andra kammaren, nr 401 år 1959
          </fw>
          <p xml:id="i-GmHgYTh5UrQP9sw6cWq84M">
            ningar för belåning omöjliggöres. Dessutom blir följden många
            gånger en orimlig och onödig fördyring, som kommer en tredje part,
            värderingsexper- ter och advokater, till godo, men som ytterst
            får betalas av egnahemsägare och hyresgäster, när området bebyggts,
            eller kanske direkt av skattebeta- larna. Dessa överkostnader
            har redan blivit en faktor man räknar med även vid frivilliga
            markförvärv. Kommunen frestas till att betala överpris för att
            slippa expropriationskostnaderna, och säljaren grundar sin prissättning
            på vad han förväntar domstolen skulle komma att utdöma som markersättning
            och lägger till de kostnader en omständlig process beräknas kosta
            köparen, därest expropriation skulle vidtagas. Expropriationsförfarandet
            har därför mera blivit ett instrument för att hos de statliga
            byggnadslånemyndig- heterna få sanktion för en högre tomtkostnadsnivå
            än en återhållande fak- tor mot oskälig prisstegring. Med denna
            utveckling ter sig en översyn av expropriationslagen, i vad den
            gäller bestämmelserna för kostnadsersättning, som synnerligen
            angelägen. Frågan har tidigare varit föremål för riksdagens prövning
            med anledning av motion nr 72/1953 i II kammaren, men föranledde
            ingen åtgärd sedan tredje lagutskottet avstyrkt densamma. Avstyrkandet
            motiverades med att den tid som förflutit sedan lagen reformerats
            icke hunnit ge tillräcklig er- farenhet för bedömning av dess
            verkan, och utskottet anförde: ”Skulle under en längre tid fullföljdsrätten
            befinnas vara i obehörig mån utnyttjad av expropriaten, torde
            emellertid detta utgöra anledning till att ta upp frågan om rättegångskostnaderna
            i expropriationsmål till en mera ingående prövning.” Den tid som
            nu förflutit och den erfarenhet som vunnits sedan lagens ikraftträdande
            torde nu ge tillräckligt underlag för denna prövning. Därvid synes
            främst böra övervägas en begränsning i expropriantens skyl- dighet
            att ersätta expropriatens kostnader till att endast gälla kostnader
            i första instans. Detta förefaller så mycket rimligare, som redan
            vid denna instans domstolen rekryteras med den främsta opartiska
            tekniska sakkun- skap, som finns att tillgå. Med stöd av vad ovan
            anförts hemställes,
          </p>
          <p xml:id="i-LNei8h6VfvhiJQv4S1C7fU">
            att riksdagen måtte i skrivelse till Kungl. Maj:t anhålla om
            översyn av expropriationslagen av den 21 december 1949 i vad den
            avser bestämmelserna om rättegångskostnaderna.
          </p>
          <p xml:id="i-9Xw9ywxHvW3h3mxRAFfGra" type="date">
            Stockholm den 27 januari 1959 Gunnar Lundmark
          </p>
          <p xml:id="i-QGQSVaWtXaRzimZu8W9Nft">
            Olof W. Wiklund Eric Svenning Göran Petterson
          </p>
        </div>
      </div>
    </body>
  </text>
</TEI>
