<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-AU-02388">
  <teiHeader>
    <fileDesc>
      <titleStmt>
        <title>Anställningsskydd</title>
        <author corresp="i-3Su8RZSRu3defRTgsQprqZ">av Mikael Damsgaard (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2388 av Mikael Damsgaard (M)</title>
          <idno type="rdwebb">H7022388</idno>
          <rs type="number">2388</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H7022388/text</ref>
          <ref type="dokument_url_html">http://data.riksdagen.se/dokument/H7022388</ref>
          <ref type="dokumentstatus_url_xml">http://data.riksdagen.se/dokumentstatus/H7022388</ref>
          <ref type="docx">http://data.riksdagen.se/fil/A124E4EC-FF89-473A-ADCC-5C702D5A0AB2</ref>
          <ref type="pdf">http://data.riksdagen.se/fil/60C9379B-4F22-4F3D-BF64-B9FC061C6D38</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PVmCgoNhPqVUQR1AxAJMkb" type="signed"/>
        <correspContext corresp="i-PVmCgoNhPqVUQR1AxAJMkb">
          <note type="signatory" corresp="i-3Su8RZSRu3defRTgsQprqZ"/>
        </correspContext>
        <correspAction xml:id="i-JpEQqYvCd5nx4RQTZTuVjg" type="submitted">
          <date when="2019-10-03"/>
          <time when="10:27:42"/>
        </correspAction>
        <correspAction xml:id="i-HauExrG2xmN1wRrGzaa8Un" type="reviewed">
          <date when="2019-10-03"/>
          <time when="11:24:49"/>
        </correspAction>
        <correspAction xml:id="i-JJdZ4v3biZ3oyGDuQrxUcD" type="referred">
          <date when="2019-10-11"/>
        </correspAction>
        <correspAction xml:id="i-E3rgjZsyqy4qnuk9peNjMJ" type="assigned">
          <date when="2020-05-26"/>
          <time when="11:13:44"/>
        </correspAction>
        <correspContext corresp="i-E3rgjZsyqy4qnuk9peNjMJ">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-WhpXJPEph9MReS8ZJ7nW1a" type="behandlas_i"/>
        <correspContext corresp="i-WhpXJPEph9MReS8ZJ7nW1a">
          <ref type="uppgift">2019/20:AU8</ref>
          <ref type="ref_dok_id">H701AU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU8</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2388 av Mikael Damsgaard (M) Anställningsskydd
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NWxfDR9AMP1biHaLmn7rR7">
            Förslag till riksdagsbeslut
          </head>
          <list style="ol">
            <item xml:id="i-LtHSPw6NBchDQV8vQtaXaK">
              Riksdagen ställer sig bakom det som anförs i motionen om att
              överväga att utöka möjligheten för arbetsgivare att undanta anställda
              från turordningen och tillkännager detta för regeringen.
            </item>
            <item xml:id="i-RxYeuCW4nLPYz2Pky9LPkG">
              Riksdagen ställer sig bakom det som anförs i motionen om att
              utreda hur kraven som ställs på arbetsgivare för att uppfylla
              skälet saklig grund för uppsägning kan bli mindre långtgående
              och tillkännager detta för regeringen.
            </item>
            <item xml:id="i-LC4xjwuyChjsXTw2EjBwHa">
              Riksdagen ställer sig bakom det som anförs i motionen om höga
              och oförutsägbara kostnader i samband med uppsägning och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-7uR1fpq2EYh6XvXfpLYq6Z" type="h1">
            Motivering
          </head>
          <p xml:id="i-DszPVxM8Y8SA5X36AqJZjR">
            Grunden för att fler ska komma i arbete är att företag vill och
            vågar anställa. Det gäller inte minst mindre företag där många
            av de nya jobben växer fram. Ett skäl till att många företag inte
            vågar ta steget att anställa är oron kring hur situationer där
            företaget behö­ver minska antalet anställda eller när en enskild
            anställd inte fungerar i arbetet ska kunna hanteras.
          </p>
          <p xml:id="i-FNJ5v62rMn4gV4hmnV5urv">
            Lagen om anställningsskydd är en central del i svensk arbetsrätt
            och skyddar arbetstagare från godtyckliga uppsägningar. Lagen
            om anställningsskydd utformades emellertid i en tid då den svenska
            arbetsmarknaden såg väsentligt annorlunda ut jämfört med idag.
            Det finns nu mycket som talar för att dagens regelverk är alltför
            stelbent och leder till att många arbetsgivare tvekar inför att
            anställa. Det starka anställningsskyddet leder också till inlåsningseffekter
            när människor blir kvar på sitt arbete, av rädsla att lämna en
            fast anställning, även om det skulle finnas goda skäl att gå vidare.
          </p>
          <p xml:id="i-PZMP1hVQJDLoc37T9ZvaFH">
            Idag finns möjlighet för arbetsgivare med högst 10 anställda
            att undanta två personer från turordningen i samband med arbetsbrist.
            Syftet med den regeln är att det i ett mindre företag kan finnas
            enstaka anställda som är av avgörande betydelse för företa­gets
            överlevnad. Behov av att undanta anställda från turordningen finns
            emellertid även i större organisationer.
          </p>
          <p xml:id="i-9w3MmfkhDbWwpStCfqwJbC">
            Möjligheten att undanta anställda från turordningen bör därför
            utvidgas till att gälla alla arbetsgivare. Det finns också skäl
            att överväga om fler än två personer ska kunna undantas från turordningen
            i samband med större driftsinskränkningar. Genom en sådan förändring
            ges bättre förutsättningar att behålla nyckelkompetenser i samband
            med neddragningar.
          </p>
          <p xml:id="i-LPrH7eB5cGGc4WxvidsVZ5">
            Det uppstår ibland situationer där en arbetsgivare ser behov
            av att säga upp en anställd som inte fungerar på arbetsplatsen.
            För att en arbetsgivare ska kunna göra gällande att saklig grund
            föreligger krävs att stora brister hos den anställde kan påvisas.
          </p>
          <p xml:id="i-PFzSSwoe3WCwTn1WzkSqKH">
            Dessutom ställs mycket långtgående krav på att arbetsgivaren
            ska ha vidtagit åtgärder för att komma tillrätta med problemen
            liksom prövat omplaceringsmöjlig­heterna. För en mindre verksamhet
            kan det få allvarliga konsekvenser när en anställd inte klarar
            av sitt arbete, orsakar samarbetsproblem eller missköter sitt
            arbete på annat sätt.
          </p>
          <p xml:id="i-WDBhjSt5iEkGR44wruZKy7">
            För att fler ska våga anställa behöver mindre långtgående krav
            ställas på arbetsgi­varen i samband med uppsägning på grund av
            personliga skäl. Den pågående utred­ningen En moderniserad arbetsrätt
            (dir. 2019:17) bör därför ges i uppdrag att även överväga på vilket
            sätt de krav som ställs på arbetsgivarna i samband med uppsägningar
            på grund av personliga skäl kan bli mindre långtgående.
          </p>
          <p xml:id="i-Ku92FVEuPSbL1ryBt8JYRL">
            Vidare riskerar kostnader för en uppsägning att bli höga och
            oförutsägbara, på grund av utdragna uppsägningstvister. För att
            minska den osäkerheten bör möjligheten att ogiltigförklara en
            uppsägning tas bort. Dessutom bör de skadestånd som kan utgå enligt
            lagen om anställningsskydd reduceras.
          </p>
        </div>
        <div type="motSignatures">
          <list>
            <item xml:id="i-CbAdXPm8xT1j7iFRkuS4nm" who="i-3Su8RZSRu3defRTgsQprqZ">
              Mikael Damsgaard (M)
            </item>
          </list>
        </div>
      </div>
    </body>
  </text>
</TEI>
