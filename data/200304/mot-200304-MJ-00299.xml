<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0299/mot_200304_MJ_0299-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ299 pnr: fp439
          </p>
          <p>
            Motion till riksdagen 2003/04:MJ299
          </p>
          <p>
            av Birgitta Ohlsson (fp)
          </p>
          <p>
            Pälsdjursindustrin
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att förbjuda pälsdjursuppfödning vad gäller
            minkar, kaniner, chinchillor, rävar eller andra djur som hålls
            för pälsproduktion. 2. Riksdagen tillkännager för regeringen som
            sin mening vad i motionen anförs om att Sverige verkar för importförbud
            av päls kommen från djur fångade i bensax, snara eller kroppsfälla.
            3. Riksdagen tillkännager för regeringen som sin mening vad i
            motionen anförs om att Sverige i internationella sammanhang verkar
            för att bensax, snara eller kroppsfälla skall förbjudas som fångstmetoder.
          </p>
          <p>
            Motivering
          </p>
          <p>
            Grundläggande för svensk djurskyddslagstiftning är att djur som
            förekommer i diverse djurindustrier skall hållas väl och få sina
            arttypiska behov och beteenden tillgodosedda. Detta stadgas tydligt
            i svenska djurskyddslagens portalparagrafer: att djuren inte ska
            utsättas för onödigt lidande (2 $) och att djuren ska kunna bete
            sig naturligt (4 8). Enligt min mening bör därför all djurverksamhet
            som inte lever upp till dessa kriterier förbjudas enligt svensk
            lag. En djurnäring som definitivt inte ever upp till dessa grundläggande
            djurskyddskriterier är pälsdjursindustrin. Dagens farmade pälsdjur
            lever knappast i en miljö anpassad efter deras behov. Stereotypa
            beteenden och att djuren skadar sig själva genom bitning tillhör
            vanligheterna på minkfarmer. Missförhållandena inom denna industri
            har även uppmärksammats på ett internationellt plan. Europarådskonventionen
            rörande pälsdjur sätter gränser ör medlemsländernas respektive
            djurskyddslagar. Djurskyddslagen i sin tur sätter gränser för
            hur de föreskrifter får se ut som konkret berör pälsdjursuppfödning.
            Alltså finns det en slags juridisk hierarki som reglerar pälsfarmningen.
            Europarådskonventionen och djurskyddslagen sätter upp
          </p>
          <pb facs="riksdagen-motions-pdf/data/200304/mot_200304_MJ_0299/mot_200304_MJ_0299-0002.pdf"/>
          <p>
            2003/04:MJ299
          </p>
          <p>
            grundläggande stommar för en verksamhet som sedan mer konkret
            regleras av underordnade föreskrifter. Europarådskonventionen
            rörande pälsdjur från 1999 ställer mycket höga krav på behandlingen
            av pälsdjur. Om pälsdjur ska hållas i fångenskap måste uppfödningen
            vara anpassad efter djurens naturliga behov. Det är inte djuret
            som ska anpassas till fångenskapen utan tvärtom. Vidare står att
            om de farmade djuren mår dåligt, trots att riktlinjer följs, ska
            uppfödningen stoppas. Eftersom pälsdjursuppfödarna i Sverige inte
            kan visa upp ett system som behandlar djuren på ett fullgott sätt
            sett ur djurskyddsaspekt borde uppfödningen förbjudas. Europarådskonventionen
            och djurskyddslagen i Sverige landar här i samma slutsats.
          </p>
          <p>
            Svensk kontext
          </p>
          <p>
            Norden är i dag centrum för världens pälsdjursuppfödning. I Sverige
            har det funnits pälsfarmer sedan slutet av 1920-talet. I dag finns
            ungefär 200 pälsfarmer i exempelvis Blekinge, Västergötland, Småland
            och sydöstra delen av Skåne. Det är främst minkar som farmas,
            men det finns även ett tjugotal chinchilla- och kaninfarmer. 1,3
            miljoner minkar föds upp och farmas. Ungarna föds på senvåren
            och skiljs snabbt från mamman. På senhösten gasas de ihjäl. Minkarna
            lever i burar som man brukar säga är stora som en uppslagen kvällstidning.
            Farmerna har mellan 10.000 och 100.000 minkar. Miljön i den trånga
            buren är väsensskild från minkens liv i frihet. I naturen rör
            den sig över större ytor och tillbringar gärna tid vid vattendrag.
            I Sverige föds det även upp ett par tusen chinchillor varje år.
            En del fungerar som sällskapsdjur, men många blir päls. Det kan
            krävas uppemot 200 djur till en helkroppspäls. Den vilda chinchillan
            är i dag nästan utrotad. Ett par tusen kaniner beräknas gå åt
            inom pälsdjursnäringen varje år. I Sverige finns det inte längre
            uppfödning av rävar för pälsproduktion. Detta efter att kraven
            på uppfödningens rutiner skärpts. Ingen uppfödare har kunnat visa
            hur de ska kunna efterleva dessa krav.
          </p>
          <p>
            Internationell kontext
          </p>
          <p>
            Runtom i världen produceras årligen uppemot 25 miljoner minkskinn
            och 5 miljoner rävskinn. Danmark är världens största minkfarmningsland
            med 3 000 farmer och 12 miljoner minkar. Finland är rävfarmningens
            huvudland och står för hälften av världens produktion. Men samtidigt
            antar allt fler europeiska länder en alltmer djurvänlig progressiv
            linje. Här följer ett axplock av vad som skett de senaste åren.
            I Storbritannien är pälsdjursuppfödning förbjuden på etiska grunder.
            Burhållning av minkar har förbjudits i Italien från 2008. I Nederländerna
            har
          </p>
          <pb facs="riksdagen-motions-pdf/data/200304/mot_200304_MJ_0299/mot_200304_MJ_0299-0003.pdf"/>
          <p>
            räv- och chinchillafarmning gjorts olagligt från 2008. I Schweiz
            har den progressiva lagstiftningen stadgat att pälsdjur skall
            räknas som vilda djur. Kraven för att hålla vilda djur i bur har
            därför blivit så stränga att farmningen blivit helt olönsam. Att
            fånga pälsdjur i fällor är generellt sett inte tillåtet i Sverige.
            Däremot sker detta i Canada, USA och Ryssland. Djuren fångas i
            bensaxar, kroppsfällor och snaror. Fångstmetoderna innebär ett
            stort lidande för djuren. Varje år dödas upp mot 5 miljoner djur
            på det här sättet. Även om detta inte sker i Sverige, kan man
            hitta pälsprodukter från fällfångade pälsdjur i våra affärer.
            EU har försökt stoppa importen, men USA protesterar. Den vanligaste
            fällan är bensaxen. Lidandet djuren utsätts för är stort och många
            sliter eller biter av sitt eget ben om de inte svälter ihjäl eller
            blir ihjälklubbade av jägaren. Kroppsfällan fungerar genom att
            krossa djurets ryggrad. Även olika typer av snaror förekommer.
            Djur dödade på detta vis säljs sedan som pälsar även i svenska
            butiker. Sverige bör verka för ett importförbud av päls kommen
            från djur fångade i bensax, kroppsfälla eller snara samt verka
            i internationella sammanhang för att dessa fångstmetoder förbjuds.
          </p>
          <p>
            Stockholm den 30 september 2003 Birgitta Ohlsson (fp)
          </p>
          <p>
            2003/04:MJ299
          </p>
        </div>
      </div>
    </body>
  </text>
</TEI>
