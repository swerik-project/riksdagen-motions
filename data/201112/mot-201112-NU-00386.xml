<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00386">
  <teiHeader>
    <fileDesc>
      <titleStmt>
        <title>Fordonsindustrin i Västsverige</title>
        <author corresp="i-XbuULEUsCsZ36bYqq75hFV">av Jörgen Hellman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fordonsindustrin i Västsverige</title>
          <idno type="rdwebb">GZ02N386</idno>
          <rs type="number">N386</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N386/text</ref>
          <ref type="dokument_url_html">http://data.riksdagen.se/dokument/GZ02N386</ref>
          <ref type="dokumentstatus_url_xml">http://data.riksdagen.se/dokumentstatus/GZ02N386</ref>
          <ref type="doc">http://data.riksdagen.se/fil/07F267E0-C970-41B5-8EAD-4D17EAD5CC17</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XbuULEUsCsZ36bYqq75hFV</idno>
            <name>Jörgen Hellman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Johnsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N9Z2AhNSMFsnZzjbJiToB8" type="signed"/>
        <correspContext corresp="i-N9Z2AhNSMFsnZzjbJiToB8">
          <note type="signatory" corresp="i-XbuULEUsCsZ36bYqq75hFV"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-GymTck6WQqRkdN12tqCZDr"/>
        </correspContext>
        <correspAction xml:id="i-4fY32NHtuM4rGF45mfF4ku" type="numbering">
          <date when="2011-10-10"/>
        </correspAction>
        <correspAction xml:id="i-5XJ4dJUUXEdKUFAxw8c8jb" type="submission">
          <date when="2011-10-05"/>
        </correspAction>
        <correspAction xml:id="i-Gf9runTSmMKF4GZQoWphSA" type="transfer">
          <date when="2011-09-29"/>
        </correspAction>
        <correspAction xml:id="i-JaU9Fy8npZzgs1jq21od8v" type="assigned"/>
        <correspContext corresp="i-JaU9Fy8npZzgs1jq21od8v">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RZyHnfK25qZszWFspgYejB" type="motBody">
        <div xml:id="i-8UETa2Sb4QZrek9V5fT5fe" type="motProposal" subtype="förslag">
          <head xml:id="i-6LAc5QoCW8Tb48wz7CwE7u">
            Förslag till riksdagsbeslut
          </head>
          <p xml:id="i-Sxy4ont7ceAgcLHW9pwgbV">
            Riksdagen tillkännager för regeringen som sin mening vad som
            anförs i motionen om fordonsindustrin i Västsverige som en motor
            för tillväxten i Sverige.
          </p>
        </div>
        <div xml:id="i-J98u7nyXK6mqzwZbfUx271" type="motContent">
          <head xml:id="i-MZDMYQyLFPFrzPUx17S1uB" type="h1">
            Motivering
          </head>
          <p xml:id="i-2GfS9A5JpLGzHmarmravLd">
            Västsverige är helt dominerande i landet när det gäller fordonsindustrin,
            med Trollhättan, Göteborg, Uddevalla och Skövde som centra. Huvudorterna
            har också starka kopplingar till högskolorna för forskning och
            utveckling inom fordonsindustrin.
          </p>
          <p xml:id="i-BN6cYH28L9cMzTNzWEwob3">
            Det tillverkas cirka 360 000 fordon per år i Sverige; mer än
            85 procent av dessa går på export. Fordonsindustrin är vårt lands
            största exportnäring och står för cirka 15 procent av varuexporten.
            Fordonstillverkarna och deras underleverantörer har cirka 140
            000 anställda, vilket motsvarar 20 procent av sysselsättningen
            inom tillverkningsindustrin.
          </p>
          <head xml:id="i-XjGU6XaBZ735UCV358jzwB" type="h2">
            Investera i fordonsforskning
          </head>
          <p xml:id="i-QwwZG9KeWrU2warqEsoiZz">
            Det som kännetecknar framgångarna är främst att fordonsindustrin
            arbetar med hela kedjan från forskning och utveckling till produktion.
            För Västsverige är det säkerheten och miljöarbetet som är de främsta
            konkurrensmedlen. För att vi ska kunna behålla och förstärka vår
            position krävs det fortsatta investeringar i forskning och utvecklingsarbete.
          </p>
          <p xml:id="i-GSiFj2kBJt7Nk9ePkk83rH">
            Fordonsindustrin investerar mer än tio miljarder kronor per år
            i forskning och utveckling i Sverige, vilket är en stor del av
            industrins totala forsknings- och utvecklingskostnader. Sverige
            är världsledande inom ett antal forskningsområden: säkerhet, drivlineteknik
            och telematik. Därmed spelar fordonsindustrin genom sin storlek,
            sitt gedigna kunnande och den komplexa kedjan av produktutveckling,
            underleverantörer och slutleverantörer en central roll för Sveriges
            tillväxt, sysselsättning och konkurrenskraft.
          </p>
          <p xml:id="i-KCuUhCtmi2ms2vNaUVTPfx">
            Fordonsindustrin går igenom ett avgörande teknikskifte, pådrivet
            av allt högre miljö- och säkerhetskrav på fordonen. Omställningen
            till ett hållbart samhälle kommer att pågå länge och kräva stora
            insatser i fråga om forskning, utveckling och uthålliga investeringar.
            Samtidigt präglas fordonsindustrin av hård konkurrens, till stor
            del utanför Sveriges gränser. Det faktum att andra etablerade
            fordonsnationer, exempelvis Tyskland, Frankrike, Japan och USA,
            investerar stora offentliga resurser för att uppmuntra teknikutveckling
            och konkurrenskraft ställer krav på att även den svenska regeringen
            agerar, viket den ännu inte har gjort.
          </p>
          <p xml:id="i-BLtAtFoWZ5cZiDZGBsdDgT">
            Värdefulla forskningsmiljöer riskerar att slås sönder och risken
            är stor att Sverige tappar mark. Fordonsforskningsprogrammen är
            ett bra sätt att fördela forskningsresurser till universitet,
            högskolor och forskningsinstitut och att därmed få med industrin
            som en betydelsefull finansiär.
          </p>
          <p xml:id="i-FhW27CygNFGSzHaxrAZhwa">
            Huvudorterna för fordonsindustrin har starka kopplingar till
            högskolorna, för att säkerställa forskning och utveckling inom
            näringen. Det innebär att man i regionen arbetar med hela kedjan
            inom fordonstillverkningen, från forskning och utveckling till
            konkret produktion.
          </p>
          <p xml:id="i-A6MVSoVLUJaizPToXPmgce">
            Det krävs en fortsatt investering i forskning och utvecklingsarbete;
            det är därigenom som regionen har sina främsta konkurrensfördelar.
            Samarbetet med högskolorna måste förstärkas och utvecklas ytterligare.
            Produktion i Väst, som är ett samarbete mellan högskolorna i Göteborg,
            Jönköping, Skövde och Högskolan Väst i Trollhättan, är ett bra
            initiativ som tagits för att kraftsamla kring utvecklingen av
            industriell produktion.
          </p>
          <p xml:id="i-RjaLjBayfgFjTKnoFjcVwf">
            För att stärka konkurrenskraften och utvecklingsarbetet inom
            industrin och andra näringslivsgrenar behövs en fortsatt ambition
            att bygga upp regionala utvecklingscentra. Det finns idag flera
            framgångsrika centra där företag, högskolor, regioner och kommuner
            arbetar tillsammans för att skapa förutsättningar för företags-
            och produktutveckling. Innovatum i Trollhättan och Lindholmen
            i Göteborg är exempel som har och har haft en stor betydelse för
            utvecklingsarbetet inom fordonsindustrin. Genom att verka i utvecklingscentra
            ges det lokala och regionala näringslivet bättre förutsättningar
            för samarbete och produktutveckling.
          </p>
          <head xml:id="i-K2qWS9xru2WSdyVrFvBAsC" type="h2">
            Investera i klimatsmarta fordon
          </head>
          <p xml:id="i-3B9bQxFHcENGhwYJvBNNwT">
            Miljöarbetet är en viktig del av utvecklingen inom fordonsindustrin.
            Regionen behöver samla kunskaper och erfarenheter för att utveckla
            alternativa miljövänliga bränslen och annan miljöteknik. Det är
            angeläget att man inom regionen kan skapa ett nationellt centrum
            för att utveckla alternativa miljövänliga bränslen och annan miljövänlig
            teknik.
          </p>
          <p xml:id="i-CeFMm1QooMBuVPPdDaLZ3N">
            Miljöteknikutvecklingen inom fordonsindustrin i Västsverige skapar
            både arbeten och tillväxt i samhället, men den behöver bli ännu
            bättre. Endast en mycket liten del av nybilsförsäljningen utgörs
            av försäljning av miljöfordon. Det är därför angeläget att man
            stöttar fordonsindustrin i Västsverige från nationell sida. Västsverige
            behöver ges möjligheter att, ur ett nationellt perspektiv, samla
            kunskaper och erfarenheter för att utveckla alternativa miljövänliga
            bränslen och annan miljövänlig teknik.
          </p>
          <head xml:id="i-P82MVBspvymLyNNyF2rcob" type="h2">
            Investera i de anställdas kompetens
          </head>
          <p xml:id="i-Wpxvif6w6jL9kYCvWkLrm1">
            De anställda inom fordonsindustrin och hos de många underleverantörerna
            har en stor och bred kompetens som det är oerhört viktigt att
            bibehålla och utveckla för framtiden. Därför bör man inte låta
            människor gå ut i arbetslöshet utan istället genom arbetsmarknadspolitik
            erbjuda stöd till fortsatt anställning och kompetensutbildning.
            Det är viktigt att staten i samarbete med de fackliga organisationerna
            och företagen arbetar med effektiva jobbskapande åtgärder.
          </p>
          <head xml:id="i-BRxh5frPyaL3Hweg4YX7kT" type="h2">
            Investera i Produktion i Väst för framtidens jobb
          </head>
          <p xml:id="i-LMX1BWkZpgWRx8R4shkBxu">
            Våren 2004 skapades Sveriges mest kraftfulla forsknings-, utvecklings-
            och utbildningsplattform för industriell produktion. Nätverket
            kallas Produktion i Väst och är ett nära samarbete mellan Chalmers
            tekniska högskola, Ingenjörshögskolan i Jönköping, Högskolan Väst
            i Trollhättan, Högskolan i Halmstad och Högskolan i Skövde.
          </p>
          <p xml:id="i-H9Paxhxe8vQVrQ8Xsurrrw">
            Syftet med Produktion i Väst är att åstadkomma en omfattande
            och långsiktig utveckling av forskning, utbildning och innovation
            inom det produktionstekniska området. En högt utvecklad produktion
            skapar möjlighet för tjänsteproduktion för grön omställning, innovationer
            och nya kreativa branscher.
          </p>
          <p xml:id="i-HMWSKUwjrkzA1NEc7CfJqp">
            Genom samordning och profilering av forsknings- och utbildningsverksamheterna
            mellan de samarbetande högskolorna kan de samlade resurserna användas
            betydligt effektivare. Befintliga band mellan industri och akademi
            stärks ytterligare och samarbetet spänner över hela västra Sverige.
          </p>
          <p xml:id="i-APQDk6MbrjEWBdq7jacP5B">
            Produktion i Väst kommer även att realisera Vinnovas sedan länge
            uttalade önskemål om forskningsinsatser, kompetensutveckling,
            kunskapsspridning och samverkan vid större och medelstora högskolor,
            institut och lokala utvecklingscentra. Insatserna krävs för att
            skapa internationell konkurrenskraft hos våra små och medelstora
            företag. Industriell produktion har stor potential att generera
            tillväxt, arbetstillfällen och lönsamhet. Trots de senaste årens
            stora satsningar på telekom, IT, läkemedel, medicinsk teknik och
            bioteknik står våra verkstadsföretag fortfarande för cirka hälften
            av Sveriges varuexport. Dessutom krävs en omfattande produktionsteknisk
            utveckling om exempelvis landvinningarna inom materialtekniken
            ska lämna laboratoriestadiet och kunna kommersialiseras.
          </p>
          <p xml:id="i-ACiQT9XkawiUmEniaZ5SD6">
            Vår vision är att Produktion i Väst ska stärka konkurrenskraften,
            tillväxten och kunskapsutvecklingen i Västsverige genom samarbete
            mellan industri och akademi. Honnörsorden är profilering och samverkan.
            Ingen högskola kan vara bäst på alla de delområden som produktionsområdet
            omfattar. Genom specialisering och samverkan kan Produktion i
            Väst snabbt bli det ledande produktionsforskningsklustret i Sverige
            och ha en konkurrenskraft som sträcker sig utanför landets gränser.
          </p>
          <p xml:id="i-JFE1qfuNXi1XJ2JFq5cuAq">
            Nätverket Produktion i Väst är en stark samling och koordinering
            av forsknings- och utbildningsresurser inom produktionsområdet
            som genomförts i Sverige. Kraftsamlingen och profileringen har
            genomförts på högskolornas eget initiativ och inom ramen för befintliga
            resurser. För att stärka ett fortsatt bra arbete krävs det nu
            en aktiv medverkan och stöd från olika industriforskningsinstitut
            och från regeringen. Det är angeläget att detta framgångsrika
            projekt kan fortleva.
          </p>
        </div>
        <div xml:id="i-6BtFgemJVTYHyExKB6JRMf" type="signatureBlock">
          <list xml:id="i-XDRbbi5ZTeJp7D8UEJ48KU">
            <item xml:id="i-Xnu7M5nwRKRW5wu6GfbpBV" who="i-XbuULEUsCsZ36bYqq75hFV" type="signature">
              Jörgen Hellman (S)
            </item>
            <item xml:id="i-S3acvjGBcgCiLXZmMRgV17" who="i-XavvkneSj1497htyNRcpv6" type="signature">
              Christina Oskarsson (S)
            </item>
            <item xml:id="i-PB2XJQyCqMdJzNLSbXH63p" who="i-GymTck6WQqRkdN12tqCZDr" type="signature">
              Peter Johnsson (S)
            </item>
          </list>
        </div>
      </div>
    </body>
  </text>
</TEI>
