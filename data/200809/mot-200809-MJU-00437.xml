<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00437">
  <teiHeader>
    <fileDesc>
      <titleStmt>
        <title>Jakt på hermelin och ekorre</title>
        <author corresp="i-UFTZBKNRWWLXUXAtcCcVfH">av Tina Ehn (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jakt på hermelin och ekorre</title>
          <idno type="rdwebb">GW02MJ437</idno>
          <rs type="number">MJ437</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ437/text</ref>
          <ref type="dokument_url_html">http://data.riksdagen.se/dokument/GW02MJ437</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ437</ref>
          <ref type="doc">http://data.riksdagen.se/fil/EC940BA7-B47D-4D77-B696-1910D76F8296</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RzEZKi1WhBMLBvy6a1rGrz" type="signed"/>
        <correspContext corresp="i-RzEZKi1WhBMLBvy6a1rGrz">
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-LFAoUwkvm3Q7K1ho2TVdYb" type="numbering">
          <date when="2008-10-08"/>
        </correspAction>
        <correspAction xml:id="i-5J5NTZDpQymWCmp95DERPx" type="submission">
          <date when="2008-10-06"/>
        </correspAction>
        <correspAction xml:id="i-QF7qkFVHpyvcrBBmgh6scZ" type="transfer">
          <date when="2008-10-05"/>
        </correspAction>
        <correspAction xml:id="i-3cXJg5HujMadG1nHpfXL2C" type="assigned"/>
        <correspContext corresp="i-3cXJg5HujMadG1nHpfXL2C">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8oiYA2pbXWbay6U9siTx1p" type="motBody">
        <div xml:id="i-4fVRLs1314TT6cdu3HUZ9v" type="motProposal" subtype="förslag">
          <head xml:id="i-PMDkVEeoqVJXjCJwoqxU2U">
            Förslag till riksdagsbeslut
          </head>
          <p xml:id="i-HWC1oyhAVLqaSTKfxnVVPP">
            Riksdagen tillkännager för regeringen som sin mening vad som
            anförs i motionen om att hermelin och ekorre stryks i bilaga 4
            punkt 1 jaktförordningen.
          </p>
        </div>
        <div xml:id="i-3NFrHk8CbifjmehejtH4Gd" type="motContent">
          <head xml:id="i-XQtUrhfMJuBmHrx2bgrtwH" type="h1">
            Inledning
          </head>
          <p xml:id="i-2UVdLJcj1w3kJ1pPisZPHA">
            Förr användes termen skadedjur om vissa djur. Det var innan vi
            insett att den biologiska mångfalden har ett egenvärde och långt
            innan det fanns ett miljömål som säger att denna ska bevaras.
          </p>
          <p xml:id="i-F88Y5auGhmErRkgiiqe7XH">
            Men dagens jaktlagstiftning har inte riktigt anpassats till det
            nya synsättet. Fortfarande finns ett antal djur på vilka jakt
            får bedrivas året runt. Det gäller även för arter som minskat
            starkt i individantal. De återfinns i 23 § jaktlagen och i bilaga
            4 jaktförordningen. Jakten kallas skyddsjakt och får bedrivas
            året runt, alltså även under den tid då det finns små ungar. Två
            av dessa arter är hermelin och ekorre.
          </p>
          <head xml:id="i-F29xMj8SYeaE7tMqKZJNb2" type="h1">
            Hermelin
          </head>
          <p xml:id="i-FLepz19MKjDrjc5ZBjBh4Z">
            Hermelin är ett djur som inte många sett i dag. Den är inte speciellt
            skygg, snarare nyfiken, men den har blivit allt sällsyntare. Förr
            i tiden, då säd lagrades öppet och sophögar fanns vid husen, var
            smågnagarna talrikare än nu mer mat fanns för hermeliner.
          </p>
          <p xml:id="i-Q2pveWaZUQH5skomDJJqkp">
            Hermelinen är lätt att känna igen med sin svarta svansspets.
            De flesta har väl i dag mes t sett djuret på målningar och museer
            och då som skinn på kun ga­mantlar och som pälsbräm på fina damers
            dräkter. Pälsen brukar då vara gnistrande vit och den svarta svansspetsen
            ger en fin färgeffekt. Så ser vinterpälsen ut. På sommaren är
            hermelinen brun med en vackert gulvit undersida. Det är som sagt
            ett nyfiket djur. Har man den stora turen att stöta på en hermelin
            i naturen kan man få chans att studera den noga, medan man blir
            lika noggrant och nyfiket studerad tillbaka av ett par pigga mörka
            ögon.
          </p>
          <p xml:id="i-V6nLDBxsvkAg18xzwcBKpP">
            Hermelinen är ett litet djur. Kroppslängden är 1831 cm och svansen
            5,512,5 cm lång. Hanen är 50 procent större än honan, men storleken
            varierar mycket regionalt. Hermelinen är ett djur med små krav
            på biotop och kan finnas överallt från havsstränder till kalfjäll.
            Viss förkärlek tycks den dock ha för fuktig mark liksom diken
            och stengärdsgårdar. Undersökningar visar (enligt boken Däggdjur
            av Bjärvall, Ullström) att hermelinen behöver förhållandevis stora
            revir. En hona behöver 510 ha eller 1,5 km stengärdsgård, hanen
            34 gånger större revir eller 5 km stengärdsgård.
          </p>
          <p xml:id="i-W3MmnZHfuFPjea5GkdUX6Q">
            Hermelinen äter framför allt smågnagare som möss och sork. Honorna
            tycks vara mer knutna till smågnagarfödan än hanarna, som under
            våren och försommaren även kan ta harungar och fågel. Är det mycket
            knapert med smågnagartillgången äter hermelinen det den kommer
            över: daggmask, insekter, grodor, frukt och bär. Undersökningar
            har visat att en hona fordrar föda motsvarande omkring 2 små sorkar
            per dag, en hane det dubbla.
          </p>
          <p xml:id="i-RvH9hy4vE6oRQy8sSkbPXx">
            Hermelinen föder sina ungar under april och maj. Kullstorleken
            varierar mellan 5 och 12 ungar och under smågnagarfattiga år kan
            föryngring utebli.
          </p>
          <head xml:id="i-FewJCUaava1hd1vMDAUm4p" type="h1">
            Ekorre
          </head>
          <p xml:id="i-WQRv4Exb4XLcv56rFQ6kXU">
            Ekorren är ett välkänt djur i den svenska faunan. Den omges emellertid
            av diverse myter en är att ekorren lever på fåglars ägg och ungar.
            I boken Däggdjur alla Europas arter av Anders Bjärvall och Staffan
            Ullström står att läsa Ekorren är huvudsakligen växtätare med
            ett tämligen brett näringsval. Frön av gran och tall dominerar
            födan som också kan utgöras av bär, svamp, nötter, ollon och gröna
            växtdelar. Svamp lagras under hösten (uppe i trädklykor m.m.)
            och kan därigenom ingå i födan året om. Påståendet att ekorren
            ofta plundrar fågelbon är sannolikt överdrivet. I en svensk undersökning
            av innehållet i 1 600 ekorrmagar fann man rester av fåglar (ägg
            eller ungar) i bara 4 stycken.
          </p>
          <p xml:id="i-83FcNyW83Q9871tQ7sPRcd">
            Antal kullar och ungar varierar från år till år och är beroende
            av födotillgången. Vissa år får honan inga ungar alls, andra kan
            hon få upp till 3 kullar. Ungarna kan födas när som helst under
            perioden marsseptember.
          </p>
          <head xml:id="i-H2YMv5svYG3AZsmRMSMbTF" type="h1">
            Jakttider på hermelin och ekorre
          </head>
          <p xml:id="i-4849kB12rCSz6TvMmkmF4Q">
            Den allmänna jakten för hermelin och ekorre försvann år 2001
            ett steg i rätt riktning och något Miljöpartiet de gröna drev
            i motioner under senare delen av 90-talet. Men enligt 23 § jaktlagen
            är det tillåtet att döda ekorre eller hermelin som kommer in på
            gården eller i trädgården, vare sig man har jakträtt eller inte
            året runt. Man kan verkligen fråga sig varför. Tiden regleras
            i bilaga 4 jaktförordningen. Här står
          </p>
          <p xml:id="i-PPuDBuHQGiBWGFg3i6xRoi">
            kommer in på gård eller i en trädgård och där kan orsaka skada
            eller annan olägenhet.
          </p>
          <p xml:id="i-H7p8cZDipfM34P1xLg5qeQ">
            Enligt punkt 16 jaktförordningen får hermelin även jagas inom
            område för viltuppfödning, hönsgård eller liknande anläggning
            samt inom ett avstånd av 200 m från sådana anläggningar, om det
            behövs för att förhindra skada inom anläggningarna (min kursivering).
          </p>
          <p xml:id="i-9rXJCKqUz68WUhCJNUbDQd">
            Tiden anges i båda punkterna till den 1 juli30 juni.
          </p>
          <p xml:id="i-XrqNk7CqzWpQt6HdsUKPd9">
            Skrivningarna är mycket allmänt hållna och gör att jakten finns
            kvar på båda arterna, trots att ingen allmän jakttid finns. Orden
            kan och förhindra innebär att det i praktiken är fritt fram. Vilken
            skada dessa arter kan göra på en gård eller i en trädgård kan
            man verkligen fråga sig. Vad innebär att orsaka olägenhet, som
            anges i punkt 1? Begreppet är mycket vitt och omöjligt att tolka
            och begränsa.
          </p>
          <p xml:id="i-peWjcxPEbPhTApCs6pqZ4">
            Det finns ingen statistik från de senaste åren över antalet skjutna
            ekorrar och hermeliner. Under de åren då allmän jakt fanns kvar
            minskade dock antalet skjutna djur för båda arterna över tiden.
          </p>
          <p xml:id="i-9WBwamUwTCS2P5mDKWTMVd">
            Skyddsjaktsbestämmelserna för hermelin och ekorre känns främmande
            i en tid med allt större intresse för och kunskap om det vilda.
            Att ha skyddsjakt under tiden då det finns små ungar, som riskerar
            att bli lämnade och som naturligtvis går en kvalfull död till
            mötes om honan skjuts, känns mycket oetiskt.
          </p>
          <p xml:id="i-GeP77UwcctzWpFhqtAw5fH">
            Både ekorren och hermelinen bör strykas i 23 § jaktlagen och
            i bilaga 4 punkt 1 jaktförordningen. Varken hermelin eller ekorre
            torde kunna orsaka skada om de kommer in på gård eller i trädgård.
            Med tanke på födovalet torde en hermelin snarare kunna göra nytta.
          </p>
        </div>
        <div xml:id="i-A2FCpykaPomGDs1KtTfyAC" type="motSignatures">
          <list xml:id="i-3STw1md7c6jtfLrjzCwrpi">
            <item xml:id="i-6qKpxgmAzXMYFMXP681kfW" who="i-UFTZBKNRWWLXUXAtcCcVfH">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
