<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_ak__1585/mot_1970_höst_ak__1585-001.pdf"/>
      <fw xml:id="i-X3Q54qQ3w3EscGGjuevGps">
        4 Motion i Andra kammaren, nr 1585 år 1970
      </fw>
      <div type="motHeader" xml:id="i-TNXs1udYJu2f6D9xzWvYRw">
        <div type="motTitle" xml:id="i-9PrmGo5gdBHBaj2PNQBZfy"/>
        <div type="motSubmissionInfo" xml:id="i-W4H6SL6vF6EUvW5RZYrq6L"/>
      </div>
      <div type="motBody" xml:id="i-KfiA5A3ENbvxUsGTLaVYv3">
        <div xml:id="i-8pRQm2xLuTw6cvUPV93VZV">
          <p xml:id="i-zGF7nptiV3tfX5HbrR94p">
            Nr 1585
          </p>
          <p xml:id="i-PXNCjtLbHvqsRLv29rBa2B">
            Av herrar Henningsson och Svenning, i anledning av Kungl. Maj:ts
            proposition nr 188, med förslag till riktlinjer för om- organisation
            av lantmäteriverksamheten.
          </p>
          <p xml:id="i-AsCWRqNVo32X62BES58pHx">
            Det är av väsentlig betydelse för såväl allmänna som enskilda
            intressen att lantmäteriverksamheten är organiserad på ett rationellt
            sätt. Det torde näppeligen kunna visas att den nuvarande uppdelningen
            på ett statligt och ett kommunalt lantmäteri i och för sig varit
            till förfång för dessa intressen. Detta omdöme påverkas ej av
            den omständigheten att gränsdragningen mellan de båda huvudmännens
            intressesfärer blivit i behov av en översyn, framför allt på grund
            av beslutade eller förestående kommunsamman- läggningar. Propositionen
            innehåller riktlinjer för en ny organisation av lantmäteri- verksamheten.
            Dessa riktlinjer är emellertid så allmänt hållna och vagt formulerade
            att konsekvenserna därav, bl. a. i administrativt och kostnads-
            mässigt hänseende, icke kan med säkerhet bedömas. Det synes nödvändigt
            att för ett ståndpunktstagande i sakfrågan avvakta de mera detaljerade
            förslag och kostnadsberäkningar som departementschefen aviserat
            till vårriksdagen. Ämnesområdet är trots sin betydelse icke större
            än att det- samma hade kunnat avhandlas i ett sammanhang. Någon
            tidsförlust av väsentlig betydelse torde icke uppstått därigenom.
            Skall ett principbeslut i organisationsfrågan dock nu fattas,
            torde föl- jande böra beaktas. Enligt propositionen är frågan
            om huvudmannaskapet för fastighets- bildningen av relativt underordnad
            betydelse. Denna inställning, som inga- lunda är invändningsfri,
            borde, tycker man, ha föranlett ett förslag om indelning av riket
            i ett antal fullt jämbördiga, territoriellt avgränsade distrikt,
            där ansvaret för lantmäteriverksamheten alltefter omständighe-
            terna pålades stat eller kommun. Enligt propositionen skall emellertid
            staten få det generella ansvaret för fastighetsbildningen och
            riket indelas i statliga lantmäteridistrikt. Kommunernas intressen
            skulle tillgodoses allenast på det sätt att s. k. spe- cialenheter
            i vissa fall inrättades för bebyggelsefrågor. Länsstyrelserna
            skulle enligt propositionen anförtros uppgiften att in- komma
            med förslag till lokal förrättningsorganisation. Departementschefen
            utgår från att länsstyrelserna vid upprättande av sina förslag
            tar all möjlig hänsyn till de synpunkter som anförs från de berörda
            kommunerna men betonar att de samtidigt måste beakta att organisationen
            får en lämplig utformning för hela länet.
          </p>
          <pb facs="riksdagen-motions-pdf/data/1970/mot_1970_höst_ak__1585/mot_1970_höst_ak__1585-002.pdf"/>
          <fw xml:id="i-FvHEN8iV2UzHtw8UC5bJNG">
            Motion i Andra kammaren, nr 1585 år 1970 5
          </fw>
          <p xml:id="i-Wd1rP5joYctWXquiUqXr8g">
            Propositionens allmänt hållna anvisningar kan befaras medföra
            svår- lösta intressekonflikter vid tillämpningen. De kommunala
            »specialenhe- terna» torde i flertalet fall få sitt kompetensområde
            beträffande fastighets- bildning inskränkt till en del av kommunens
            område, medan däremot samma enheter skulle svara för mätningsverksamheten
            och vissa förrätt- ningsförberedande åtgärder inom kommunens hela
            område. Det säger sig självt att en sådan ansvarsfördelning icke
            är rationell. Inom det för de båda lokala organisationerna (lantmäteridistriktet
            och specialenheten) gemensamma verksamhetsområdet kommer förrättnings-
            handläggningen otvivelaktigt att kompliceras och fördröjas. Dubbelarbete
            och kompetenskonflikter lärer icke kunna undvikas. Betydande svårig-
            heter torde även uppstå, då fråga blir om kostnadsfördelningen
            mellan stat och kommun. Enligt propositionen skulle huvudsyftet
            med att möjliggöra kommunalt huvudmannaskap vara att ytterligare
            förbättra förutsättningarna för en intim samverkan med kommunens
            organ för plan- och byggnadsväsendet inom ramen för en integrerad
            exploateringsprocess. Det synes ytterligt tveksamt om detta syfte,
            sett i stort, kan anses uppfyllt genom propositions- förslaget.
            Större hänsyn än som kan utläsas i propositionen bör sålunda tagas
            till de särskilda förhållandena inom sådana tätortskommuner (exempelvis
            Hälsingborgs storkommun), där en väsentlig del av fastighetsbildningen
            (i Hälsingborgs fall ca 95 9/0) är av urban karaktär. Inom sådan
            kommun bör den kommunala fastighetsbildningsmyndighetens verksamhet
            omfatta kommunens hela område och avse all fastighetsbildning.
            Termen specialenhet är i nämnda fall missvisande, då densamma
            antyder ett administrativt förhållande, som väl icke kan anses
            föreligga. Benäm- ningen bör liksom nu endast avse statlig lantmäterienhet
            av viss beskaffen- het. Enligt propositionen bör fastighetsregistreringen
            i princip anförtros ett länsorgan. Innebörden av orden &gt;i princip»
            framgår ej av förslaget. Därest meningen är att vissa större kommuner
            liksom nu skulle kunna tillåtas svara för uppgiften, bör detta
            givetvis utsägas i klartext, så ock förutsättningarna härför.
            Därest meningen är, att länsstyrelsen så gott som undantagslöst
            skall föra fastighetsregistret, bör en bestämd gensaga resas från
            de kommuner som för närvarande för eget stadsfastighets- register.
            Då fastighetsregistreringen utgör sista ledet i fastighetsbildningen,
            kan en överflyttning av densamma från lokal till regional nivå
            befaras medföra betydande olägenheter i form av bl. a. förseningar
            av projekterade bygg- nads- och anläggningsarbeten. Då samhällsplaneringen
            inom de större kommunerna till väsentlig del utföres av kommunerna
            själva, bör givetvis fastighetsregistren ha sin hemvist därstädes.
            Organisatoriskt bör detta
          </p>
          <pb facs="riksdagen-motions-pdf/data/1970/mot_1970_höst_ak__1585/mot_1970_höst_ak__1585-003.pdf"/>
          <fw xml:id="i-PM12h1hnBYRUT4MJ38g26i">
            6 Motion i Andra kammaren, nr 1585 år 1970
          </fw>
          <p xml:id="i-Hu4TXqAjrAditbzakq7z7U">
            kunna lösas utan att ansvarsfördelningen mellan fastighetsregister-
            och fastighetsbildningsmyndigheterna trädes för nära. Fastighetsregisterförarna
            inom kommunerna nedlägger för närvarande ett betydande arbete
            på att förbereda övergången till det nya fastighets- register
            varom statsmakterna fattat principbeslut. Ett godkännande av propositionens
            förslag om överföring av registren till länsstyrelserna torde
            medföra risk att detta arbete, som nu bestrides med kommunala
            medel, avstannar och att reformens genomförande i vart fall avsevärt
            försenas. Ifrågavarande proposition är så allmänt hållen samt
            så vag till innehåll och omfattning att densamma lämnar rum för
            vitt skilda tolkningar. Det kan befaras att tillämpningen i betydelsefulla
            stycken kommer att strida mot kommunernas intressen inom ämnesområdet.
            Den framlagda propositionen bör sålunda icke utan vidare läggas
            till grund för ett beslut i organisationsfrågan. Lösningen av
            denna bör ske i ett sammanhang, varför erforderliga detaljförslag
            och kostnadsberäkningar först bör avvaktas. Därest allmänna riktlinjer
            för lantmäteriverksamhetens omorganisation dock anses nu böra
            fastställas, bör dessa icke lägga hinder i vägen för i vart fall
            större kommuner, som redan innehar egna organisationer för fastighetsbildning
            och fastighetsregistrering (stadsingenjörskontor), att fort- sättningsvis
            få utöva samma befogenheter. Därest fastighetsbildningen inom
            sådan kommun till väsentlig del är av tätortskaraktär, bör, om
            kom- munen så önskar, befogenheterna avse kommunens hela område.
            Med hänvisning till den redovisade motiveringen hemställes därför,
            att riksdagen beslutar att de kommuner som innehar egna organisationer
            för fastighetsbildning och fastighets- registrering skall tillåtas
            fortsätta härmed i den omfattning kommunen önskar.
          </p>
          <p xml:id="i-2SVQVHBWawf7hdxtdgKytj" type="date">
            Stockholm den 24 november 1970
          </p>
          <p xml:id="i-Lkpg4cwMG7xsCencHGmLnf">
            Einar Henningsson (s) Eric Svenning (s)
          </p>
        </div>
      </div>
    </body>
  </text>
</TEI>
