<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__11/mot_1968__ak__11-001.pdf"/>
      <div type="motHeader" xml:id="i-6unEzeG2EaP9cJTFU1TKwD">
        <div type="motTitle" xml:id="i-3rrfNKTRwm8qx42i24fiZR"/>
        <div type="motSubmissionInfo" xml:id="i-65efMz9g5xmrLS9YptnEoT"/>
      </div>
      <div type="motBody" xml:id="i-LhgSsnMfMjnxsrhRixxBdz">
        <div xml:id="i-Lrp6JF3jwzyvoNDkfvqoFt">
          <p xml:id="i-BPwjUWhiiWigeAVH1GPpQi">
            6 Motioner i Andra kammaren, nr 11 år 1968
          </p>
          <p xml:id="i-NcJVL4fKVHf9Ud4CAnShn4">
            Nr 11
          </p>
          <p xml:id="i-GAGBoqXbmBe3Lo7EfvmXmN">
            Av herr Hermansson m. fl., angående fördelningen mellan stat
            och kommun av vissa utgifter.
          </p>
          <p xml:id="i-AyKTZnCUUVyBuUkZ65tkJU">
            (Lika lydande med motion nr 11 i Första kammaren)
          </p>
          <p xml:id="i-BskXxJoZ3qab2sbyaiwrk9">
            1958 års skatteutjämningskommittés betänkande innehöll inga förslag
            i fråga om fördelningen mellan stat och kommun av kostnaderna
            för den sam- hällsverksamhet som åvilar kommunerna. Fem år efter
            det att kommittén tillsatts erhöll den tilläggsdirektiv som uteslöt
            denna förutsättning för ar- betet. Kommittén nödgades därför påpeka
            att dess förslag icke innebar någon lösning av kostnadsfördelningsfrågan.
            Förslag härom har däremot vid flerfaldiga tillfällen förelagts
            riksdagen motionsvägen. Statsutskottet har i sina yttranden betonat
            kommunernas ökade ekonomiska svårigheter till följd av den utvidgade
            samhällsverk- samheten men har likväl ställt sig avvaktande. Senast
            vid 1967 års riksdag (utlåtande nr 145) refererades ett tidigare
            uttalande från utskottet att &gt;kommunerna till följd av stegrade
            kostnader inom sjukvården och skol- väsendet samt andra verksamhetsområden
            stod inför mycket svårbemästrade ekonomiska problem&gt;. Nu liksom
            vid tidpunkten för det refererade uttalan- det avvisade utskottet
            emellertid motionsyrkandena under hänvisning till att verkningarna
            av skatteutjämningssystemet i dess år 1965 givna utform- ning
            borde avvaktas. Skatteutjämningsbidrag medför givetvis en något
            rimligare kostnadsför- delning punktvis, eftersom statsmedel överförs
            till kommuner med hög ut- debitering och svag skattekraft. Men
            en lösning av kostnadsfördelningsfrå- gan i stort kan rimligtvis
            inte åstadkommas genom en relativ utjämning vissa kommuner emellan.
            Skatteutjämning mellan kommunerna och mel- lan kommuner och stat
            är två olika frågor. Vissa åtgärder för att lösa det förra kan
            inte vara ett ens tillfälligt godtagbart motiv för att skjuta
            ifrån sig det senare. Den oavbrutna stegringen av primärkommunernas
            skattesatser och de ökade ekonomiska svårigheter som landstingskommunerna
            utsatts för i samband med övertagandet från staten av mentalsjukvården
            och tjänste- läkarväsendet gör att lösningen av problemet om en
            annan kostnadsfördel- ning stat—kommun icke längre kan uppskjutas.
            Den kommunala beskatt- ningen är proportionell, varigenom en större
            inkomsttagare eller ett företag inte betalar mer i skatt på varje
            hundralapp än en löntagare med låg in- komst. Den statliga skatten
            är däremot progressiv. För det stora flertalet
          </p>
          <pb facs="riksdagen-motions-pdf/data/1968/mot_1968__ak__11/mot_1968__ak__11-002.pdf"/>
          <p xml:id="i-2knLi8Z5EXCuffdqcFB4Ca">
            Motioner i Andra kammaren, nr 11 år 1968 7
          </p>
          <p xml:id="i-YCmDNbKT1zY6FozdyAaHNn">
            löntagare liksom mindre näringsidkare är kommunalskatten den
            »tunga skatten». Den kraftiga stegringen av den kommunala beskattningen
            uttryc- ker därför en klart odemokratisk tendens inom vår skattepolitik.
            I fråga om den primärkommunala utdebiteringen kan noteras en stegring
            av medelutdebiteringen under tioårsperioden 1955—1964 från 12:24
            till 16:50 per skattekrona. År 1965 steg den till 17:25 och år
            1966 till 18:28. Från 1950-talets början och till i fjol hade
            de kommunala utdebiteringarna stegrats med nära 80 procent. Såväl
            primärkommunernas som landstingens utdebiteringsbeslut under år
            1967 bekräftade i allmänhet farhågan för fortsatt skattestegring.
            För primärkommunernas skattebetalare är numera en total utdebitering
            på tjugo kronor eller däröver ingen ovanlighet, del- vis betingad
            av ökad skatt till landstingskommunen. Enligt Stadsförbundets
            tidskrift innebär utdebiteringsbesluten för 1967 att medeltalet
            för städerna är 19:17 per skattekrona mot 18:54 för före- gående
            år, en ökning med 63 öre. Motsvarande siffror för köpingarna är
            19: 87, respektive 19:20, en ökning med 67 öre. Ett högt kommunalt
            skatte- tryck är inte längre något speciellt för glesbygdskommuner.
            45 städer mot 8 föregående år har nu 21 kr. och däröver i kommunalskatt,
            52 har mellan 20 och 21 och endast 12 har under 19 kr. Stegringen
            av den kommunala utdebiteringen sammanhänger främst med fyra omständigheter:
            1. Utvecklingen av tätorter, som medför starkt stegrade kommunala
            ut- gifter för bostadsbyggandets följdinvesteringar och social
            service av olika slag; 2. Utvecklingen av skolväsendet, som är
            en statlig uppgift och som i sin helhet borde bekostas med statsmedel
            men som i hög grad belastar den kommunala budgeten; 3. Överförandet
            till landstingen och städer utom landsting av mental- sjukvården
            och tjänsteläkarväsendet, för vilket dessa bara till dels kom-
            penseras genom statsbidrag; 4. Den statliga kreditpolitiken, som
            genom lånerestriktioner medfört att en betydande del av kommunernas
            långsiktiga investeringar måste finansieras skattevägen. Det är
            ingen liten del av undervisningsväsendet — i fråga om grund- skola
            samt gymnasium, fack- och yrkesskola — som betalas via kom- munalskatter.
            Enligt föreliggande uppgifter för 1965 var kommunernas totala
            nettoutgifter för skolan (faktiska utgifter minus statsbidrag)
            ca 1,7 miljard kr., vilket utgjorde ungefär 21 26 av kommunernas
            sammanlagda nettoutgifter. Vid en primärkommunal utdebitering
            på 12 kr. går alltså genomsnittligt 2: 50 till skolutgifter. En
            annan inte oväsentlig kommunal utgift är de kommunala bostads-
            tilläggen till pensionärer. Folkpensioneringen är en statlig uppgift.
            Då
          </p>
          <pb facs="riksdagen-motions-pdf/data/1968/mot_1968__ak__11/mot_1968__ak__11-003.pdf"/>
          <p xml:id="i-BxRur9xtrHJWHyWh83C8Wm">
            8 Motioner i Andra kammaren, nr 11 år 1968
          </p>
          <p xml:id="i-PCdW7MDRLaJsoQ8kZcbSuf">
            staten för något år sedan övertog vissa folkpensionskostnader
            från kom- munerna avskaffades samtidigt statsbidragen till kommunala
            bostadstill- lägg. Staten gav med ena handen men tog samtidigt
            tillbaka en del med den andra. Även om dessa bostadstillägg beloppsmässigt
            varierar mellan olika kommuner vore likväl ett statligt grundbelopp,
            med låt oss säga 500 kr. per tilläggsberättigad, en rimlig kostnadsfördelning
            mellan stat och kom- mun på detta område. Vad landstingskommunerna
            beträffar är ovedersägligt, att deras ökande ekonomiska svårigheter
            och stegrade utdebiteringar sammanhänger med sjukvårdsväsendets
            utveckling men också med kostnadsövervältringen från staten till
            landstingskommunerna och de landstingsfria städerna. Överflyttningen
            av huvudmannaskapet för mentalsjukvården bedömde vi som naturlig
            och ändamålsenlig. Men våra uttalade farhågor för att staten genom
            beslutets utformning skulle komma att avbörda sig utgifter och
            lägga över dessa på landstingskommunerna har tyvärr bekräftats.
            Enligt för 1968 föreliggande stater för samtliga landsting (utom
            Väster- norrland) samt städer utanför landsting beräknas driftkostnaderna
            för sluten psykiatrisk vård till i runt tal 1 miljard. Statsbidragen
            har beräk- nats till 700 miljoner. Härtill kommer investeringskostnaderna
            där staten inte heller svarar för full kostnadstäckning. I fråga
            om tjänsteläkarväsen- det beräknas kostnaderna till ca 100 miljoner
            och statsbidragen till 1/3 av detta belopp. även om det här rör
            sig om preliminära uppgifter står det fullt klart att här tillkommit
            nya och väsentliga kommunala utgifter för sjukvården. Kommunerna
            har att svara för en mångfald samhälleliga uppgifter, däri- bland
            de ekonomiskt och administrativt mera betungande, såsom skolvä-
            sendet, sjuk- och hälsovård, socialvård samt nykterhetsvård. Att
            enligt be- räkningar omkring sextio procent av samhällsuppgifterna
            nu ligger hos kommunerna anser vi vara uttryck för en i och för
            sig riktig utveckling. Oriktigt är det däremot att en så betydande
            del av kostnaderna för denna samhällsverksamhet lastats över på
            kommunerna. En annan kostnadsfördelning mellan stat och kommun
            behöver natur- ligtvis på intet sätt medföra någon ändring i fråga
            om det kommunala hand- havandet av skolväsendet upp till högskolenivå
            liksom i fråga om ett enhet- ligt — kommunalt — huvudmannaskap
            för sjukvården. På vilket sätt sam- hällsutgifterna betalas —
            genom beskattning i förhållande till vars och ens bärkraft eller
            i omvänd proportion till denna — är emellertid en klass- fråga
            av betydande och därtill starkt ökande vikt. Till vad som anförts
            som motiv för en riktig kostnadsfördelning mellan stat och kommun
            för de samhälleliga verksamheterna kan fogas, att skiljak- tigheten
            kommuner emellan i fråga om ekonomiska tillgångar många gån- ger
            medför även starkt markerade skillnader i kommunal service, en
            om-
          </p>
          <pb facs="riksdagen-motions-pdf/data/1968/mot_1968__ak__11/mot_1968__ak__11-004.pdf"/>
          <p xml:id="i-GNrASg6H9WydkRbXrYEHoe">
            Motioner i Andra kammaren, nr 11 år 1968 9
          </p>
          <p xml:id="i-LxVC98nZoS7zMzTXc3jcf8">
            ständighet till vilken lånerestriktionerna självfallet bidrager.
            Särskilt olyck- ligt är att resurserna påtagligt sviktar i många
            kommuner beträffande den obligatoriska skolan. Också i andra avseenden
            släpar åtskilliga kommuner efter i utvecklingen, oftast motiverat
            med att de obligatoriska kommunala uppgifterna ställer sig så
            kostnadskrävande att utrymmet för andra åta- ganden blivit alltför
            snävt. Av detta skäl, som dock väl inte alltid utgör hela sanningen,
            saknar många kommuner ännu t. ex. skolbespisning, offent- ligt
            bibliotek, barnstuga o.s.v. En riktig kostnadsfördelning mellan
            stat och kommun skulle kunna bidra till att eliminera denna underutveckling
            i sociala och kulturella frågor.
          </p>
          <p xml:id="i-6wxx2chdbn5cocpqd4GDWt">
            Med stöd av vad som ovan anförts hemställer vi, att riksdagen,
            i syfte att minska det kommunala skatte- trycket, måtte besluta
            att i skrivelse till Kungl. Maj:t hem- ställa om förslag till
            riksdagen om att, a) kommunernas skolutgifter i allt väsentligt
            övertas av staten; b) kommunernas utgifter för kommunala bostadstillägg
            minskas genom införande av ett statligt grundbidrag på 500 kr.
            per tilläggsberättigad; c) landstingskommunerna och städer utom
            landsting skall erhålla i allt väsentligt full kostnadstäckning
            för de sjukvårds- uppgifter som nyligen övertagits från staten.
          </p>
          <p xml:id="i-YYm3jU1V7o6jWjAY4n3q9E">
            Stockholm i januari 1968 C.H. Hermansson (vpk) Gunvor Ryding
            (vpk) Erik Karlsson (vpk) Gustav Lorentzon (vpk) Axel Jansson
            (vpk) Eivor Marklund (vpk)
          </p>
          <p xml:id="i-8gcRLECArdCa7TnszFSskC">
            Henning Nilsson (vpk) Sven Hector (vpk)
          </p>
        </div>
      </div>
    </body>
  </text>
</TEI>
