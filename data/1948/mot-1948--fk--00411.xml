<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--fk--00411">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__411/mot_1948__fk__411-001.pdf"/>
      <fw xml:id="i-5npnyEyZKa5sKaKxHyELHq">
        Motioner i Första kammaren, nr 411. 5
      </fw>
      <div xml:id="i-HAUj5JbPpVhW6u5A9Ey4KL" type="motHeader">
        <div xml:id="i-QfJaH82TmQ7FtoVhVyrxLm" type="motTitle"/>
        <div xml:id="i-CzSW5y5uxwzVjbXcTe7QUD" type="motSubmissionInfo"/>
      </div>
      <div xml:id="i-9bEQuijwTyheFAHmmwcLw2" type="motBody">
        <div xml:id="i-4Nx8QphoBrPRQExy7GwEZn">
          <p xml:id="i-P2nvPGhZ1p8PMY2iaqv92A">
            Nr 411.
          </p>
          <p xml:id="i-HnFRpCsgYyYWG5jx72o2EX">
            Av herr Johansson, Johan Bernhard, m. fl., i anledning av Kungl.
            Maj:ts proposition med förslag till ändringar i regerings- formen
            och riksdagsordningen, m. m.
          </p>
          <p xml:id="i-XmkEUWKubP4eFquCNiWVSm">
            I proposition nr 244 med förslag till ändringar i regeringsformen
            och riksdagsordningen m. m. föreslås, i anslutning till förslag
            av de den 17 oktober 1946 inom justitiedepartementet tillkallade
            sakkunniga rörande riksdagens arbetsformer, att den under de senare
            åren vanliga uppdel- ningen av den årliga riksdagens arbete på
            en vår- och en höstsession skall grundlagfästas såsom en normal
            institution. Enligt propositionen skall riks- dagen i allmänhet
            uppdelas i en vårsession med början som nu den 10 januari och
            slut som regel senast den 31 maj samt en höstsession med början
            tidigast den 16 oktober. Om med hög grad av säkerhet kan beräk-
            nas att riksdagsarbetet för året skall kunna avslutas före mitten
            av juni, skall dock vårsessionen kunna få förlängas, längst till
            och med den 15 juni. Mellan den 31 maj och den 15 oktober skall
            riksdagen — med nyssnämnda möjlighet till modifikation — ha grundlagsfästa
            ferier. Enligt detta förslag skulle alltså vårsessionen vara i
            4!/2 månader. Även om det uttryckligen framhålles att höstsessionen
            icke skall vara obliga- torisk — den bör äga rum endast då kvarstående
            material från vårsessio- nen gör den nödvändig — förutsättes den
            dock bli en normal institution. Att så är fallet understrykes
            av den omständigheten att det i propositio- nen betraktas som
            nödvändigt att riksdagen är samlad under sex till sju månader
            årligen. Utöver vårsessionen kräves därför i vanliga fall en tid
            av ca 2 månader för att riksdagen skall medhinna sitt arbete.
            Den föreslagna ordningen synes förbunden med synnerligen allvarliga
            olägenheter. Föredragande departementschefen har själv framhållit,
            att det, om riksdagsarbetet uppdelas på två sessioner, blir svårare
            att med riks- dagsmannauppdraget förena förvärvsverksamhet. Följden
            härav kunde bli att riksdagsledamöterna komma att bli yrkespolitiker
            i större utsträck- ning än nu är fallet. Departementschefen har
            icke gjort något försök att undanröja dessa farhågor utan endast
            uppställt andra, huvudsakligen rent tekniska olägenheter såsom
            argument mot genomförande av sådana lös- ningar av frågan om sessionstidens
            förläggning, vilka icke på samma sätt som den delade riksdagen
            verka befästande på riksdagsmännens yrkes- politisering. Utvecklingen
            mot starkare yrkespolitisering synes alltså accep- teras endast
            på grund av nödtvång.
          </p>
          <pb facs="riksdagen-motions-pdf/data/1948/mot_1948__fk__411/mot_1948__fk__411-002.pdf"/>
          <fw xml:id="i-DNZzW79MuUgyx6xZb1jiu">
            6 Motioner i Första kammaren, nr 411.
          </fw>
          <p xml:id="i-RpWNjCgN8JMS9e1mbMhCtA">
            Vi ha emellertid icke kunnat övertygas om att ett sådant nödtvång
            fak- tiskt föreligger. De rent praktiska olägenheterna av den
            föreslagna uppdel- ningen av sessionstiden synas oss tvärtom vara
            större än de svårigheter som kunna vållas av det i diskussionen
            närmast framförda alternativet till den föreslagna uppdelningen
            av riksdagsarbetet på två sessioner (riks- dag 1 december—början
            av juni). Såsom redan framhållits i en reserva- tion till det
            av 1946 års riksdagsarbetsutredning avlämnade betänkandet måste
            varje uppdelning av sessionstiden, som förlägger de båda sessioner-
            na till olika budgetår, vara mindre rationell. Vidare måste under
            höstsessio- nen arbetsfördelningen mellan utskotten bli mycket
            ojämn. Även om olä- genheterna av en ojämn arbetsfördelning mellan
            utskotten kunna motver- kas genom en sådan planering av riksdagsarbetet
            att under viss tid endast utskotten arbeta, kommer det sannolikt
            att visa sig, framhölls i reserva- tionen, att samma anmärkningar
            skola kunna framställas som alltid hit- tills, nämligen att en
            höstriksdag utan budgetarbete är en misshushållning med många
            utskottslediga riksdagsledamöters arbetskraft samtidigt som dessa
            ändock hindras i sin borgerliga näring. Av större omedelbar praktisk
            betydelse än den impuls till ökad yrkes- politisering i riksdagen,
            som måste följa av den i propositionen föreslagna sessionsindelningen,
            äro de svårigheter, som måste vållas för budgetarbetet inom riksdagen.
            Erfarenheten har visat, att det stöter på avsevärda svårig- heter
            att medhinna budgetarbetet till budgetårsskiftet den 1 juli; avkortas
            tiden för detta arbete med 2—4 veckor måste dessa svårigheter
            ytterligare skärpas. De kunna knappast kompenseras av den i propositionen
            föreslag- na utökningen av riksdagens redan nu ojämförligt mest
            arbetstyngda ut- skott, statsutskottet, ej heller av möjligheten
            att fortsätta riksdagsarbetet under höstmånaderna efter den 15
            oktober. Budgetregleringen måste ju vara färdig till den 1 juli,
            och reservmöjligheten att genom tilläggsstater under höstsessionen
            komplettera en ofullständig budget — ett system som i och för
            sig bör betraktas som förkastligt — står icke till buds, eftersom
            under höstsessionen inga nya propositioner skola få framläggas;
            sessionen avses ju endast för ännu ej färdigbehandlat arbetsmaterial,
            som avlämnats under vårriksdagen. Den oundvikliga följden av detta
            system synes oss bli att den ram som uppdragits i de föreslagna
            bestämmelserna kommer att sprängas, antingen så att riksdagen
            med eller utan anlitande av bestämmelsen om dess in- kallande
            under ferierna kommer att kvarhållas till tiden för budgetårs-
            skiftet eller genom att propositioner, mot avsikten i den föreliggande
            pro- positionen, komma att framläggas under höstsessionen för
            att fylla ut vår- sessionens ofullständiga budgetreglering med
            tilläggsstater. Helt otänkbart synes det icke heller att en alltför
            snävt tilltagen gräns för budgetarbetet leder till att den budget,
            som antages inför budgetårsskiftet, endast är
          </p>
          <pb facs="riksdagen-motions-pdf/data/1948/mot_1948__fk__411/mot_1948__fk__411-003.pdf"/>
          <fw xml:id="i-8Bn3hQyhbzN1Z4DdJHeX3Q">
            Motioner i Första kammaren, nr 411. 7
          </fw>
          <p xml:id="i-XxBQ3H9HF8TKPMbX2jLTHv">
            provisorisk och endast avser att täcka de närmaste månadernas
            behov. I det förra fallet kommer läget att bli detsamma som nu
            med vårsessioner, som sträcka sig långt in på sommaren, i det
            senare fallet kommer det för förberedelsearbetet inför vårsessionen
            ödeläggande tvånget att få fram pro- positioner till höstriksdagen
            att uppstå, måhända i en värre form än tidi- gare. Det synes oss
            inte heller sannolikt att en reformnitisk regering kom- mer att
            kunna motstå frestelsen att utnyttja också höstsessionen till
            att framlägga nytt arbetsmaterial också av sådant slag som icke
            berör budgeten. Om regeringen verkligen önskar framlägga sådana
            propositioner, torde inga spärregler kunna göras så täta att de
            icke erbjuda några kryphål. Det är inte troligt att en riksdagsmajoritet
            med samma partifärg som rege- ringen i regel kommer att motarbeta
            sådana tendenser från regeringens sida genom att besluta om uppskov
            med behandlingen av dylika vid höst- sessionen avlämnade framställningar,
            även om deras absoluta nödvändig- het för att riket icke skall
            vållas allvarligt men är diskutabel. De svårigheter, som äro förknippade
            med den i propositionen föreslagna sessionstiden, synas oss bäst
            kunna undvikas, om sessionens början för- lägges till den 1 december.
            Normalt bör i sådant fall arbetet kunna vara slutfört i början
            av juni. Den sammanlagda riksdagstiden, jul- och påsk- ferier
            inräknade, skulle i sådant fall bli 6—06!/2 månader, vilket enligt
            pro- positionens uppfattning torde vara att betrakta som minimum
            för en nor- mal riksdag. (Det bör å andra sidan erinras att propositionen
            synes förut- sätta att riksdagen ibland icke skall behöva samlas
            till den normala höst- sessionen utan åtskiljas för året redan
            efter ca 4!/2—5 månader med avslut- ning av den 10 januari började
            sessionen redan 31 maj—15 juni.) Det synes oss emellertid uppenbart
            att det planmässigare arbete som kan uträttas vid en sammanhängande
            riksdag än vid en på två sessioner uppdelad mer än väl kommer
            att uppväga den ökade sammanlagda arbetstid, som enligt propositionens
            alternativ kommer att stå till riksdagens förfogande. Att så kommer
            att bli fallet synes av flera skäl vara uppenbart. De synner-
            ligen delikata problem rörande avvägningen av arbetet mellan vår
            och höst (liksom även det föreslagna uppskovsinstitutets användande
            i detta syfte) komma icke att uppstå. Prestigekonflikter mellan
            regering och riksdag och mellan riksdagens partier rörande frågan
            om uppskov från vår- till höstsession eller från en riksdag till
            en följande kan tillgripas eller ej torde vid ett genomförande
            av det i propositionen framlagda förslaget till sessionsindelning
            i flera fall knappast kunna undvikas. Med den samman- hängande
            sessionstid, som blir möjlig, därest 1-december-alternativet väl-
            jes, undanröjes hotet av sådana konflikter, som i vissa fall torde
            kunna bli tidsödande och därmed motverka den rationalisering av
            riksdagsarbe- tet, som eftersträvas. Av den allra största betydelse
            är enligt vår mening alt riksdagen hela tiden effektivt kan ägna
            sig åt budgetarbetet. Medan
          </p>
          <pb facs="riksdagen-motions-pdf/data/1948/mot_1948__fk__411/mot_1948__fk__411-004.pdf"/>
          <fw xml:id="i-CqH1Wrabe6Ykxqyh422thM">
            8 Motioner i Första kammaren, nr 411.
          </fw>
          <p xml:id="i-2SU4ZrzCjvQei1gj47rpzr">
            propositionen för denna riksdagens centralaste funktion utmäter
            en tid av endast 4!/2—5 månader, kan budgetarbetet, utan några
            som helst av de nackdelar som följa av ett brytande av den med
            propositionens sessions- indelning sammanhängande ramen, pågå
            i 6—6!/2 månader. Medan svårig- heterna att medhinna budgetbehandlingen,
            som redan nu äro avsevärda, komma att ökas, därest sessionen uppdelas
            på sätt som föreslås i proposi- tionen, bli de avsevärt mindre,
            därest alternativet med en 1 december bör- jande, sammanhängande
            riksdag genomföres. Härtill kommer den synnerligen väsentliga
            fördelen att starkare garan- tier vinnas för kansliet att icke
            behöva utarbeta propositioner för en höst- riksdag. Erfarenheten
            synes ha givit vid handen att propositionsarbetet för höstriksdagarna
            är den kanske rent av allra väsentligaste orsaken till den ojämna
            tillförseln av arbetsmaterial till riksdagen under vårsessionerna.
            Ett genomförande av 1-decemberalternativet skulle också medföra
            den fördelen att riksdagen, medan den faktiskt är samlad, icke
            kommer att löpa samma risk som nu — en risk som propositionens
            förslag om upp- delad sessionstid icke undanröjer — att dödperioder,
            då effektivt arbete icke kan utföras, skola uppstå under den tid
            då riksdagen faktiskt är samlad. Vi vilja i detta sammanhang erinra
            om de synpunkter som framfördes i en reservation (av hrr Holmström,
            Herlitz, Thorell och Nolin) till 1943 års konstitutionsutskotts
            memorial (nr 16) rörande frågan om riksdagens ar- betsformer och
            som därefter framförts i den av hr Håstad gjorda, i pro- positionen
            utförligt refererade reservationen till 1946 års betänkande med
            förslag angående riksdagens arbetsformer. Reservanterna i 1943
            års kon- stitutionsutskottet ville med riksdagsbörjan omkring
            den 1 december vinna att riksdagen skulle öppnas så tidigt som
            behövdes för att det egentliga riksdagsarbetet med full kraft
            skulle kunna sättas i gång redan vid den tid, då riksdagen nu
            öppnades, den 10 januari. Fördelarna i detta hänseende kunna enligt
            vår mening sammanfattas på följande sätt: Riksdagen hinner erhålla
            en betydande del av sitt arbetsmaterial redan före julferierna.
            Före dessa hinna också riksdagens olika organ att väljas och utskottsremisser
            att verkställas. Under den tid mellan julen och den 10 januari,
            då riksdagen förutsättes taga ferier, blir det tillfälle att få
            motionerna tryckta, utskotts- kanslierna kunna börja sin verksamhet
            och ämbetsverken verkställa åt- skilligt av det arbete, som påkallas
            för de från dessa infordrade remiss- yttrandena. Den oundvikliga
            dödperioden vid början av riksdagen, som nu infaller i januari—februari,
            kommer på detta sätt att förläggas till jul- ferierna. Den allvarligaste
            invändning som anförts mot att riksdagens början förlägges till
            I december torde vara den att detta skulle försvåra färdig- ställandet
            av statsverkspropositionen till riksdagens öppnande. Det har dock
            uttryckligen framhållits både av 1943 och 1946 års utredningar
            röran-
          </p>
          <pb facs="riksdagen-motions-pdf/data/1948/mot_1948__fk__411/mot_1948__fk__411-005.pdf"/>
          <fw xml:id="i-E44sL3agbhXfBrt7a29bx9">
            Motioner i Första kammaren, nr 411. 9
          </fw>
          <p xml:id="i-7sWmZvE4s5U9nSim9dLQNh">
            de riksdagens arbetsformer, att det ingalunda är omöjligt att
            med nu- varande budgetår få statsverkspropositionen färdig redan
            till den 1 de- cember. Men också invändningarna mot ett på detta
            sätt påskyndat budget- arbete synas vara något överdrivna, då
            ju ämbetsverken, vilka närmast skulle drabbas genom att de tidigare
            än 31 augusti måste ha sina petita färdiga, komma att tidigare
            än nu kunna utföra verkställighetsåtgärderna med anledning av
            föregående riksdags beslut. Den tidsvinst som därigenom göres
            synes utan nackdel kunna utnyttjas till förberedande petita-arbete.
            Det må för övrigt i detta sammanhang erinras om att 1946 års riksdags-
            arbetsutredning i sitt betänkande framhållit önskvärdheten av
            ett för- enklat petitaskrivande. Utrymme för en rationalisering,
            som kan under- lätta och påskynda petitaarbetet, synes sålunda
            vara för handen. Vid en omläggning av riksdagens sessionstid,
            så att dess början för- lägges till den 1 december, blir en omläggning
            av riksdagsmännens man- dattid nödvändig. Denna synes i sådant
            fall böra löpa från den 1 december under valperiodens första år
            till och med den 30 november under det sista året. Någon anledning
            att bibehålla urtimainstitutionen ens i den begrän- sade utsträckning
            som förutsättes i propositionen kommer i sådant fall icke att
            föreligga, då det enligt vår mening är välbetänkt att förlägga
            riksdagens formella avslutning till dagen före följande riksdags
            öppnande. Vi vilja slutligen understryka att arvodesfrågan står
            i ett omedelbart samband med frågan om riksdagens sessionstider.
            Arvodesbeloppens stor- lek är i detta hänseende icke av principiell
            betydelse. Stor vikt bör däremot tillmätas önskemålet att arvodesbestämmelserna
            få en sådan utformning att de icke motverka en önskvärd koncentration
            i riksdagsarbetet. Ur denna synpunkt äro vi angelägna att en omläggning
            av dessa bestämmel- ser kommer till stånd i principiell överensstämmelse
            med de av föredra- gande departementschefen gillade linjer, som
            uppdragits av 1946 års riks- dagsarbetsutredning. Under hänvisning
            till vad sålunda anförts hemställa vi,
          </p>
          <p xml:id="i-V4vr91FUSAddMQs418GBKP">
            att riksdagen, med avslående av i proposition nr 244 fram- lagt
            förslag till grundlagsändringar med syfte att uppdela riksdagens
            arbete på normalt två sessioner, för sin del måtte såsom vilande
            antaga ändringar av $ 49 regeringsformen och $ 2 riksdagsordningen,
            varigenom stadgas att riksda- gens årliga sammanträde skall börja
            den 1 december, samt att vederbörande utskott måtte utarbeta förslag
            till härför nödiga grundlagsändringar.
          </p>
          <p type="date" id="i-KF14bN4bq345iHCZ2TLsrJ">
            Stockholm den 29 maj 1948.
          </p>
          <div type="signatureBlock" id="i-CuZBBQZKiTxxP2xQJuoq2k">
            <p who="unknown" type="signature">
              J. B. Johansson
            </p>
            <p who="i-WxcGYe8AGVMcCyHJTSEui2" type="signature">
              Karl Wistrand
            </p>
            <p who="i-PRkToj2ss6C9sjWtUtqNNh" type="signature">
              Fritiof Domö
            </p>
          </div>
          <p xml:id="i-37QijaRED4d1mcmm6JMnrq">
            P. G. Lundgren. Erik Arrhén.
          </p>
          <p xml:id="i-B4PGCA3fp8tAZL9NLdPLDX">
            2 Bihang till riksdagens protokoll 1948. 3 saml. Nr 409—412.
          </p>
        </div>
      </div>
    </body>
  </text>
</TEI>
