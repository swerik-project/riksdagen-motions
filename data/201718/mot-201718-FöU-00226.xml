<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FöU-00226">
  <teiHeader>
    <fileDesc>
      <titleStmt>
        <title>med anledning av skr. 2016/17:213 Nationell strategi för samhällets informations- och cybersäkerhet</title>
        <author corresp="i-W1SpeP85RXQTDYN2miQfXU">av Daniel Bäckström (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:226 av Daniel Bäckström (C)</title>
          <idno type="rdwebb">H502226</idno>
          <rs type="number">226</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H502226/text</ref>
          <ref type="dokument_url_html">http://data.riksdagen.se/dokument/H502226</ref>
          <ref type="dokumentstatus_url_xml">http://data.riksdagen.se/dokumentstatus/H502226</ref>
          <ref type="docx">http://data.riksdagen.se/fil/046334FA-545D-4F11-B72D-5F3A67F77BEB</ref>
          <ref type="pdf">http://data.riksdagen.se/fil/99F01E38-EF59-4162-BA28-FC1B851F0532</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-Bgg5XbCFsDRLxDMVjc8s6g"/>
        <correspContext corresp="i-Bgg5XbCFsDRLxDMVjc8s6g">
          <ref>Skrivelse 2016/17:213</ref>
        </correspContext>
        <correspAction xml:id="i-Jveo4e1x2Wy6qf6wF6zjd4" type="signed"/>
        <correspContext corresp="i-Jveo4e1x2Wy6qf6wF6zjd4">
          <note type="signatory" corresp="i-W1SpeP85RXQTDYN2miQfXU"/>
        </correspContext>
        <correspAction type="submitted" xml:id="i-8pURhwfVZxwgqBw1inJgQq">
          <date when="2017-09-26"/>
          <time when="12:20:53"/>
        </correspAction>
        <correspAction type="dismissed" xml:id="i-KtF9dCSU3auuW4VDPRJP7N">
          <date when="2017-09-28"/>
        </correspAction>
        <correspAction type="reviewed" xml:id="i-WmCeGisSiSE8foSTD3fq56">
          <date when="2017-09-28"/>
          <time when="12:09:50"/>
        </correspAction>
        <correspAction type="referred" xml:id="i-46o5ZCzTPTFNUQEb2dYoTA">
          <date when="2017-09-29"/>
        </correspAction>
        <correspAction type="assigned" xml:id="i-8nH9RdXTNWBztv2Ki433mY">
          <date when="2018-01-24"/>
          <time when="17:02:36"/>
        </correspAction>
        <correspContext corresp="i-8nH9RdXTNWBztv2Ki433mY">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-Vn8k3WyxPdsiSsLE9dtw6V"/>
        <correspContext corresp="i-Vn8k3WyxPdsiSsLE9dtw6V">
          <ref type="uppgift">2017/18:FöU4</ref>
          <ref type="ref_dok_id">H501FöU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU4</ref>
          <ref type="ref_dok_titel">Nationell strategi för samhällets informations- och cybersäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:226 av Daniel Bäckström (C) med anledning av skr. 2016/17:213 Nationell strategi för samhällets informations- och cybersäkerhet</div>
      </div>
      <div type="motBody">
        <div type="motProposal" subtype="förslag">
          <head xml:id="i-UMzzAxMWYiaxZmWB7dPk26">
            Förslag till riksdagsbeslut
          </head>
          <list style="ol">
            <item xml:id="i-N63FJAGpDaFKwCyvgfdW75">
              Riksdagen ställer sig bakom det som anförs i motionen om att
              se över om de befintliga regelverk som styr kommunernas krav på
              informations- och cybersäkerhet, inklusive tillsyn, är tillräckliga
              eller behöver tydliggöras, och detta tillkännager riksdagen för
              regeringen.
            </item>
            <item xml:id="i-AX9mEXn29PPHsLoq3jgNpo">
              Riksdagen ställer sig bakom det som anförs i motionen om att
              strategin behöver kompletteras med ambitioner och förslag för
              att motverka den ökade trenden med cyberbaserat industriellt ekonomiskt
              spionage, och detta tillkännager riksdagen för regeringen.
            </item>
            <item xml:id="i-3vAftqGcS77hoCr974QFBg">
              Riksdagen ställer sig bakom det som anförs i motionen om att
              åtgärder behöver vidtas för att säkra it-hanteringen och stärka
              it- och cybersäkerheten generellt men inte minst för de verksamheter,
              privata och offentliga, som äger och driver samhällsviktig verksamhet
              eller infrastruktur eller i övrigt hanterar frågor som rör rikets
              säkerhet, och detta tillkännager riksdagen för regeringen.
            </item>
            <item xml:id="i-YWEeNkP87UQVQrpvkCznCC">
              Riksdagen ställer sig bakom det som anförs i motionen om att
              ta fram strategier för ett generellt kompetenslyft avseende informations-
              och cybersäkerhet och säkerhetsskydd och tillkännager detta för
              regeringen.
            </item>
            <item xml:id="i-AXraTSoQdwWuSHScHJHPsU">
              Riksdagen ställer sig bakom det som anförs i motionen om att
              EU bör få en större och tydligare roll vad gäller cybersäkerhet,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-7qUcLunYCJEeFf5xzve9Dg">
            Motivering
          </head>
          <p xml:id="i-4AnKiKS3yPFU5Jbg31G6VN">
            En god informations- och cybersäkerhet är mycket viktigt. Flera
            rapporter de senaste åren, exempelvis Riksrevisionens genomgång
            av informationssäkerheten hos nio myndigheter såväl som Myndigheten
            för samhällsskydd och beredskaps (MSB) nationella risk- och förmågebedömning,
            visar att samhällets arbete med informations- och cybersäkerhet
            behöver utvecklas ordentligt. Det är allvarligt att bristerna
            är så stora. Inte minst sommarens händelser med Transportstyrelsens
            beslut att göra avsteg från säkerhetsskyddslagstiftningen visar
            att säkerhetsarbete generellt och informations- och cybersäkerhet
            specifikt behöver uppgraderas och i större avseende än hittills
            beaktas i beslutsfattande och verksamhetsutveckling. Det här är
            också en trend som bl.a. Försvarets radioanstalt (FRA) har identifierat,
            och de beskriver att ”… säkerheten hos myndigheter och statliga
            bolag inte är dimensionerad för den hotbild vi ser”.
            <ref target="i-GpzUFfvMFhoGbn32RHC9bv">
              [1]
            </ref>
            En skrivelse med namnet Nationell strategi för samhällets information
            och cybersäkerhet ger förhoppningar om en heltäckande strategi
            som tar ett brett grepp om samhällets information och cybersäkerhet,
            men tyvärr levererar regeringen många fina ord, ibland rena plattityder,
            med liten konkretion.
          </p>
          <p xml:id="i-jH5BiFTJyh1ekexStCUCt">
            Regeringen föreslår en nationell modell för systematisk informationshantering,
            vilket ter sig lovvärt och i flera avseenden säkerligen skulle
            underlätta för aktörer att arbeta med informations- och cybersäkerhet.
            Det är bra, även om det inte är säkert att en modell passar alla
            aktörer beroende på deras olika uppdrag, storlek, ansvarsområden
            osv. Det riskerar i värsta fall att bli ett stelbent verktyg.
            Varför modellen i ett första skede endast ska inrikta sig på statliga
            myndigheter är också oklart, inte minst eftersom bristerna på
            kommunal nivå också är stora. Om modellen kan tydliggöra och stödja
            aktörer, privata och offentliga, att ställa krav på säkerhet är
            det bra. I regeringens skrivelse framkommer dock inte vilken status
            modellen ska ha, varför den riskerar att bli verkningslös. Det
            framkommer inte heller vad som sker om aktörerna inte använder
            sig av den. Frågan om tillsyn tas upp i strategin, vilket är bra,
            men kan behöva kopplas även till det systematiska cyber- och informationssäkerhetsarbetet.
          </p>
          <p xml:id="i-QyABxXz1dzp34cxR3XVDLP">
            Minst lika viktigt som en nationell modell är att det finns tydlig
            styrning, lagar och regler som gör att aktörer måste beakta, ta
            hänsyn till och arbeta med systematisk informationssäkerhet i
            sin verksamhet. Skrivelsen tycks i huvudsak vara inriktad på statliga
            myndigheter, och ofta saknas resonemang om hur statsmaktens regelstyrning
            avseende informationssäkerhet kan tydliggöras för aktörer som
            inte är statliga myndigheter. Inte minst MSB har visat att det
            systematiska informationssäkerhetsarbetet ofta brister också på
            kommunal nivå.
            <ref target="i-JKqkMHuPv13N9Kqo5iSiRv">
              [2]
            </ref>
            Perspektivet att styrningen i förhållande till de statliga myndigheterna
            ska tydliggöras är därför inte tillräckligt brett för att främja
            hela samhällets systematiska informationssäkerhetsarbete. Det
            är uppenbart att dagens regelverk inte varit tillräckligt för
            att få exempelvis kommuner att arbeta systematiskt med informationssäkerhet.
            Regeringen bör därför, utöver en nationell modell, se över om
            regelstyrningen och kraven på cyber- och informationssäkerhet
            i förhållande till inte minst kommunerna är tillräcklig. Här bör
            också möjligheten för MSB att få föreskriftsrätt i förhållande
            till kommunernas systematiska informationssäkerhetsarbete prövas.
            Därtill bör i en sådan översyn beaktas ett eventuellt behov av
            ökad tillsyn på området.
          </p>
          <p xml:id="i-88HKSKh4sKs9Uebh9h7fhG">
            Regeringen tar viktiga steg i den nationella strategin för samhällets
            informations- och cybersäkerhet men når inte riktigt ända fram
            för att skrivelsen ska göra skäl för sitt namn. Det brottsförebyggande
            perspektivet finns med men det saknas ambitioner och konkreta
            förslag för att motverka den ökande trenden av cyberbaserat industriellt
            ekonomiskt spionage. FRA har identifierat att statsunderstödda
            cyberaktiviteter mot Sverige inte enbart riktar sig mot föremål
            som strikt befinner sig inom ramen för nationell säkerhet (försvar
            m.m.) utan även är riktade mot industrin, forskningen samt kritisk
            infrastruktur. Det är därför viktigt att strategin kompletteras
            med tydliga ambitioner och konkreta förslag för att motverka och
            hantera också denna typ av cyber-spionage.
          </p>
          <p xml:id="i-5nNACscqwsxThWxxoCGQvD">
            När det gäller säkra kryptolösningar konstaterar regeringen i
            skrivelsen att ”Sverige behöver tillgång till teknisk kompetens
            inom kryptoområdet för att säkerställa nödvändigt signalskydd,
            såväl för den ordinarie verksamheten som vid tillfällen då samhället
            utsätts för påfrestningar”, men tyvärr presenteras inga förslag
            på hur denna tekniska specifika kompetens ska säkerställas. Centerpartiet
            vill här understryka vikten av att informationssäkerhet, inklusive
            krypto, inte enkom ses som en teknisk fråga som kräver teknisk
            kompetens. För ett framgångsrikt informationssäkerhetsarbete krävs
            förståelse för frågan i en organisations alla funktioner. Jurister,
            analytiker, ekonomer, upphandlingsexpertis, registratur m.fl.
            behöver alla ha kunskap om och kunna förhålla sig till vad som
            är skyddsvärd information. Ett generellt kunskapslyft om informationssäkerhet
            och säkerhetsskydd behövs inom de flesta organisationer. Regeringen
            lyfter fram forskning och högre utbildning inom informationssäkerhetsområdet,
            vilket är bra, men långt ifrån tillräckligt. Än en gång saknas
            en helhetssyn i nationella strategin. Det hade varit önskvärt
            om regeringen också kommit med förslag på hur en generell kunskapshöjning
            kan ske. Finns det ingen förståelse för vikten av systematiskt
            informationssäkerhetsarbete hos allt från en organisations registratur
            och vaktmästeri till högsta ledning ökar risken för brister i
            informationssäkerhetsarbetet. Hur enskilda förhåller sig till
            säkerheten kring information är ytterst viktigt för att kunna
            upprätthålla ett gott skydd, men det är tveksamt om de insatser
            som bedrivs av ett fåtal myndigheter i dag för öka individers
            kunskap verkligen är tillräckliga. Högre ambitioner behövs.
          </p>
          <p xml:id="i-7igTkwYoxSV72zX3N6VB6W">
            Centerpartiet hade gärna sett utvecklade resonemang kring informationssäkerhet
            som ett förhållningssätt i organisationer som arbetar med krisberedskap
            och totalförsvarsplanering. När totalförsvarsplaneringen nu intensifieras
            finns i många organisationer ett behov av att kunna skydda information
            som inte är elektronisk eller digitaliserad; det handlar om att
            den kan vara så skyddsvärd att elektroniska verktyg inte alls
            ska användas, eller endast krypteringsverktyg användas. I dag
            saknas på många ställen möjligheter att tala om hemligheter i
            skyddade lokaler. Det hade varit bra om svar kring hur denna problematik
            ska lösas hade funnits i strategin. Det är oklart om det i alla
            relevanta organisationer finns tillräcklig kunskap om vad som
            är hemlig information, eller hur den måste hanteras. Även här
            krävs ett allmänt kunskapslyft. Åtgärder behöver vidtas för att
            säkra it-hanteringen och stärka it- och cybersäkerheten generellt
            men inte minst för de verksamheter, privata och offentliga, som
            äger och driver samhällsviktig verksamhet, infrastruktur eller
            i övrigt hanterar frågor som rör rikets säkerhet. Funktionskrav
            på samhällsviktig verksamhet behöver tas fram.
          </p>
          <p xml:id="i-Wa3zvbsYSwUXap5H62Mvxv">
            Frågan om säkerhet och integritet tas upp i skrivelsen, vilket
            är bra. Frågor kring privatliv och integritet aktualiseras när
            information om individer finns i allt fler digitala system, som
            kanske inte alltid har ett fullgott skydd. Det är en stor och
            potentiell säkerhetsrisk som måste beaktas och hanteras.
          </p>
          <p xml:id="i-GeTpBDXxNJgSK9K2XJjsB8">
            Vikten av att delta i internationella samarbeten för att öka
            den nationella förmågan att hantera cyberhot lyfts i skrivelsen.
            Centerpartiet hade gärna sett tydligare resonemang och förslag
            om hur regeringen vill att EU ska utvecklas på cyberområdet. För
            Centerpartiet vill att EU ska få en större roll i frågor kring
            informations- och cybersäkerhet. Inget system är starkare än sin
            svagaste länk, och inom Europa är många system sammanlänkade.
            Nätverks- och informationssystem, och internet i synnerhet, spelar
            en viktig roll för rörligheten för varor, tjänster och personer
            inom EU. Eftersom så mycket är sammanlänkat kan också små avbrott
            snabbt bli stora och påverka inte bara enskilda människor i vardagen
            utan också enskilda länder och unionen som helhet. Att EU:s samlade
            förmåga på området stärks är därför av vikt. Centerpartiet vill
            att minimikraven för informationssäkerhet i alla EU:s medlemsländer
            höjs.
          </p>
          <p xml:id="i-D8P2b8njuSfpybLYDpxqXK">
            Effektiva åtgärder för att förstärka säkerheten i nätverks- och
            informationssystemen förutsätter åtgärder på EU-nivå. Även i det
            operativa arbetet med att hantera cyberkriser kan det finnas anledning
            att stärka det europeiska samarbetet.
          </p>
        </div>
        <div type="motSignatures">
          <list>
            <item xml:id="i-7YL8FSwaLQUwS9QEJWMB2v">
              Daniel Bäckström (C)
            </item>
          </list>
        </div>
        <div type="motNotes">
          <noteGrp>
            <note xml:id="i-GpzUFfvMFhoGbn32RHC9bv">
              [1] FRA årsrapport 2016.
            </note>
            <note xml:id="i-JKqkMHuPv13N9Kqo5iSiRv">
              [2] https://www.informationssakerhet.se/rapportsida/en-bild-av-kommunernas-informationssakerhetsarbete-20151/.
            </note>
          </noteGrp>
        </div>
      </div>
    </body>
  </text>
</TEI>
