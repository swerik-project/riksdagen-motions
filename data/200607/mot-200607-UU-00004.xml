<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00004">
  <teiHeader>
    <fileDesc>
      <titleStmt>
        <title>Fortsatt svenskt deltagande i den internationella säkerhetsstyrkan i Afghanistan</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fortsatt svenskt deltagande i den internationella säkerhetsstyrkan i Afghanistan</title>
          <idno type="rdwebb">GU02U4</idno>
          <rs type="number">U4</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U4/text</ref>
          <ref type="dokument_url_html">http://data.riksdagen.se/dokument/GU02U4</ref>
          <ref type="dokumentstatus_url_xml">http://data.riksdagen.se/dokumentstatus/GU02U4</ref>
          <ref type="doc">http://data.riksdagen.se/fil/8A72F222-2388-4BA3-9603-A8BBEF7E8EAD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5pddtLwy622h33X3RtqGeL</idno>
            <name>Pernilla Zethraeus</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XJVLjkJCvEu4y6QPWzzwCA" type="basedOn"/>
        <correspContext corresp="i-XJVLjkJCvEu4y6QPWzzwCA">
          <ref>Proposition 2006/07:83</ref>
        </correspContext>
        <correspAction xml:id="i-Rb5BvjMK7KMHfhVDPd7qrE" type="signed"/>
        <correspContext corresp="i-Rb5BvjMK7KMHfhVDPd7qrE">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-5pddtLwy622h33X3RtqGeL"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-6iWW2PpY1nsoGJMLwuniST" type="referral">
          <date when="2007-04-13"/>
        </correspAction>
        <correspAction xml:id="i-LZcfEPbFdrmBz7iowRJAmF" type="dismissal">
          <date when="2007-04-12"/>
        </correspAction>
        <correspAction xml:id="i-SiGnytPXCuVeg8FU9Ufism" type="dismissal">
          <date when="2007-04-12"/>
        </correspAction>
        <correspAction xml:id="i-A3y1Frj8ErznuGLYi6ffyA" type="transfer">
          <date when="2007-04-05"/>
        </correspAction>
        <correspAction xml:id="i-GYpqCyjMvPswKCrxNhVWrd" type="submission">
          <date when="2007-04-05"/>
        </correspAction>
        <correspAction xml:id="i-8tuNFRV2jXd7EQ1x6VFfsS" type="assigned"/>
        <correspContext corresp="i-8tuNFRV2jXd7EQ1x6VFfsS">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-U9uyFYK9qm8VAqvoic6KbK">
            1 Förslag till riksdagsbeslut
          </head>
          <list style="ol">
            <item xml:id="i-PsN26SbruJbWRt3fPevAT1">
              Riksdagen tillkännager för regeringen som sin mening vad i motionen
              anförs om att händelserna i Boka måste utredas noggrant.
            </item>
          </list>
          <list style="ol">
            <item xml:id="i-8p1WeXH8MHNs7nn8buvoPu">
              Riksdagen beslutar att avslå regeringens proposition 2006/07:83
              Fortsatt svenskt deltagande i den internationella säkerhetsstyrkan
              i Afghanistan.
            </item>
          </list>
          <list style="ol">
            <item xml:id="i-Y4ZyXwUkJTR6gqJ3XYRwDj">
              Riksdagen beslutar att hela den svenska insatsen i Afghanistan
              dras tillbaka.
            </item>
          </list>
          <list style="ol">
            <item xml:id="i-LJ3SoGwnqgocwufnToJcPN">
              Riksdagen tillkännager för regeringen som sin mening vad i motionen
              anförs om att Sverige i internationella organ och som enskild
              stat bör agera för att den USA-ledda ockupationen av Afghanistan
              upphör.
            </item>
          </list>
          <list style="ol">
            <item xml:id="i-V9YLT8rAXcuYyjp8mZFP8u">
              Riksdagen tillkännager för regeringen som sin mening vad i motionen
              anförs om att Sverige inom ramen för FN tar initiativ till en
              konferens om Afghanistans framtid med syfte att inleda en bred
              och inkluderande freds- och försoningsprocess.
            </item>
          </list>
        </div>
        <div type="motContent">
          <head xml:id="i-MucAUrsXYPVz5ZTonuernJ" type="h1">
            Fortsatt svenskt deltagande i den internationella säkerhetsstyrkan
            i Afghanistan
          </head>
          <head xml:id="i-AjTYariQynnpP1kogzNb7Y" type="h1">
            2 Misslyckade och brutala moderniseringsförsök
          </head>
          <p xml:id="i-2CAVJ3Fu87DB3hQjzRdrEW">
            En blick på Afghanistans 1900-talshistoria ger snabbt vid handen
            att det handlar om ett samhälle djupt förankrat, kanske till och
            med fastlåst, i sin traditionalism. Olika försök till modernisering
            uppifrån och utifrån har gjorts, men varit så klumpiga och brutala
            att de skapat en motreaktion som gjort att traditionalismen vuxit
            sig ännu starkare. Det sovjetiska ingripandet i Afghanistan var
            bara ett av flera misslyckade moderniseringsförsök som resulterat
            i sin motsats. En sak som dock har genomgått en verkligt genomgripande
            förändring är tillgången och förmågan att hantera allt modernare
            och mer sofistikerade vapen.
          </p>
          <p xml:id="i-HMM1hZM7cdLcJcZRqr6ym1">
            Det senaste försöket till modernisering av Afghanistan, USA-koali­tionens
            invasion i landet, startade lika illa och utifrån lika dåliga
            förutsättningar som den sovjetiska.
          </p>
          <p xml:id="i-AWHabaRWPzhk9vAGPqirk2">
            Genom den sovjetiska inmarschen i Afghanistan förvandlades landet
            till ett slagfält i det kalla kriget mellan USA och Sovjetunionen.
            USA reagerade ryggmärgsmässigt utifrån sina imperialistiska intressen
            och skyndade sig att stödja de krafter som motsatte sig den sovjetiska
            invasionen. Det var inte svårt för den framväxande motståndsrörelsen
            att få ett kraftigt stöd från i första hand USA och Saudiarabien
            men också från Kina. Den pakistanske journalisten Ahmed Rashid
            räknade med att det sammanlagda stödet till motståndsrö relsen
            uppgick till cirka 10 miljarder dollar. För Sovjetunionen, som
            inte bara skulle bekämpa motståndsrörelsen utan också understödja
            den af ghan­ska statsapparaten kostade kriget det dubbla. Afghanerna
            fick i kriget bidra med 1,5 miljoner människoliv och ett enormt
            mänskligt lidande.
          </p>
          <p xml:id="i-fQRodEPSxG5kJrwgvjejC">
            Motståndsrörelsen vann gehör därför att den appellerade till
            dels den djupt rotade fientligheten gentemot alla former av inkräktare
            i landet, dels motviljan mot utifrån påtvingade moderniseringsförsök.
          </p>
          <p xml:id="i-GcxTwNbMcv5sjQiNjW6WAV">
            När Sovjetunionen dragit sig tillbaka uppstod stridigheter mellan
            olika fraktioner inom den rörelse som drivit de sovjetiska trupperna
            och störtat den regim som stötts av Sovjetunionen. USA och Saudiarabien
            understödde då en ny rörelse som börjat växa fram, talibanerna,
            vilka snabbt lade stora delar av landet under sig. Flera av rörelsens
            soldater hade drillats och utbildats militärt och ideologiskt
            i olika koranskolor i Pakistan. Rörelsen var inte bara allmänt
            traditionalistisk utan även sunni-fundamentalistisk.
          </p>
          <head xml:id="i-2fsXTAjwYFFfZKehztTjrn" type="h1">
            3 USA och talibanernas väg till makten
          </head>
          <p xml:id="i-XAtJoVCn8FhE791gKJP78G">
            Talibanregimen införde ett hårt auktoritärt styre. Sharia tillämpades
            i sin mest extrema form. Kvinnoförtrycket tog sig brutala och
            groteska uttryck. Den internationella opinionen följde utvecklingen
            under talibanernas välde och upprördes över vad man såg, men de
            stater som stött talibanerna under deras väg till makten ingrep
            inte. Med möda lyckades Robin Raphael, State Departments främste
            beslutsfattare i Afghanistanfrågor, få till stånd en debatt i
            FN:s säkerhetsråd om Afghanistan och ett senatsförhör 1996. Men
            intresset var lamt.
          </p>
          <p xml:id="i-U3KKPG3CgFf9N5aaooXCss">
            De som dock visade desto större intresse för utvecklingen i Afghanistan
            var det USA- baserade transnationella oljebolaget Unocal, som
            utvecklade en omfattande aktivitet för att få till stånd en oljeledning
            från de centralasiatiska republikerna genom Afghanistan till pakistanska
            kusten.
          </p>
          <p xml:id="i-VHCo6qaYgQdKzu88WouoBv">
            När det kom till kritan har USA-administrationens kunskaper om
            Afghanistan varit ytliga. En framstående politisk kommentator,
            Paul Starobin, kallade USA-administrationens strategi för Centralasien
            för en förvirrande härva, medan en annan kommentator, Martha Brill
            Olcott, menade att den var arrogant, rörig, naiv och farlig.
          </p>
          <p xml:id="i-HBey5Z5qWQDtn99e9kW2kK">
            Robin Raphael förklarade i maj 1996 att Afghanistan har blivit
            en kanal för narkotika, brottslighet och terrorism som kan underminera
            Pakistan och de centralasiatiska grannstaterna och få effekter
            bortom Europa och Ryssland. (Rashid, Talibanerna, Svenska Afghanistankommittén,
            2000, s. 244.) Hon fick på ett förfärande sätt rätt.
          </p>
          <p xml:id="i-V2jnpBpmGmeAh7f4fMXM5q">
            Det fanns alltså få alltför få i den amerikanska administrationen
            som insett vart utvecklingen var på väg, trots att det fanns en
            stark opinion som spred kunskap om förhållandena i Afghanistan,
            inte minst om kvinnornas situation. Unocals ledning hade den goda
            smaken att kalla denna opinions reaktioner på Unocals affärer
            med talibanerna för skrattretande.
          </p>
          <head xml:id="i-HXh2efekyLPYqFQph3ex5D" type="h1">
            4 Om regeringens skrivelse
          </head>
          <p xml:id="i-G3J7Xr7z31JsmqHwRkASpe">
            Regeringens skrivelse Fortsatt svenskt deltagande i den internationella
            säkerhetsstyrkan i Afghanistan innehåller inledningsvis en redogörelse
            för den politiska utvecklingen. Det är en läsning som knappast
            andas optimism inför framtiden. Regeringen påstår visserligen
            att även om mycket uppnåtts sedan talibanregimens fall hösten
            2001 är landvinningarna på det politiska området i Afghanistan
            sköra. Regeringen konkretiserar inte vari de politiska framstegen
            bestått. Däremot ges åtskilliga exempel på politiska tillkortakommanden.
            Regeringen skriver att den nuvarande presidenten Hamid Karzai
            valt att inte samla något parti eller partikoalition bakom sig
            i parlamentet. Den skriver också att Afghanistan har en personorienterad
            politisk tradition vilket medfört att presidentens tid i stor
            utsträckning upptas av utnämningsfrågor och medling mellan konkurrerande
            grupper, och den förklarar att säkerhetsläget försämrats och medfört
            att förtroendet för regeringen och presidenten gradvis sjunkit.
            Parlamentet innehåller inga fungerande idéburna partigrupper.
            Det mesta kretsar kring personliga allianser.
          </p>
          <p xml:id="i-SjYf8azdFyK7Q7YmQKnZBF">
            Sammanfattningsvis kan man om centralmakten säga att den är svag
            och arbetar med fel saker och ägnar sig mer åt att gå balansgång
            mellan olika etniska grupper än att styra landet. Det valda parlamentet
            ställs därmed åt sidan. Regeringen och parlamentet har inte heller
            några egentliga planer för framtiden.
          </p>
          <p xml:id="i-PUawUSAGmdtvebsxn2tDzx">
            På det lokala/regionala planet är de direktvalda provinsförsamlingarna
            i praktiken ställda åt sidan. Valen till provinsernas distriktsråd
            har inte blivit av. I stället är det de traditionella strukturerna
            som har det största inflytandet. I dessa ryms vad regeringsskrivelsen
            kallar maktspelare.
          </p>
          <p xml:id="i-E1caD6YKEdq26LAcMirPrG">
            Formuleringarna är även motsägelsefulla. På ett ställe skriver
            regeringen att den formella statsmakten i provinserna är starkt
            samlad hos de av regeringen utsedda provinsguvernörerna. På ett
            annat ställe skriver regeringen: Bristande resurser och kapacitet
            hos de centrala och lokala förvaltningarna är en av huvudorsakerna,
            men den bristande viljan från många guvernörers sida att låta
            sig styras spelar också in.
          </p>
          <p xml:id="i-RuFYviaGpdAYwsXrPyDqCG">
            Bakom den tekniska beskrivningen i regeringens skrivelse av situationen
            i Afghanistan döljer sig det faktum att regeringen i Kabul egentligen
            är ur stånd att styra landet det vill säga de delar av landet
            som inte behärskas av talibanerna. Ett tecken på detta är att
            regeringen är ur stånd att ta itu med övergrepp och grova överträdelser
            som tortyr, våldtäkt, människohandel, utomrättsliga avrättningar
            med mera.
          </p>
          <p xml:id="i-W2tm4VGgKRE6XvJtDGGuhy">
            De personer som i regeringens skrivelse benämns som maktspelare
            är när det kommer till kritan krigsherrar som behärskar olika
            delar av landet. Det är dessa som befolkar parlamentet och flera
            av dem har tidigare under de senaste 30 åren gjort sig skyldiga
            till krigsförbrytelser. När president Karzai undertecknat Action
            Plan on Peace, Reconciliation and Justice, vilken backades upp
            internationellt med Afghan Compact den 10 december 2006 följdes
            den bara några veckor senare av ett beslut i parlamentet om en
            lag om immunitet för alla krigsherrar som begått krigsförbrytelser
            de senaste 30 åren. I praktiken var det krigsherrarna som beviljade
            sig själva amnesti, eftersom de dominerar parlamentets båda kamrar.
          </p>
          <p xml:id="i-RgYbwvWmd9gqPdnYcTiyv">
            När det gäller att ge en konkret beskrivning av de framsteg som
            gjorts när det gäller landets styre är den ytterst mager. Regeringens
            skrivelse förklarar: Ett reformarbete under ledning av Världsbanken
            har lett till vissa framsteg inom delar av den centrala byråkratin,
            men frånsett några pilotprojekt har inga samordnade insatser ännu
            vidtagits på provinsnivå.
          </p>
          <p xml:id="i-SKNQMdWFi6VHWv1iUbMKGX">
            Det har gått mer än fem år sedan USA-koalitionen gick in i Afghanistan.
            En kort tid efter koalitionens ingripande hölls en givarkonferens
            för återuppbyggnad av Afghanistan. Generositeten vid konferensen
            var stor men flera av de löften som då gavs infriades dock inte.
            En stor del av det bistånd som utlovades uteblev. Denna aspekt
            finns med i regeringens skrivelse: De insatser som gjordes för
            att förbättra samhällsstyret för att åstadkomma förbättringar
            saknade tillräcklig långsiktighet, samtidigt som snabba och synliga
            tecken på återuppbyggnad uteblev i många områden.
          </p>
          <p xml:id="i-Gvdbh8EgjYeyyE1a1FepiP">
            Koalitionens inmarsch i Afghanistan följdes av bristande insatser
            när det gällde återuppbyggnad. Den regering som skulle styra landet
            saknade förmå ga att göra det.
          </p>
          <head xml:id="i-H5rGjndXtxLcCaNZC5eQfu" type="h1">
            5 Talibanerna stärker sin ställning
          </head>
          <p xml:id="i-Ry154CefghNXc1KzkRkDKD">
            Få saker kan ha spelat talibanrörelsen mer i händerna än de bristande
            återuppbyggnadsinsatserna och den utländska militära närvaron.
            Resultatet har också blivit det väntade. Under 20052006 har säkerhetsläget
            försämrats. Talibanrörelsen har haft framgångar. I skrivelsen
            pekas på ökade självmordsattacker i Kabul och en avstannad avväpningsprocess.
            Situationen i centrala och norra Afghanistan betecknas som ett
            instabilt postkonfliktområde och i södra delarna pågår det helt
            enkelt krig.
          </p>
          <p xml:id="i-DWyEbw6cTagRYyKpiDHEVF">
            Sammanfattningsvis kan man säga att den övergripande utvecklingen
            i Afghanistan är på väg åt fel håll. I regeringens skrivelse förklaras:
            Endast om befolkningen upplever konkreta förbättringar kan utvecklingsinsatserna
            bidra till att bromsa konfliktförloppet. Det är därför förvånande
            att de militära insatserna nu förväntas öka, samtidigt som Sveriges
            utvecklingssamarbete med Afghanistan inte tillförs några nya resurser.
          </p>
          <p xml:id="i-8ahRncRSc3TJ5wx9DR8kNr">
            Talibanrörelsens framgångar har med stor sannolikhet sin grund
            i att människor inte upplever några förbättringar och i att de
            utländska truppstyrkorna i landet upplevs som regelrätta ockupanter
            och inkräktare.
          </p>
          <p xml:id="i-7Fhnpq9DjQivVSFGHH2vdb">
            Om man i en sådan situation fortsätter och rentav förstärker
            den svenska insatsen i Afghanistan riskerar man att i befolkningens
            ögon ställa sig på samma sida som inkräktaren. Och den huvudsaklige
            inkräktarens mål med ingripandet i Afghanistan var ju ytterst
            samma mål som oljebolaget Unocals att genom en pipeline få tillgång
            till Centralasiens olja, även om förevändningen var att man skulle
            gripa Usama bin Ladin, vilket man efter fem års sökande inte lyckats
            med.
          </p>
          <head xml:id="i-BNCcmvZK8ZHzyAbe4CxKAn" type="h1">
            6 Förskjutningen av ISAF:s uppgifter
          </head>
          <p xml:id="i-KBPTuvyTfq9euinwiBdTf1">
            Efter USA och de allierades intervention i Afghanistan bildades
            i mars 2002 av FN United Nations Assistance Mission in Afghanistan
            (Unama), vilken följdes av bildandet av en militär, fredsbevarande
            säkerhetsstyrka International Security Assistance Force (ISAF)
            till vilken Sverige hittills bidragit.
          </p>
          <p xml:id="i-JgAdUXUq6TXm1iHgFVyr3h">
            Den 5 oktober 2006 övertog den Natoledda ISAF-styrkan, där Sverige
            deltar, ansvaret för säkerheten i hela Afghanistan från den USA-ledda
            Operation Enduring Freedom (OEF). Mandatet för ISAF-styrkan har
            därigenom kraftigt förskjutits från det ursprungliga. Därmed har
            risken för att den svenska truppen skall kunna sammanblandas med
            de tidigare trupperna i OEF och krigförandet ökat markant.
          </p>
          <p xml:id="i-63bWddyAcrh1crXL4HZgDv">
            ISAF-styrkan har vidare kommit att avlasta den amerikanska armén,
            som i stället kunnat överföra militära resurser till den folkrättsvidriga
            ockupationen i Irak.
          </p>
          <p xml:id="i-B3yHXvDkmSGPYNxAM4w7Nv">
            Till en början skulle Sveriges deltagande vara begränsat till
            Kabulområdet, och uppgiften för den svenska truppens del skulle
            vara att skydda civila insatser och medverka till återuppbyggnaden
            i området. I april 2004 utvidgades emellertid den svenska truppens
            verksamhet till insatser i norra Afghanistan, till det område
            som tidigare behärskades av den s.k. norra alliansen och som i
            dag styrs av krigsherren Abdul Rashid Dostum.
          </p>
          <p xml:id="i-GszNgZkN6wBFgW5MbQchgi">
            2002 inledde Förenta nationerna en utredning av en rad krigsförbrytelser
            begångna av Dostum. Han är starkt misstänkt för omfattande och
            grova brott mot de mänskliga rättigheterna bland annat de så kallade
            containermorden, då tillfångatagna talibaner tätt sammanpackade
            stängdes in i containrar, där de sedan i hettan fick törsta och
            svälta ihjäl. Svensk trupp är alltså placerad i ett område som
            kontrolleras av denne krigsherre, som om han fördes inför Internationella
            domstolen i Haag med största sannolikhet skulle dömas till ett
            mycket strängt straff.
          </p>
          <p xml:id="i-nBBCTpf7F1kfgJNNcwDh8">
            Den 12 september 2006 utsattes delar av den svenska ISAF-styrkan
            för beskjutning, för andra gången på kort tid. Vid tillfället
            understödde man den afghanska armén i en operation i Boka i nordöstra
            Afghanistan. Omständigheterna kring händelserna i Boka blev inte
            allmänt bekanta förrän de avslöjats i tv-programmet Kalla fakta.
            Efter programmet ställde man sig frågan: Var operationen i Boka
            en fredsbevarande/fredsframtvingande insats eller var det frågan
            om en regelrätt krigshandling?
          </p>
          <p xml:id="i-Q4nF2DtpDsKc7ojS8LUkQf">
            Vänsterpartiet hade varnat för en sammanblandning av ISAF och
            Operation Enduring Freedom. Denna sammanblandning kom till konkret
            uttryck i Boka. Det var en blandad styrka bestående av amerikanska,
            svenska och finska soldater, där någon i truppen dödade en lokal
            ledare med starka kopplingar till motståndsrörelsen Hezb-e-Islami.
            Var detta en polisiär insats i enlighet med den svenska regeringens
            intentioner när man först beslöt om trupp till norra Afghanistan
            eller var det en militär stridshandling? Oklarheterna och frågetecknen
            är många runt operationen. Vänsterpartiet anser att händelsen
            i Boka måste utredas noggrant så att det blir klart vilken typ
            av operationer Sverige deltog i i Boka och om dessa står i överensstämmelse
            med de intentioner Sverige haft med insatsen i Afghanistan.
          </p>
          <p xml:id="i-RW2VXrWCW9T8ZByRQp6p4u">
            Detta vill vi att riksdagen som sin mening skall ge regeringen
            till känna.
          </p>
          <head xml:id="i-5HhDYJ1xSazCDK8fQj9JAJ" type="h1">
            7 Stor risk att ISAF övertar USA:s militära strategi
          </head>
          <p xml:id="i-QuYDBSsaFGLbCTXdTVX1ZM">
            När den USA-ledda koalitionen angrep Afghanistan ställde sig
            den dåvarande regeringen kritisk. Den dåvarande regeringen förklarade
            med anledning av de så kallade terrorismresolutionerna 1368, 1373
            och 1378 att själva resolutionerna utgör dock enligt svensk uppfattning
            inte en tillräcklig folkrättslig grund för koalitionen att agera
            i Afghanistan (2003/04:71 s. 8). Nu ska ISAF-styrkan fortsätta
            koalitionens arbete i Afghanistan. ISAF har i praktiken kommit
            att överta Operation Endurings uppgifter. Svenska Afghanistankommitténs
            generalsekreterare Bengt Kristiansson menar att ISAF:s mandat
            måste klargöras:
          </p>
          <p xml:id="i-5pMSpc1iF27EBXpRpRKRnz">
            Om man bara övertar den militära strategi som USA misslyckats
            med utan förhandlingar och utan försök till fredsuppgörelse med
            talibanerna kommer man att misslyckas. Varken Nato eller FN:s
            säkerhetsråd har klargjort hur en fredsbevarande uppbyggande strategi
            ska se ut.
          </p>
          <p xml:id="i-YKYum37VVvWc4DodrtVcrr">
            Enligt Svenska Afghanistankommittén har talibanerna och andra
            som utövar motstånd en stark förankring hos lokalbefolkningen
            i flera regioner. Det blir därmed allt svårare att göra skillnad
            mellan den civila befolkningen i byarna och upprorsmännen. Detta
            gör att krigföringen mot talibanerna ofelbart drabbar civila,
            kanske till och med huvudsakligen civila.
          </p>
          <p xml:id="i-ShsxeRCFFQCbrXdNPd8C8f">
            Svenska Afghanistankommittén uppmanar även de länder som ingår
            i ISAF att säga nej när Nato (som leder FN-styrkan) nu ber om
            truppförstärkning och med rätt att kommendera FN-trupper till
            uppgifter och regioner som Nato själv skall avgöra (och inte de
            bidragande länderna).
          </p>
          <head xml:id="i-TQCrb2TFDRk5rpZCmY36HH" type="h1">
            8 Sammanblandningen av krigförande och fredsfrämjande trupper
            genomförd
          </head>
          <p xml:id="i-Rgfk8GeZ6uipnoAmehoP2K">
            Länder Natomedlemmar eller inte skall medverka till FN-insatser
            bara när de rymmer övertygande förutsättningar att bidra till
            fred, säkerhet och återuppbyggnad. Vänsterpartiet anser att förutsättningarna
            för detta är synnerligen dåliga.
          </p>
          <p xml:id="i-K5zZXnBLDeUp3bZtN7NzJj">
            Operation Enduring Freedom, vars arbete nu skall fullföljas av
            ISAF, kan svårligen beskrivas som något annat än ett misslyckade.
            Den USA-ledda koalitionen har genom sin krigsföring bedrivit ett
            kontraproduktivt arbete som underlättat nyrekryteringen till talibanerna
            som i dag växer sig starkare.
          </p>
          <p xml:id="i-JpKNbCTKrXoKn3k6M7qqUC">
            Enligt Amnesty International har omfattande brott mot de mänskliga
            rättigheterna genomförts i Afghanistan under de gångna åren, bland
            annat olagliga fängslanden, våldtäkter och mord. Även de amerikanska
            trupperna har utfört brott mot de mänskliga rättigheterna, bland
            annat har fångar som fängslats på lösa grunder misshandlats till
            döds.
          </p>
          <p xml:id="i-EPVSDZKAXm6zstbEfCHBA7">
            Genom att ISAF nu tar över ansvaret för hela Afghanistan torde
            det vara omöjligt att undgå att inte sammanblandas med de tidigare
            amerikanska styrkorna. Risken är överhängande att ISAF kommer
            att överta den amerikanska militära strategin, en strategi som
            i praktiken försvårar möjligheterna att bygga frihet, demokrati
            och respekt för de mänskliga rättigheterna i Afghanistan.
          </p>
          <p xml:id="i-53wQeHvYHqrtf2XkctUTUX">
            Genom att ISAF tar över de uppgifter som tidigare Operation Enduring
            Freedom haft är det uppenbart att den sammanblandning av krigförande
            och fredsfrämjande förband, som Vänsterpartiet varnat för, i praktiken
            är genomförd.
          </p>
          <p xml:id="i-8nt3yJaLe579KpKdaAa4Vk">
            Vänsterpartiet föreslår därför att riksdagen beslutar att avslå
            förslagen i regeringens skrivelse Fortsatt deltagande i den internationella
            säkerhetsstyrkan i Afghanistan. Detta vill vi att riksdagen beslutar.
          </p>
          <p xml:id="i-BNTPZtpeZebTMPHAe9Aay9">
            Vänsterpartiet föreslår även att hela den svenska insatsen i
            Afghanistan dras tillbaka.
          </p>
          <head xml:id="i-WdJX6eoFW2G4b4cxGsETnW" type="h1">
            9 Detta vill vi att riksdagen beslutar
          </head>
          <p xml:id="i-RbyMAK1vkTxcdq3suqUzQP">
            Vänsterpartiet föreslår även att Sverige i internationella organ
            och som enskild stat agerar för att den USA-ledda ockupationen
            av Afghanistan upphör. Detta vill vi att riksdagen som sin mening
            ger regeringen till känna.
          </p>
          <head xml:id="i-HHFXZxq5T89dqZpXxXH7sc" type="h1">
            10 Strategi för fred i Afghanistan
          </head>
          <p xml:id="i-E65PBMUW5ESjs5uhVnCchd">
            I snart 30 år har Afghanistan härjats av krig. Gång på gång har
            detta genomfattiga land utgjort slagfältet för olika stormakters
            ekonomiska och säkerhetspolitiska ambitioner. De som fått betala
            det högsta priset genom ett mänskligt lidande som svårligen kan
            underskattas är det afghanska folket.
          </p>
          <p xml:id="i-56L4eFeN7PtoMNS91qV8wB">
            Afghanistans historia visar att det inte finns en militär lösning
            på landets problem. Utländsk militär närvaro har gång på gång
            fördjupat och förstärkt landets konflikter. Fred kan bara byggas
            genom en inkluderande dialog och en bred försoningsprocess. Fortfarande
            väntar Afghanistan på ett fredsavtal efter det USA-ledda anfallet
            2001. Den militära strategi som först OEF och därefter ISAF använder
            sig av torde omöjliggöra alla försök till en freds- och försoningsprocess.
          </p>
          <p xml:id="i-GeeBPDaFQ6d4KnVuoKjb5s">
            Sverige har ett långt engagemang i Afghanistan genom vårt utvecklingssamarbete.
            Genom framför allt Svenska Afghanistankommitténs närvaro i landet
            under decennier finns det stor kunskap om den komplexa situationen
            i Afghanistan. Vänsterpartiet vill inte på något sätt minska Sveriges
            engagemang för Afghanistans folk. Vi vill att ett svenskt militärt
            tillbakadragande kombineras med att regeringen tar initiativ till
            en FN-konferens om Afghanistans framtid, med syfte att få till
            stånd en bred och inkluderande freds- och försoningsprocess. Detta
            vill vi att riksdagen som sin mening ger regeringen till känna.
          </p>
        </div>
        <div type="motSignatures">
          <list>
            <item xml:id="i-JUtBLzoyr2SriapmXm2sBb" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-Kt8D6vYQo7dYqQwy8ZvbWu" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-VgjxnD1jCJzVniB8smToTU" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-2JaLJBWzefRKw8DngJgz8v" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-KwfokgahWuAt1LwZXXMUdU" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-XnQtcMnJFmrkY8gkZHMa3f" who="i-5pddtLwy622h33X3RtqGeL">
              Pernilla Zethraeus (v)
            </item>
            <item xml:id="i-S8QFWWsvsCqNQ6Ez1JXm3R" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
