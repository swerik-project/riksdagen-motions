<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SkU-03563">
  <teiHeader>
    <fileDesc>
      <titleStmt>
        <title>med anledning av prop. 2016/17:49 Förstärkt konkurrens på lika villkor i kontantbranschen</title>
        <author corresp="i-RMyMvNY8rQGcpLy854czaK i-45Ku79yUMEXGE2zwpUReMK">av Olle Felten och David Lång (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3563 av Olle Felten och David Lång (båda SD)</title>
          <idno type="rdwebb">H4023563</idno>
          <rs type="number">3563</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H4023563/text</ref>
          <ref type="dokument_url_html">http://data.riksdagen.se/dokument/H4023563</ref>
          <ref type="dokumentstatus_url_xml">http://data.riksdagen.se/dokumentstatus/H4023563</ref>
          <ref type="docx">http://data.riksdagen.se/fil/1523FCBB-BA14-4FEA-8633-6BE4E452CC33</ref>
          <ref type="pdf">http://data.riksdagen.se/fil/67DD2E9C-61EC-4A51-80AC-A84016C026E6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RMyMvNY8rQGcpLy854czaK</idno>
            <name>Olle Felten</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YSrMujULbAzZEgqNcnQzwU" type="basedOn"/>
        <correspContext corresp="i-YSrMujULbAzZEgqNcnQzwU">
          <ref>Proposition 2016/17:49</ref>
        </correspContext>
        <correspAction xml:id="i-6QuDjcdkDEzgrjkFKsuvtE" type="signed"/>
        <correspContext corresp="i-6QuDjcdkDEzgrjkFKsuvtE">
          <note type="signatory" corresp="i-RMyMvNY8rQGcpLy854czaK"/>
          <note type="signatory" corresp="i-45Ku79yUMEXGE2zwpUReMK"/>
        </correspContext>
        <correspAction xml:id="i-TTWMZsEcT4eQQjdyA5Mijw" type="submitted">
          <date when="2016-12-14"/>
          <time when="13:43:26"/>
        </correspAction>
        <correspAction xml:id="i-5RgzCfRHsgzDXBieuWKHjP" type="dismissed">
          <date when="2017-01-17"/>
        </correspAction>
        <correspAction xml:id="i-8q6PxpvVJkLaFnqGqT2c87" type="reviewed">
          <date when="2017-01-17"/>
          <time when="12:50:48"/>
        </correspAction>
        <correspAction xml:id="i-6udxirUjJapG9PEBZWv5fA" type="referred">
          <date when="2017-01-18"/>
        </correspAction>
        <correspAction xml:id="i-EvUKA3fAW8uBwUmsFoBKuV" type="assigned">
          <date when="2017-04-12"/>
          <time when="09:51:23"/>
        </correspAction>
        <correspContext corresp="i-EvUKA3fAW8uBwUmsFoBKuV">
          <ref type="assignedTo">Skatteutskottet</ref>
        </correspContext>
        <correspAction xml:id="i-5tRZVkgXkUgxNsSqAPrME4" type="behandlas_i"/>
        <correspContext corresp="i-5tRZVkgXkUgxNsSqAPrME4">
          <ref type="uppgift">2016/17:SkU15</ref>
          <ref type="ref_dok_id">H401SkU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU15</ref>
          <ref type="ref_dok_titel">Förstärkt konkurrens på lika villkor i kontantbranschen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ABV46fMhB6uWRiSR95Wtt6" type="motHeader">
        <div xml:id="i-V1jQ84yEuEAtEmrJLdrRPF" type="motTitle">
          Motion till riksdagen 2016/17:3563 av Olle Felten och David Lång
          (båda SD) med anledning av prop. 2016/17:49 Förstärkt konkurrens
          på lika villkor i kontantbranschen
        </div>
      </div>
      <div xml:id="i-82h8dSkobEFZZoqHzp2Us7" type="motBody">
        <div xml:id="i-Ro5o2BbSiCetk1bazscofs" type="motProposal" subtype="förslag">
          <head xml:id="i-Xk6hRNQ138Ym8Vhe6viyJa">
            Förslag till riksdagsbeslut
          </head>
          <list xml:id="i-KNvaqQi3PeU8bKLCMpED6H" style="ol">
            <item xml:id="i-KzTXmojxYsBq8Q1s3HrK4E">
              Riksdagen beslutar att lagstiftningen ska träda i kraft den 1
              januari 2019.
            </item>
            <item xml:id="i-MyK6svCwdQ3F8GY59cLtCQ">
              Riksdagen ställer sig bakom det som anförs i motionen om behovet
              av en kompletterande godkännandeprocess för utländska kassaregister
              som används i Sverige av utländska aktörer i kontantbranschen
              och tillkännager detta för regeringen.
            </item>
            <item xml:id="i-Ds1Wrdwt6uDtg6vBATR6QF">
              Riksdagen ställer sig bakom det som anförs i motionen om behovet
              av att minimera antalet undantag från lagen och tillkännager detta
              för regeringen.
            </item>
          </list>
        </div>
        <div xml:id="i-Qe3JrqbTJU2N9vhZ1SB94p" type="motContent">
          <head xml:id="i-4vDhVLxrT7VsgejB8bfYpR" type="h1">
            Inledning
          </head>
          <p xml:id="i-NvWBtjDLDa56awFKxME8jX">
            Det är en viktig fråga att skapa konkurrensneutralitet i handeln,
            dels mellan handlare med fast driftsställe och de utan fast driftsställe,
            dels mellan olika kategorier av handlare som inte har ett fast
            driftsställe i Sverige. Syftet med propositionen är därför vällovligt
            och vi ställer oss bakom det. Såväl fast handel som marknads-
            och torghandelsbranschen, den s.k. kontantbranschen, riskerar
            att missgynnas av oseriösa handlare, som inte betalar moms och/eller
            skatt för sina intäkter.
          </p>
          <p xml:id="i-5oMYZKiirToNyk8hCfnCHv">
            Det har visat sig att huvuddelen av de kassaregister som i dag
            finns på marknaden inte svarar upp till de speciella krav som
            ställs på ett tekniskt komplicerat system, som ett kassaregister
            som ska fungera under den typ av besvärliga miljöförhållanden
            som kontantbranschen arbetar under. Det är inte sällan extremt
            dammiga miljöer, framför allt när det gäller marknader och öppen
            torghandel. Det förekommer dessutom stora variationer i temperatur
            och luftfuktighet samt besvärliga ljusförhållanden. Allt detta
            ställer stora krav på tekniken för att det ska fungera. Problem
            som uppstår på grund av dessa speciella förhållanden kan t.ex.
            vara displayer som inte går att avläsa, kvittoskrivare som inte
            fungerar eller inte levererar tillräckligt läsbara kvitton, finmekanik
            som kärvar och mycket annat.
          </p>
          <p xml:id="i-Csz5xGxese73ZgK8g4g23Y">
            Kyla ned mot –10° räcker för att i många fall slå ut de flesta
            systemen på marknaden. Regn i kombination med blåst och dammiga
            miljöer kan också innebära stora svårigheter. De problem som kan
            uppstå i samband med kyla, stark värme och andra problem kan t.ex.
            vara att elektroniska displayer inte fungerar tillfredsställande
            samt att kvittoutskrifter i termoskrivare inte fungerar. Andra
            problem kan kopplas till felaktig användning av elektriska apparater
            som används i miljöer som de inte är gjorda för. Det kan i vissa
            fall leda till att fara för liv och hälsa uppstår.
          </p>
          <p xml:id="i-C3rLEQUmhbTJsmq9tPCLgm">
            Det finns alltså all anledning att lägga stor vikt vid att den
            utrustning som ska användas för att leverera det kontrollmaterial
            som Skatteverket behöver för att kunna utföra de försäljnings-
            och skattekontroller som är syftet med hela denna lagstiftning
            är av en sådan beskaffenhet att den klarar de miljökrav som den
            ska verka i. Om detta inte görs kommer hela syftet med kontrollagstiftningen
            för kontantbranschen att äventyras.
          </p>
          <p xml:id="i-DnCzTjtC5adDJxjtsXghV6">
            För att komma till rätta med detta problem, som propositionen
            inte berör, bör regeringen ta initiativ till åtgärder som underlättar
            för leverantörerna av kassaregister att finna lösningar som uppfyller
            de krav som måste ställas på utrustningen för att den ska kunna
            bidra till att lösa de konkurrensproblem som avses att lösas.
            Regeringen bör t.ex., tillsammans med branschen, upprätta miljökrav
            som förtydligar vilka villkor som måste uppfyllas och därmed skapa
            bättre förutsättningar för att branschen ska kunna leverera ett
            bra underlag till skattemyndighetens kontrollverksamhet.
          </p>
          <p xml:id="i-KWY7YRyBTZoLBi19pyJGoZ">
            De krav som måste uppfyllas finns i den kunskap om rådande förhållanden
            som branschen besitter och det torde vara en relativt enkel åtgärd
            att undersöka och dokumentera dessa, så att det kan utfärdas formella
            riktlinjer för de tillverkare som önskar leverera kassaregisterfunktionen
            till aktuella verksamheter. Det är viktigt att arbetet med att
            skapa tydliga miljökrav för utrustningen utförs skyndsamt så att
            pågående arbete med att utveckla väl fungerande kassaregistersystem
            för de aktuella verksamheterna kan resultera i en bra bredd i
            utbudet av fungerande utrustning. Det är också viktigt för konkurrensen
            att det finns flera olika system att välja på, för olika försäljningsbehov,
            som uppfyller de tuffare miljökraven.
          </p>
          <p xml:id="i-3pkwZ8gTMWWnmxYMaTsP73">
            Vid en snabb genomgång av marknaden, som inte gör anspråk på
            att vara fullödig, har vi funnit en leverantör som har testat
            och fått en utrustning godkänd av SP för klassning IP44 samt CE-märkt
            och som ska klara temperaturförhållanden mellan –30° och +40°.
            Om det också finns ett tillräckligt skydd mot damm framgår inte
            av den dokumentation vi sett.
          </p>
          <p xml:id="i-9sFvNaTzUmFyA9173Z3pXW">
            Det finns också virtuella kassaregistersystem som används via
            internetanslutning, vilket i så fall kräver att det finns tillräckligt
            bra och stabila uppkopplingar till internet till hands. Detta
            har också uppmärksammats som ett problem, även om det på senare
            tid även kommit fram lösningar som innebär att vissa uppgifter
            kan hanteras även om systemet tillfälligtvis är offline. Även
            sådan utrustning måste dock klara miljöpåverkan enligt ovan för
            att kunna anses funktionell.
          </p>
          <p xml:id="i-SEsNQMdgvvsoJnDTnQYutD">
            En viktig aspekt på de föreslagna reglerna är att skapa konkurrensneutralitet
            i handeln. Det är ett mål vi helhjärtat står bakom. Det måste
            dock skapas en verklig möjlighet att använda kassaregistersystem
            som fungerar i den miljö där verksamheten sker. Ett extremfall
            är t.ex. Jokkmokks marknad, då det kan vara under –35°. Det får
            inte vara så att marknader och torghandel i sådan miljö trycks
            tillbaka på grund av tekniska problem med kassaregister.
          </p>
          <head xml:id="i-RYkhj7dyoNqgG5p7bCCEwi" type="h1">
            Miljötestning
          </head>
          <p xml:id="i-Bx6Bn4Dc45UGXZT5ZuHena">
            Ett avgörande problem med befintliga kassaregister för kontantbranschen
            är att verksamheten i stor utsträckning sker utomhus. Det innebär
            att det finns ett antal problem förknippade med användning av
            elektrisk utrustning, förutom de ovan beskrivna problemen med
            att utrustningen inte är gjord för denna miljö. Behörig myndighet
            bör därför ges i uppdrag att hantera erforderliga miljötester
            för kassaregister som ska kunna användas i aktuella sammanhang.
          </p>
          <head xml:id="i-ToHRuCudRsxG4rME652WTj" type="h1">
            Senare införande
          </head>
          <p xml:id="i-6bCUTUxBNJwq6Syx6cdnzf">
            För att ge branschen tillräcklig tid till att utveckla väl fungerande
            utrustning som klarar miljökraven bör ikraftträdandet för propositionens
            lagförslag utsträckas till den 1 januari 2019. Med den snäva tid
            som regeringen föreslår riskerar vi att se en stor utslagning
            av företag i kontantbranschen, vilket vi anser vore en ytterst
            olycklig utveckling.
          </p>
          <p xml:id="i-B1VQoAdAk8omCPqtmFTgL6">
            Framför allt ser vi två områden som innebär att användning av
            kassaregister i vissa av de aktuella sammanhangen i princip blir
            omöjlig. Det handlar dels om garantiansvaret för leverantören
            av utrustningen. I de allra flesta fall är garantivillkoren utformade
            så att om utrustningen används i annan miljö än inomhus i kontors-
            eller affärsmiljö gäller inte garantin för utrustningens funktion.
            Det betyder att handlaren är helt oskyddad mot skador på utrustningen
            och att man därmed riskerar att hamna i helt ohållbara ekonomiska
            situationer.
          </p>
          <p xml:id="i-VWXJTdqdZrBBDwb8Bhvdex">
            Det finns också exempel på att Arbetsmiljöverket utfärdat vite
            mot användning av elektrisk kassautrustning som inte är godkänd
            för utebruk i de aktuella miljöerna. Handlaren står då inför en
            moment 22-situation som innebär att han riskerar en kontrollavgift
            från Skatteverket om han inte använder utrustningen och ett vitesföreläggande
            från Arbetsmiljöverket om han följer Skatteverkets krav. Det blir
            därmed en helt ohållbar situation, som inte gynnar någon part.
            Resultatet riskerar i stället att bli minskad handel, vilket inte
            är syftet.
          </p>
          <head xml:id="i-Kg4hxdfaky7vMDnTTvU9GD" type="h1">
            Schablonbeskattning som alternativ
          </head>
          <p xml:id="i-6PyvjPDCmD9WQFW6EdxezY">
            Vi anser också att regeringen bör utreda möjligheten för företag
            verksamma i kontantbranschen att i stället för att anskaffa ett
            certifierat kassaregister använda sig av en möjlighet att schablonbeskattas.
            Ett system för en sådan schablonbeskattning finns på andra håll
            inom EU, t.ex. i Spanien. Enligt uppgift fungerar detta väl, men
            vi menar att regeringen bör utreda hur ett sådant system skulle
            kunna fungera i Sverige, med de speciella förutsättningar vi har
            här.
          </p>
          <head xml:id="i-RsMF1ziz7mEsuPBxrMvyRD" type="h1">
            Godkännande av utländska kassaregister
          </head>
          <p xml:id="i-6rZSDkARFjXiQBHZwDx6Bc">
            För likvärdighetens skulle måste också Skatteverket åläggas att
            kontrollen av utländska kassaregister som Skatteverket gör vid
            en ansökan om att få ett sådant godkänt i Sverige, förutom att
            bara omfatta kontroll av specificerade funktioner, också omfattar
            minst samma miljökrav som gäller för ett svenskt godkännande.
            Skatteverket bör också ges i uppdrag att aktivt utveckla sin förteckning
            över godkända utländska kassaregister som accepteras i Sverige
            med utgångspunkt från såväl tekniska krav som de nödvändiga miljökraven.
          </p>
          <p xml:id="i-DtGqML4bM8YLne18mJVH2M">
            Det bör vara en rimlig avvägning för att dels göra det enkelt
            att följa reglerna, dels minska tvisteförhandlingarna när utländska
            aktörer hävdar att de har ett kassaregister men att det inte är
            verifierat att systemet klarar av att leverera den information
            som krävs i Sverige eller att systemen inte fungerar på grund
            av besvärliga miljöförhållanden.
          </p>
          <head xml:id="i-AevjzRB3kUn7H1w6Ru9C3t" type="h1">
            Minimera undantagen
          </head>
          <p xml:id="i-TEFbcTsX76XGCpvzKCEUNZ">
            En faktor i propositionen som riskerar att minska effekten av
            lagstiftningen och därmed möjligheten för Skatteverket att fullfölja
            sin uppgift i detta sammanhang är de oklara undantagsregler som
            beskrivs i propositionen. Dessa skulle kunna leda till att utländska
            aktörer får för godtyckliga dispenser. Regeringen bör därför föreslå
            åtgärder för att minska utrymmet för sådana undantag.
          </p>
        </div>
        <div xml:id="i-WEUT53GJwWkdiTfzmhrxzV" type="signatureBlock">
          <list xml:id="i-D9RRUmsgFHhX4rN1TfX7YU">
            <item xml:id="i-VEEBoTfQbUWskm2vMDBNqi" who="i-RMyMvNY8rQGcpLy854czaK" type="signature">
              Olle Felten (SD)
            </item>
            <item xml:id="i-CDcn6Z96VrRZgTQY6gwJ4B" who="i-45Ku79yUMEXGE2zwpUReMK" type="signature">
              David Lång (SD)
            </item>
          </list>
        </div>
      </div>
    </body>
  </text>
</TEI>
