<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00257">
  <teiHeader>
    <fileDesc>
      <titleStmt>
        <title>Ungdomars situation</title>
        <author corresp="i-QpWVRM55tMRcHYZCMDFcHW">av Isak From (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ungdomars situation</title>
          <idno type="rdwebb">GZ02A257</idno>
          <rs type="number">A257</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A257/text</ref>
          <ref type="dokument_url_html">http://data.riksdagen.se/dokument/GZ02A257</ref>
          <ref type="dokumentstatus_url_xml">http://data.riksdagen.se/dokumentstatus/GZ02A257</ref>
          <ref type="doc">http://data.riksdagen.se/fil/33DF0E79-DDBC-4277-B0A6-455664E6FE68</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3jMY91Mqy5nddXbey5GX6t" type="signed"/>
        <correspContext corresp="i-3jMY91Mqy5nddXbey5GX6t">
          <note type="signatory" corresp="i-QpWVRM55tMRcHYZCMDFcHW"/>
        </correspContext>
        <correspAction type="numbering" xml:id="i-UAbpoucD2QWUkuMyHgiVWG">
          <date when="2011-10-04"/>
        </correspAction>
        <correspAction type="submission" xml:id="i-SwPmmN8dC5Vb75QNAeJeoA">
          <date when="2011-09-30"/>
        </correspAction>
        <correspAction type="transfer" xml:id="i-66yoFpcLsERav6n2PRMztR">
          <date when="2011-09-27"/>
        </correspAction>
        <correspAction type="assigned" xml:id="i-48ais6Kc3du97QnrDphA3R"/>
        <correspContext corresp="i-48ais6Kc3du97QnrDphA3R">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LvvtTWHrzDF4HR5WXFtDs9">
            Förslag till riksdagsbeslut
          </head>
          <p xml:id="i-C6Ldo5ffHNC8PWA8XVRdJc">
            Riksdagen tillkännager för regeringen som sin mening vad som
            anförs i motionen om en enhetlig politik för att stärka unga på
            arbetsmarknaden.
          </p>
        </div>
        <div type="motContent">
          <head type="h1" xml:id="i-KwTAcLE79QkhkvaRTodFb7">
            Motivering
          </head>
          <p xml:id="i-5R3zep9Wn4Wos8oAH5dBZg">
            Vidgade generationsklyftor i vårt land har länge varit ett centralt
            tema i välfärdsrapporterna. Utvecklingen är densamma i hela Europa.
            Den snabbast växande klyftan i dag i Europa är kanske inte den
            mellan klass och kön utan den mellan ung och gammal. Inkomstklyftan
            mellan yngre och äldre har ökat markant.
          </p>
          <p xml:id="i-MthCzDnuG3T9phDwZJ2A32">
            Trots detta faktum har dock inga större politiska reformer genomförts
            för att utjämna gapet mellan generationerna.
          </p>
          <p xml:id="i-8B2fXL7jbYu9LdLr85hhNm">
            I Sverige valde vi tidigt att via den offentliga sektorn och
            välfärdsstatens lagstiftningsinstrument försöka utjämna materiell
            standard mellan klasser och kön men också mellan generationer.
          </p>
          <p xml:id="i-WzrsAPurKrKqK4UnVjMpMr">
            Det generationskontrakt som funnits i den socialdemokratiska
            välfärdsmodellen har legat till grund för trygghet i olika livsfaser.
            Det har handlat om ett gemensamt ansvar för omfördelning av välfärd
            över vår livstid. Som barn och ungdom tar vi emot stöd, i medelåldern
            ger vi till de andra generationerna och på äldre dagar tar vi
            emot från yngre generationer, en klassisk socialdemokratisk omfördelningspolitik.
            I dag är denna modell i behov av renovering.
          </p>
          <p xml:id="i-BpS1yVwRgMfgYbW86KxkAS">
            Unga människor tvingas i dag ta jobb där det handlar om att böja
            ned huvudet och göra som man blir tillsagd utan några som helst
            rättigheter. Hälften av alla unga som har ett jobb i dag har en
            tidsbegränsad anställning. Ofta handlar det om otrygga jobb, där
            de från vecka till vecka inte vet hur mycket de får jobba. Det
            krävs en översyn av dessa otrygga anställningar.
          </p>
          <p xml:id="i-DJjkox8jEP1idg7eJzap3N">
            Ungdomsarbetslösheten är fortfarande hög. I slutet av juli var
            365 000 personer öppet arbetslösa eller deltog i program med aktivitetsstöd.
            Det motsvarar 7,2 procent av arbetskraften. Det är bättre än för
            ett år sedan men långt ifrån bra. Dessutom visar siffrorna stora
            regionala skillnader då det i vissa kommuner fortfarande är hög
            ungdomsarbetslöshet, över 25 procent i vissa fall.
          </p>
          <p xml:id="i-8rKDuM83UvmzMM9trTX7XX">
            Regeringens enda svar på den höga ungdomsarbetslösheten är att
            sänka arbetsgivaravgiften för alla företag som redan har ungdomar
            anställda. Finanspolitiska rådet anser att nedsatta socialavgifter
            för olika åldersgrupper är ett ineffektivt sätt att öka sysselsättningen.
            Man borde naturligtvis i stället i högre grad satsa på utbildning
            och uppmuntra företag att anställa arbetslösa ungdomar. Arbetslösa
            ungdomar bör också få tillgång till insatser från första arbetslösa
            dagen.
          </p>
          <p xml:id="i-HYT4EdLUzZc15c1mUFzrTn">
            Utbildningsinsatser är kärnan i arbetsmarknadspolitiken. Regeringen
            har här skurit ned kraftigt. En översyn bör även göras av studiestödssystemet
            så att det blir ekonomiskt möjligt för alla som vill att studera
            vidare.
          </p>
          <p xml:id="i-FxUJjYh7cuHjVVU1aGEfeC">
            För att unga ska kunna ta arbete eller börja studera krävs även
            bostadssatsningar. Ungdomar i Sverige har genom vår välfärdsmodell
            traditionellt kunnat flytta hemifrån och skaffa eget boende tidigare
            än sina europeiska jämnåriga. Den frihet som svenska ungdomar
            vunnit genom att tidigare stå på egna ben har skett till priset
            av en lägre materiell standard i 20-årsåldern. Välfärdsstaten
            har dock erbjudit svenska ungdomar ett val mellan att å ena sidan
            bo kvar hos sina föräldrar och med dem dela resurser och därmed
            ha en högre levnadsstandard, och å andra sidan en möjlighet att
            flytta hemifrån och genom detta vinna frihet. För att det ska
            vara så även i fortsättningen krävs att det byggs bostäder som
            unga människor kan efterfråga.
          </p>
        </div>
        <div type="motSignatures">
          <list>
            <item xml:id="i-3CdYwgXwzhFqPenRGinqvr">
              Isak From (S)
            </item>
          </list>
        </div>
      </div>
    </body>
  </text>
</TEI>
