<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_306/mot_198687_fö_306-001.pdf"/>
      <div type="motHeader" xml:id="i-AAj7nLQm5rvyUrpeVwtM33">
        <div type="motTitle" xml:id="i-MU2Y7QC8mNW4uCsHPZYPf8"/>
        <div type="motSubmissionInfo" xml:id="i-LTFnEQ7ukvA1F4ofPHSLqa"/>
      </div>
      <div type="motBody" xml:id="i-NTgxXaLatSV6mXBsMgTLNY">
        <div xml:id="i-Bn97eMZFkroiqdkPhErJvw">
          <p xml:id="i-paoBFYGx11jyVbkfhFDz4">
            Motion till riksdagen
          </p>
          <p xml:id="i-KjwnqezRFEqnhKeP4b6yhj">
            1986/87:Fö306
          </p>
          <p xml:id="i-9TauNEAmy5YkB2irfGPuu">
            Gunnar Björk i Gävle m. fl. (c) Värnpliktsfrågor
          </p>
          <p xml:id="i-PLRA971E1cZCFPqAprNXBm">
            Sammanfattning
          </p>
          <p xml:id="i-FeJcnvQnbEV3aiHoqBSV6m">
            Den allmänna värnplikten och civilförsvarsplikten är den bästa
            garantin för en god kontakt mellan totalförsvaret och samhället
            i övrigt. I motionen föreslås bl. a. O att lekmannastyrelser införs
            på förbanden, O att trafiksäkerheten förbättras och blir en naturlig
            del av de militära övningarna, O att fler besättningar utbildas
            för Herculesplanen för att underlätta värnpliktsresorna, O att
            värnpliktskortet blir giltigt för resor i hela landet, 0 att en
            försöksverksamhet med tio utbildningsdagar och fyra fridagar prövas
            vid förband med många fjärrekryterade värnpliktiga, 0 att personalsituationen
            i försvaret förbättras, O att den försvars- och säkerhetspolitiska
            informationen förstärks.
          </p>
          <p xml:id="i-Wx5Xsf8j2B1CdqVuwvwuA9">
            Centerpartiet efterlyser också den av socialdemokraterna utlovade
            höjning- en av dagersättningen till de värnpliktiga.
          </p>
          <p xml:id="i-2JCJg3fHd17XH4Dti32xKF">
            Inledning
          </p>
          <p xml:id="i-8sETeWFCHQHkWUJMLd1s3v">
            Grunden i det militära skall utgöras av allmän värnplikt för
            män. Den allmänna värnplikten är av avgörande betydelse för att
            svenska folket skall känna delaktighet i försvarssträvandena.
            Utöver den allmänna värnplikten för män finns i dag en rad pliktlagar
            för både män och kvinnor. Det är viktigt att varje medborgare
            skall ha möjlighet att kunna delta i försvaret av vårt land inom
            ramen för totalförsvaret. Den som inte gör värnpliktstjänstgöring
            bör i stället ges möjlighet till civilförsvars- utbildning. Dagens
            vapenfria tjänstepliktiga måste också ses som en resurs för totalförsvaret
            och ges en meningsfull utbildning. För att totalförsvaret skall
            kunna fylla sina uppgifter är det viktigt att det finns en naturlig
            och fungerande kontakt mellan dem som ingår i krigsorgani- sationen
            och dem som arbetar i totalförsvaret under fredstid. Det innebär
            att man aktivt måste ta del av bl. a. sociala förändringar, ny
            teknik, ledarutveck- ling, arbetsmiljöförbättringar och andra
            förändringar i samhället. Det är också angeläget att utnyttja
            det civila kunnandet i värnplikts- och civilför- svarstjänstgörandet.
            Vi anser att regeringen bör lägga fram förslag om hur detta kan
            förbättras.
          </p>
          <p xml:id="i-Kdakgt81XrYzG36fptoLE2">
            11
          </p>
          <pb facs="riksdagen-motions-pdf/data/198687/mot_198687_fö_306/mot_198687_fö_306-002.pdf"/>
          <p xml:id="i-Ri6PuydkjkpdGSevSaAzUa">
            Den allmänna värnplikten och civilförsvarsplikten är den bästa
            garantin för att kontakten mellan totalförsvaret och det övriga
            samhället upprätthålls. Men den kontakten behöver hela tiden förbättras
            och förstärkas. Vi anser att en försöksverksamhet med lekmannastyrelser
            som pågått sedan 1982 behö- ver permanentas och ges en allsidig
            sammansättning.
          </p>
          <p xml:id="i-AP1W8YQiV9tsmvufxJh7GZ">
            Trafiksäkerhet
          </p>
          <p xml:id="i-Lutg2pZpYaUgJ7KaN4JYoR">
            Under de senaste åren har antalet trafikolyckor i försvaret ökat
            dramatiskt. Under förra utbildningsåret skadades 225 personer
            och 4 dödades vid färd under tjänst. Föregående år skadades 204,
            ingen omkom. Vid färd under fritid har 74 personer skadats och
            7 personer dödats. Det är en minskning av fritidsolyckorna. De
            flesta olyckorna under tjänstetid sker med terrängbilar och med
            motorcyklar. Respekten för gällande säkerhetsbestämmelser måste
            vara hög hos både befäl och värnpliktiga. En avsevärd förbättring
            måste komma till stånd. Inom försvaret måste en systematisk genomgång
            ske av trafiksäkerhetsfrågorna. Vid de militära övningarna måste
            hänsyn tas till trafiksäkerheten. Det kan ske genom att förbandets
            rörlighet kan testas i början av en övning i stället för i slutet.
            Om det endast gäller hemtransport bör undantas sådana förare som
            inte är tillräckligt utvilade. Övningarna måste slutföras i tid
            så att förarna hinner sova ut innan de börjar hemresan. De värnpliktiga
            skyddsassistenter- na måste få rätt att stoppa värnpliktiga förare
            från att köra. De värnpliktiga måste också ges ett större ansvar
            så att de kan avbryta en förflyttning om trafiksäkerheten riskeras.
            Det gäller att få fler att uppmärksamma säkerhetsfrågorna inom
            det militära. Det är angeläget för såväl personal, värnpliktiga
            som allmänheten.
          </p>
          <p xml:id="i-S6kxFMunsAif8C2tAcwiMx">
            Värnpliktsresor
          </p>
          <p xml:id="i-KpQ9skN2wGUa8GQyViRDAZ">
            Befolkningsomflyttningar, förbandsnedläggningar och beredskapsskäl
            har lett till att reseavstånden ökar. Detta innebär både långa
            och dyra resor, speciellt för de värnpliktiga som tjänstgör på
            Norrlandsförbanden eller på Gotland. Det finns skäl att undersöka
            hur restid och resekostnader kan begränsas. För de förband där
            huvuddelen av de värnpliktiga är fjärrekryterade bör undersökas
            om man kan förlänga tjänstgöringstiden mellan resorna så att man
            exempelvis har tio dagars utbildning och fyra dagars ledighet.
            Det ger billigare resor genom att man delvis kan undvika de dyrare
            resdagarna och de värnpliktiga ges längre sammanhängande ledighet
            med de fördelar detta har. Regeringen bör också uppta förhandlingar
            med trafikbolagen så att värnpliktskortet blir en giltig färdhandling
            på allmänna kommunikationer i hela Sverige. Försvaret har i dag
            åtta TP 84 Herculesplan men otillräckligt antal besättningar.
            Dessa plan bör i större utsträckning än vad som sker i dag användas
            i transporten av de värnpliktiga. En utbildning av flera besättningar
            är därför nödvändig.
          </p>
          <p xml:id="i-B8ZytVkswcbDaDR26t3DJD">
            Mot. 1986/87 Fö306
          </p>
          <pb facs="riksdagen-motions-pdf/data/198687/mot_198687_fö_306/mot_198687_fö_306-003.pdf"/>
          <p xml:id="i-3hh2j1xiV9gdCSy6i4LAjX">
            Personalbrist
          </p>
          <p xml:id="i-UvQkEk9fA2F4zUh558H2JW">
            Nuvarande personalbrist inom försvaret påverkar menligt värnpliktsutbild-
            ningen. Centerpartiet har i en motion under hösten 1986 lagt fram
            omfattande förslag till förbättringar. Försvarsutskottet underströk
            i sitt betänkande att man såg med stort allvar på försvarsmaktens
            personalpro- blem. Trots att riksdagen tidigare har påtalat problemen
            har regeringen inte vidtagit nödvändiga åtgärder. Försvarsutskottet
            underströk därför vikten av att det i det försvarspolitiska beslutet
            ges stor uppmärksamhet åt de personalpolitiska frågorna.
          </p>
          <p xml:id="i-DKmKvaBemrySftcFivE2re">
            Värnpliktsförmåner
          </p>
          <p xml:id="i-Jaw6MAEESuptZj8mhENZcj">
            Under valrörelsen 1982 utlovade socialdemokraterna att värnpliktsförmå-
            nerna skulle höjas. De lovade bl. a. att dagersättningen skulle
            uppgå till 30 kr/dag, i dag är ersättningen 26 kr/dag. I dagens
            penningvärde skulle det socialdemokratiska vallöftet innebära
            39 kr/dag. Vi utgår ifrån att regeringen i samband med det försvarspolitiska
            beslutet lever upp till de åtaganden som man utlovade till Sveriges
            värnpliktiga.
          </p>
          <p xml:id="i-RbjF6AcRjVR7FJNV9rFySW">
            Säkerhets- och försvarspolitisk information
          </p>
          <p xml:id="i-CypFwsk3Bjgm2kP1rTYRg8">
            Upplysning och information om den svenska säkerhetspolitiken
            måste vara en viktig och angelägen uppgift i värnpliktsutbildningen.
            Denna kan skapa förståelse och kunskaper om totalförsvarets roll
            i säkerhetspolitiken. Skolan måste först ge grundkunskaper i dessa
            frågor. Vi anser att detta ämne i dag är eftersatt i skolan. Särskilt
            viktigt är att denna utbildning sker på ett balanserat och sakligt
            sätt. Av största vikt är att denna utbildning bygger på den säkerhetspolitik
            som det i Sverige rått stor politisk enighet omkring. Genom en
            bra baskunskap i skolan ges information till de män och kvinnor
            som inte fullgör värnplikt. Den säkerhetspolitiska informationen
            som i dag äger rum är för bristfällig under grundutbildningen.
            I samband med försvarspolitiska beslutet bör bred information
            lämnas och material utarbetas som syftar till att såväl skapa
            debatt som förståelse för vårt totalförsvar.
          </p>
          <p xml:id="i-Czwj5BWgSjivdgc3mEUkQk">
            Hemställan
          </p>
          <p xml:id="i-9fTf7osr7DxvXSpzA3jG3U">
            Mot bakgrund av vad som ovan anförts hemställs 1. att riksdagen
            som sin mening ger regeringen till känna vad som i motionen anförts
            om inriktningen av allmänna värnplikten, 2. att riksdagen som
            sin mening ger regeringen till känna vad som i motionen anförts
            om lekmannastyrelser på förbanden, 3. att riksdagen hos regeringen
            begär att en genomgång sker av trafiksäkerhetsfrågorna inom försvarsmakten,
            4. att riksdagen hos regeringen begär att en försöksverksamhet
            med tio utbildningsdagar och fyra fridagar prövas vid förband
            med många fjärrekryterade värnpliktiga, 5. att riksdagen som sin
            mening ger regeringen till känna vad som i motionen anförts om
            utbildning av besättningar för Herculesplan,
          </p>
          <p xml:id="i-9DMvesabbCEa96hBMcG6BB">
            Mot. 1986/87 Fö306
          </p>
          <p xml:id="i-BHwq7boRdwg6heros6kqq6">
            13
          </p>
          <pb facs="riksdagen-motions-pdf/data/198687/mot_198687_fö_306/mot_198687_fö_306-004.pdf"/>
          <p xml:id="i-YLYx2A53fU235tUXofpZUL">
            6. att riksdagen begär att regeringen upptar förhandlingar med
            Mot. 1986/87 trafikbolagen så att värnpliktskortet blir en giltig
            färdhandling på Fö306 allmänna kommunikationer i hela landet,
            7. att riksdagen som sin mening ger regeringen till känna vad
            som i motionen anförts om dagersättning för de värnpliktiga, 8.
            att riksdagen som sin mening ger regeringen till känna vad som
            i motionen anförts om säkerhets- och försvarspolitisk information.
          </p>
          <p xml:id="i-8TJPQQhDBjGfr5MRjkango" type="date">
            Stockholm den 22 januari 1987 Gunnar Björk (c)
          </p>
          <p xml:id="i-CFhW6Xw2ob7MF7maof9yS3">
            i Gävle Gunnel Jonäng (c) Britta Hammarbacken (c) Gunhild Bolander
            (c) Elis Andersson (c) Pär Granstedt (c) Görel Thurdin (c) Ingbritt
            Irhammar (c) Marianne Karlsson (c) Lennart Brunander (c) Birgitta
            Hambraeus (c)
          </p>
          <p xml:id="i-HcmxTQ6TDjJr3YxqjZ7zKS">
            Karin Israelsson (c)
          </p>
        </div>
      </div>
    </body>
  </text>
</TEI>
