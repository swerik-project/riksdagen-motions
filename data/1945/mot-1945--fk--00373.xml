<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--fk--00373">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__373/mot_1945__fk__373-001.pdf"/>
      <fw xml:id="i-Esg1LJtdaijuUQPpFoHrTM">
        Motioner i Första kammaren, nr 373. 1
      </fw>
      <div xml:id="i-G1ebNud1WKYyq1KX1S1mFj" type="motHeader">
        <div xml:id="i-i5HwatNm58pST6KyHoH4G" type="motTitle"/>
        <div xml:id="i-5z8veKTi3FR5qXAzaxHEDg" type="motSubmissionInfo"/>
      </div>
      <div xml:id="i-9ugwZvxXRWYJDhdP8UQXwo" type="motBody">
        <div xml:id="i-6ffQBJkwV1te64SHcW5TfW">
          <p xml:id="i-WJubsUK8hXn8B8sMiXusu4">
            Nr 373.
          </p>
          <p xml:id="i-LPXXLgjt6TdV5MwVcAx64f">
            Av herr Anderson, Axel Ivar, m. fl., i anledning av Kungl. Maj:ts
            proposition angående prisutjämningsavgifter.
          </p>
          <p xml:id="i-6p1ESWJda25AwstxCdXUh5">
            Kungl. Maj:ts proposition nr 255 angående prisutjämningsavgifter
            inne- bär en fullmaktslagstiftning av djupt ingripande och principiellt
            mycket vittutseende innebörd. Propositionen föreslår, att denna
            fullmakt gives regeringen icke genom en särskild författning utan
            genom ett bemyndi- gande för Kungl. Maj:t att »när behov därav
            ur prispolitiska synpunkter prövas föreligga, meddela föreskrifter
            om uttagande ...av prisutjämnings- avgift». Något klart och preciserat
            förslag, under vilka förutsättningar och till vilka belopp avgifter
            skola tagas ut i de särskilda fallen, eller huru uppbörden skall
            ske, har icke framlagts. Liksom vid flera föregående till- fällen
            ställes riksdagen återigen inför ett förslag, vars innebörd och
            kon- sekvenser icke klart angivits, utan vilket härutinnan hänvisar
            allenast till en mycket allmänt hållen motivering. Något yttrande
            över förslaget har, såvitt framgår av propositionen, icke inhämtats
            från vederbörande statliga myndigheter eller från enskilda organisationer
            på näringslivets område, vilka bli beroende av det sätt, på vilket
            den begärda fullmakten kommer att utövas. Riksdagen har därigenom
            undandragits den allsidiga belysning av föreliggande problem,
            vilken är nödvändig för ett bedömande av det- samma. Med hänsyn
            till prisutjämningsavgiftens karaktär ha nu nämnda om- ständigheter
            betydelse bland annat ur konstitutionell synpunkt. Avgifterna
            skola enligt förslaget avkrävas enskilda företag och personer
            i deras ex- portrörelse. Om intäkterna härav sedan — såsom i propositionen
            antydes — skola avsättas till en eller flera fonder i ändamål
            att disponeras för pris- reduktioner vid återuppbyggnadsleveranser,
            för avskrivning på återupp- byggnadskrediter, för reduktion av
            vissa importpriser, för åtgärder i syfte att bibehålla eller förkovra
            produktionsförutsättningarna inom den gren av exportnäringarna,
            från vilka de emanera, eller för andra »gemensamma ändamål, berövas
            avgifterna därigenom icke karaktären av skatt på den enskilda
            rörelsen eller exportören. Det är nämligen alls inte säkert, att
            prisutjämningsavgiften kommer just den till godo, vilken erlagt
            densamma. Att uttaga avgiften är således en åtgärd, vilken faller
            inom området för riksdagens beskattningsmakt, och riksdagen hade
            därför bort beredas möj- lighet att taga ställning till ett —
            helst i författningsform — fixerat förslag, vilket, tydligare
            än som nu skett, preciserade reglerna om den prestations- skyldighet
            varom fråga är.
          </p>
          <p xml:id="i-98whXW1VpRZWVzjJXiusqD">
            Bihang till riksdagens protokoll 1945. 3 saml. Nr 373—375. 1
          </p>
          <pb facs="riksdagen-motions-pdf/data/1945/mot_1945__fk__373/mot_1945__fk__373-002.pdf"/>
          <fw xml:id="i-CWucxQBiFA3Ap7p6iMuJqP">
            2 Motioner i Första kammaren, nr 373.
          </fw>
          <p xml:id="i-DbkHZMMAMTPyPixBrUotsV">
            Den av regeringen begärda fullmakten är tidsbegränsad till den
            30 juni 1946, och den betecknas av föredragande statsrådet såsom
            »en ren Över- gångsanordning». Det finns anledning att starkt
            understryka denna ka- raktäristik och från riksdagens sida med
            skärpa betona, att en sådan full- makt måste vara icke blott tidsbegränsad
            utan också handhas med den största försiktighet och tillämpas
            endast i sådant fall, då tvingande behov av ett statsingripande
            föreligger. Vi skola här icke ingå på frågan, huru- vida hittills
            ett sådant behov har konstaterats, som nödvändiggör den i propositionen
            föreslagna anordningen. Enighet torde råda om de pris- politiska
            synpunkter, som bilda utgångspunkten för folkhushållningsmi- nisterns
            motivering till det föreliggande fullmaktsförslaget. Från intet
            håll kan invändning göras mot att man söker avvärja de faror för
            den inhemska prisstabiliseringen, som tillfälligt uppdrivna priser
            på exportmarknaden kunna utgöra. Den stegring av produktionskostnaderna,
            som en sådan utveckling skulle medföra, måste icke minst för exportföretagen
            medföra allvarliga risker. Å andra sidan bör starkt understrykas
            den synpunkt, som också framhålles i propositionen, nämligen att
            »en tillämpning av svenska hemmamarknadspriser vid export, oaktat
            dessa understege på exportmarknaderna eljest accepterade priser,
            skulle bl. a. innebära, att Sverige av inre prispolitiska skäl
            försämrade sina bytesrelationer med ut- landet på ett sätt, som
            skulle medföra förluster för det svenska folkhus- hållet&gt;.
            Innebörden av detta uttalande måste vara, att det svenska folk-
            hushållet icke har råd att avstå från de möjligheter till ett
            gynnsammare förhållande mellan exportpriser och importpriser,
            som den internationelia prisutvecklingen möjligen kan komma att
            erbjuda vårt land. Vi erinra om vad denna gynnsamma prisrelation
            betytt för det svenska folkhushållet, särskilt under 1920-talet
            men även under 30-talet. Det är således icke enbart vederbörande
            exportföretags intresse att uppnå bästa möjliga pris på exportmarknaden.
            Hela folkhushållet har gagn härav, och det skulle ur ekonomisk
            synpunkt vara i högsta grad oklokt, om sådana åtgärder vidtoges
            från de svenska statsmakternas sida, som skulle komma att för-
            svåra eller omöjliggöra för våra exportföretag att vid sina förhandlingar
            om exportaffärer uttaga bästa möjliga pris på världsmarknaden.
            Härtill komma de handelspolitiska synpunkterna, som i detta fall
            måste tillmätas den största betydelse. Sverige måste i den ömtåliga
            situation, som vi ha att möta, när de internationella handelsförbindelserna
            skola återupptagas, noga undvika statliga ingripanden, vilka kunna
            medföra repressalieåtgärder av ett eller annat slag och därigenom
            tillfälligt eller varaktigt tillfoga de svenska exportindustrierna
            skador och förluster. Ris- ken härför skulle givetvis ökas, om
            statsmakternas åtgöranden dikterades av önskan att för vissa ändamål
            använda de prisvinster, som exportindustri- erna kunna uppnå.
            I det fall, som närmast torde ha föranlett propositionen,
          </p>
          <pb facs="riksdagen-motions-pdf/data/1945/mot_1945__fk__373/mot_1945__fk__373-003.pdf"/>
          <fw xml:id="i-2gKvu6TXXEo7xoTsNLz7ij">
            Motioner i Första kammaren, nr 373. 3
          </fw>
          <p xml:id="i-7mQqjs9rgA1uAx4RABggsZ">
            nämligen den svenska trävaruindustriens exportprisavtal, föreligga
            visser- ligen inga sådana avsikter, och de i detta sammanhang
            föreslagna anord- ningarna för prisutjämningsavgifternas uttagande
            och användning synas icke behöva väcka betänkligheter ur handelspolitisk
            synpunkt. Men hela systemet är ägnat att framkalla missförstånd
            och vålla vår utrikeshandel olägenheter. Härtill kan läggas, att
            de svenska exportörernas ställning gentemot utländska konkurrenter
            kan komma att allvarligt försvåras, om systemet med prisutjämningsavgifter
            mera allmänt skulle komma till an- vändning. Enligt propositionen
            tänker man sig emellertid, att dylika risker skola kunna undvikas
            genom den utformning, som systemet med prisutjämnings- avgifter
            enligt förslaget skulle erhålla. Allting beror härvidlag på tillämp-
            ningen och detta önska vi särskilt understryka — på i vilken utsträck-
            ning systemet kan komma att sättas i kraft. Härom ger propositionen
            blott vaga antydningar, vilket är ägnat att öka den osäkerhet,
            som förslaget måste framkalla. Det måste vara synnerligen vanskligt
            att avgöra, om exportpriserna kunna komma att utöva ett stegrande
            inflytande på den inhemska prisnivån. Risken för förhastade och
            onödiga ingripanden med stöd av den begärda fullmakten får icke
            förbises. Utan att underskatta faran av att den svenska prisnivån
            drives upp ge- nom inflytande från exportprisutvecklingen, vilja
            vi starkt understryka, att risken för en sådan utveckling icke
            kan motivera sådana ingripanden, som på längre sikt kunna få ännu
            mera skadliga verkningar för det sven- ska folkhushållet. Riksdagen
            torde därför böra göra det uttalandet, att systemet med prisutjämningsavgifter
            vid export endast i yttersta undan- tagsfall bör komma till användning.
            Enligt vår mening skulle det prispolitiska syftemål, som propositionen
            vill vinna, säkrare kunna uppnås, om de medel, som inflyta via
            prisutjäm- ningsavgifterna, insättas på ett särskilt spärrat konto
            i riksbanken för vederbörande exportörers eller exportindustriérs
            räkning. Då skulle aldrig den anmärkningen kunna riktas mot systemet,
            att de svenska exportprisen inkludera avgifter till staten eller
            för av staten bestämt ändamål. De fon- derade medlen skulle —
            efter prövning av något statsorgan — användas för att i framtiden
            täcka uppkommande förluster, i första rummet för- luster på exportkrediter,
            eller för forskningsuppgifter, sociala välfärdsan- ordningar,
            konjunkturutjämnande åtgärder, byggandet av arbetarbostäder 0.
            s. v. Genom en sådan sterilisering av prisutjämningsavgifterna
            skulle en större anti-inflatorisk verkan uppnås, avgifterna skulle
            kunna få kon- junkturutjämnande verkningar, och de handelspolitiska
            risker, som äro förbundna med det i propositionen föreslagna systemet,
            skulle undvikas. Även andra former, ägnade att undanröja de betänkligheter,
            som det föreliggande förslaget måste framkalla, äro tänkbara.
          </p>
          <pb facs="riksdagen-motions-pdf/data/1945/mot_1945__fk__373/mot_1945__fk__373-004.pdf"/>
          <fw xml:id="i-V8WUUgqSbjojhRwrqxicvk">
            Motioner i Första kammaren, nr 373.
          </fw>
          <p xml:id="i-GJKRJa3XnZiHs9E7nMCavM">
            Vi hemställa,
          </p>
          <p xml:id="i-KubcRJxfUyNMpGHsiSJt7">
            att bevillningsutskottet vid behandlingen av Kungl. Maj:ts proposition
            nr 255 ville beakta de ovan anförda synpunk- terna och i sitt
            utlåtande till riksdagen uttala sig för så- dana begränsningar
            och modifikationer i fråga om den av Kungl. Maj:t begärda fullmakten,
            som här ifrågasatts.
          </p>
          <p xml:id="i-KP8docavdh18GCHqDLkdsq">
            Stockholm den 18 april 1945.
          </p>
          <p xml:id="i-ExYRiRKcvYZVBcGXF96QGe">
            Ivar Anderson. Harald Nordenson. Ernst Wehtje.
          </p>
        </div>
      </div>
    </body>
  </text>
</TEI>
