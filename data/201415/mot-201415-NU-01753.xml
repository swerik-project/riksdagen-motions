<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-NU-01753">
  <teiHeader>
    <fileDesc>
      <titleStmt>
        <title>Regional tillväxt för fler jobb</title>
        <author corresp="i-Ty8QCuVFBPKpfBLfr6zVqn">av Berit Högman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1753 av Berit Högman m.fl. (S)</title>
          <idno type="rdwebb">H2021753</idno>
          <rs type="number">1753</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H2021753/text</ref>
          <ref type="dokument_url_html">http://data.riksdagen.se/dokument/H2021753</ref>
          <ref type="dokumentstatus_url_xml">http://data.riksdagen.se/dokumentstatus/H2021753</ref>
          <ref type="docx">http://data.riksdagen.se/fil/F08829AC-A340-46DF-A568-1C2EB1CDC403</ref>
          <ref type="pdf">http://data.riksdagen.se/fil/AF746F2C-E299-419D-8161-B8316711F279</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-36nyxqA7w17acL7s97ha3p</idno>
            <name>Mikael Dahlqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MwF2tmGP5BdHnc6APiPEVE" type="signed"/>
        <correspContext corresp="i-MwF2tmGP5BdHnc6APiPEVE">
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-36nyxqA7w17acL7s97ha3p"/>
        </correspContext>
        <correspAction xml:id="i-PdcNNj4qFN88GKftQ5PXQJ" type="submitted">
          <date when="2014-11-10"/>
          <time when="10:47:17"/>
        </correspAction>
        <correspAction xml:id="i-QFcpaWvNA1WXycGVpDw61b" type="reviewed">
          <date when="2014-11-10"/>
          <time when="11:35:57"/>
        </correspAction>
        <correspAction xml:id="i-CHA8pycjdjUkjAvZo2qZyA" type="referred">
          <date when="2014-11-12"/>
        </correspAction>
        <correspAction xml:id="i-885iK4kjaT5x9NC8mBMvGj" type="assigned">
          <date when="2018-06-05"/>
          <time when="10:30:31"/>
        </correspAction>
        <correspContext corresp="i-885iK4kjaT5x9NC8mBMvGj">
          <ref type="assignedTo">Näringsutskottet</ref>
        </correspContext>
        <correspAction xml:id="i-AxAB1jS3ob9vXm9jn454Vs" type="behandlas_i"/>
        <correspContext corresp="i-AxAB1jS3ob9vXm9jn454Vs">
          <ref type="uppgift">2014/15:TU6</ref>
          <ref type="ref_dok_id">H201TU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU6</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5emYvnXT41E6ShJB96vuFD" type="behandlas_i"/>
        <correspContext corresp="i-5emYvnXT41E6ShJB96vuFD">
          <ref type="uppgift">2014/15:UbU10</ref>
          <ref type="ref_dok_id">H201UbU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UbU10</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-P3wwRmyBPn2HHdpWArY2Fq" type="behandlas_i"/>
        <correspContext corresp="i-P3wwRmyBPn2HHdpWArY2Fq">
          <ref type="uppgift">2014/15:NU10</ref>
          <ref type="ref_dok_id">H201NU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU10</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QJMmKUTKDSk6yUj4eeVqw9" type="behandlas_i"/>
        <correspContext corresp="i-QJMmKUTKDSk6yUj4eeVqw9">
          <ref type="uppgift">2014/15:NU7</ref>
          <ref type="ref_dok_id">H201NU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU7</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XJgBywEpvHoCF6Q8qUcbYp" type="motHeader">
        <div xml:id="i-Bzp2mW4jsMPP6S1KNUc6eC" type="motTitle">
          Motion till riksdagen 2014/15:1753 av Berit Högman m.fl. (S)
          Regional tillväxt för fler jobb
        </div>
      </div>
      <div xml:id="i-8sdgNHapuFWLdas2MuncMt" type="motBody">
        <div xml:id="i-fyYxoCG192e6xoZGR2seF" type="motProposal" subtype="förslag">
          <head xml:id="i-JXMNdcVmRhE84vfrMJE8v7">
            Förslag till riksdagsbeslut
          </head>
          <list xml:id="i-8HqNAY2Y3mh3iicEaRENXN" style="ol">
            <item xml:id="i-4pPSsSFthdtufW1dsY1nrY">
              Riksdagen tillkännager för regeringen som sin mening vad som
              anförs i motionen om behovet av en aktiv regionalpolitik för tillväxt
              i hela landet.
            </item>
            <item xml:id="i-9XgHb939GRkXUrKdRCrJTz">
              Riksdagen tillkännager för regeringen som sin mening vad som
              anförs i motionen om behovet av bredband i hela landet.
            </item>
            <item xml:id="i-3KPU2Vd1LKpwXCJ42wtb7h">
              Riksdagen tillkännager för regeringen som sin mening vad som
              anförs i motionen om den sociala ekonomin och kooperativt företagande.
            </item>
            <item xml:id="i-TfDgibqLJ3bbFmpwkt4cZq">
              Riksdagen tillkännager för regeringen som sin mening vad som
              anförs i motionen om kreativitet som förutsättning för utveckling.
            </item>
            <item xml:id="i-G7jDsxcrfCAL2dBkCf5p6Y">
              Riksdagen tillkännager för regeringen som sin mening vad som
              anförs i motionen om jämställdhet för tillväxt.
            </item>
          </list>
        </div>
        <div xml:id="i-L1cBMZk1aWcambrhfCfsty" type="motContent">
          <head xml:id="i-WQAAp7W7mS1YhyM5JPce1t" type="h1">
            Motivering
          </head>
          <p xml:id="i-UENJmYtPYWr1YHW66TXFLZ">
            För att hela Sverige ska kunna leva behövs en aktiv regionalpolitik.
            En politik som ger människor förutsättningar att kunna bo och
            leva i hela landet. Det kräver att flera områden inom politiken
            måste samspela.
          </p>
          <p xml:id="i-RNWw3saYbVzkhkpyTLEbJB">
            Sverige är ett fantastiskt land med storslagen natur, enorma
            kontraster och stor kreativitet. Idag bor drygt var tredje person
            på landsbygden. En växande landsbygd med goda förutsättningar
            till jobb och välfärd är en grundförutsättning för tillväxt i
            hela landet. Det finns kraft och potential som måste tas tillvara.
            Över 200 000 personer arbetar inom de gröna näringarna, fiske,
            jord- och skogsbruk och karaktäristiskt för branschen är att många
            jobb är på landsbygden och finns i småföretag.
          </p>
          <p xml:id="i-MxsGTWAGwKYgWQpW8WEctf">
            Rätten till arbete är en grundläggande faktor för att kunna skapa
            tillväxt oavsett om det gäller stad eller landsbygd. Växande företag
            skapar efterfrågan på arbetsmarknaden, och en aktiv arbetsmarknads-
            och utbildningspolitik rustar människorna så att de kan ta de
            nya jobben som växer fram. Enligt en ny rapport från Tillväxtverket
            är vart fjärde företag villigt att växa men har problem med rekryteringen
            av kompetent personal. Matchning är idag ett stort problem på
            den svenska arbetsmarknaden och därför behövs ett ökat samarbete
            mellan näringsliv, fackliga organisationer och utbildningsväsendet.
            Det krävs också att Arbetsförmedlingens insatser, liksom utbildningssystemen,
            på ett effektivare sätt än idag kan leverera den arbetskraft företag
            och samhälle efterfrågar. Utbildning måste således vara en prioriterad
            fråga för lång tid framöver.
          </p>
          <p xml:id="i-DgFW8Svu5EkHruvh7VLbDj">
            Något som också behöver ses över är hur regionerna på ett bättre
            sätt ska få möjlighet att växa och utvecklas efter sina skilda
            förutsättningar. Det kan handla om åtgärder som förbättrat stöd
            till näringslivsutveckling, fungerande regional arbetskraftsförsörjning
            samt tillgång till offentlig och kommersiell service. Men även
            riskkapital och investeringar i kommunikationer och infrastruktur
            är viktiga delar i en kraftfull regional tillväxtpolitik. På så
            sätt skulle fler företag kunna exportera och finnas representerade
            på än större marknader, vilket i sin tur skapar möjlighet för
            företag att växa och anställa fler.
          </p>
          <head xml:id="i-FQcqp8fpNYA36NpTFXgT8w" type="h1">
            Stimulera kreativiteten och ett entreprenöriellt tänkande
          </head>
          <p xml:id="i-NTfGoYDCtyoc3XKb1tsE6L">
            Ett län som Värmland har under lång tid präglats av stora företag
            som arbetsgivare. När vi nu ser och vet att de nya jobben främst
            utvecklas i mindre och medelstora företag är det viktigt att stimulera
            företagarandan och viljan till nya kunskaper och färdigheter för
            att klara framtiden. Ett exempel på detta är den forskarskola
            som Karlstads universitet (KAU) bedrivit redan i förskolan.
          </p>
          <p xml:id="i-9fjH8kxwmN66uJHqTebYDF">
            Ung Företagsamhet i Värmland är stark och bland de bästa i landet.
            Det är bra att regeringen nu ger Ung Företagsamhet ökat stöd.
            Framöver behöver verksamheten ses över och ges möjlighet att bedriva
            arbetet på alla utbildningslinjer på gymnasieskolan, något som
            är svårt i dagsläget på grund av läroplanerna.
          </p>
          <p xml:id="i-7HHtaedsm2SbkbEAQimCiv">
            Regeringen föreslår också att ett estetiskt ämne skall vara obligatoriskt
            på gymnasieskolan, vilket vi varmt välkomnar. Forskning visar
            att estetiska ämnen har betydelse för utvecklingen av kreativitet.
            Vi välkomnar därför den satsning på kulturen som görs i årets
            budget, samtidigt som vi ser behovet av mer av tvärvetenskap humaniora/teknik
            för att möta och forma framtiden.
          </p>
          <p xml:id="i-NR8mWTTRqzMcVZEDDhGJCZ">
            Ytterligare viktiga faktorer för att människor i hela landet
            ska kunna leva, är att ta vara på människors engagemang. Det innebär
            ett aktivt stöd till offentliga lokaler och mötesrum såsom hembygdsgårdar
            och Folkets hus. Det bör också inkludera att det i regioner finns
            ett system för att uppmuntra och stödja fria kulturgrupper samt
            lokala arrangemang och traditioner. En levande landsbygd skulle
            inte bara ge effekter av ett mer inkluderande samhälle som garanterar
            medborgerliga rättigheter. Det skulle också innebära kreativitet
            och verksamheter, vilket i sin tur skulle leda till fler företag
            och en ökad besöksnäring. Ett tydligt exempel i Värmland är Västanå
            teater i Sunne där satsningar resulterat i att 60–70 procent av
            besökarna kommer ifrån andra län.
          </p>
          <head xml:id="i-TdwBL8wS4ktZPkXB75bgZ5" type="h1">
            Jämställdhet – en förutsättning för tillväxt
          </head>
          <p xml:id="i-YK9vSnqxkfFFVJPktadfXt">
            Även om Sverige kommit långt i jämställdhetsarbetet finns det
            fortfarande stora problem i samhället som måste lösas. I Värmland
            är det få kvinnor i både bolagsstyrelser och företagsledningar
            samtidigt som andelen förvärvsarbetande kvinnor ligger under riksgenomsnittet.
            Det behövs en satsning på jämställdhet och kvinnors företagande.
            Kvinnors kompetens och resurser tas inte tillvara och om kvinnors
            företagande skulle öka till männens nivå, skulle det innebära
            75 000 nya företag med 278 000 nya jobb.
          </p>
          <p xml:id="i-DhsDGswLUn1aYZzWpPuS61">
            Ett exempel för att främja arbetet är resurscentra för kvinnor
            som bidrar till jämställdhet i det regionala tillväxtarbetet genom
            att synliggöra kvinnors villkor och öka kvinnors inflytande. I
            Värmland finns ett regionalt resurscentrum för kvinnor, där man
            har två genuspedagoger anställda. Satsningen har gett resultat
            och behöver långsiktiga villkor. Vi välkomnar också en tredje
            pappamånad i föräldraförsäkringen som är ett viktigt steg mot
            ett jämställt arbetsliv och familjeliv.
          </p>
          <head xml:id="i-LW9uroQkpKLA9CdnJS65FB" type="h1">
            Samverkan – en framgångsfaktor för näringslivet
          </head>
          <p xml:id="i-DpPGRggVoFvs2DmMGiUqA">
            I Värmland finns flera så kallade klusterorganisationer, det
            vill säga samverkan mellan politik, Karlstads universitet, näringsliv
            och samhälle. Genom att föra samman olika aktörer byggs broar
            och nya tankar och idéer uppstår. Det kan leda till nya innovationer,
            som i sin tur leder vidare till nya affärsmöjligheter och arbetstillfällen.
            Undersökningar visar också på att omsättningen och vinsterna bland
            företagen i klustren höjs. Detta går att studera närmare genom
            SLIM-projektet (Systemledning för innovativa miljöer i norra Mellansverige).
          </p>
          <p xml:id="i-BtPFZ3ASUEyqCQUa6CYrjN">
            Organisationen Compare är ett av flera bra exempel i Värmland
            på hur samverkan genom kluster bygger de enskilda företagen starka.
            Compare har satsat på att utveckla samverkan med Norge och it-företagen
            runt Oslo. Detta leder till fler arbetstillfällen och att de värmländska
            företagen växer och utvecklas. Utifrån den här bakgrunden bör
            en nationell innovationsstrategi tas fram, där klustertänkandet
            ingår samt de lärdomar detta har resulterat i. Här är Karlstads
            universitet en ovärderlig resurs och det är angeläget att forskningsmedel
            i högre grad fördelas så att de mindre universitetet kan utvecklas
            och vara en drivande kraft i regionen.
          </p>
          <head xml:id="i-EMyJgpEVSyzE8WymPiMzy5" type="h1">
            Statlig närvaro i hela landet
          </head>
          <p xml:id="i-XSoSa4SkUFtAHYoKa7KEYr">
            Det är statens uppgift att se till att det finns tillgång till
            en grundläggande service runt om i Sverige. Viktiga funktioner
            som post, dagstidning, telefoni, el och it och annan basal infrastruktur
            är avgörande för att kunna leva ett modernt liv.
          </p>
          <p xml:id="i-RWYZXwFTdCtzEeeKm2yeLG">
            Att ha tillgång till internet är idag en förutsättning för att
            kunna sköta sina vardagssysslor. Därför måste tillgången till
            bredband stärkas oavsett var i landet man bor. Viktigt är att
            infrastrukturinvesteringar ska styras efter behov, inte av enskilda
            kommuners ekonomi. Därför bör staten överväga möjligheterna att
            säkerställa stöd till de delar av landet där marknadskrafterna
            inte når fram. I till exempel Torsby kommun räknar man med att
            det kan komma att kosta upp till 200 miljoner kronor att bygga
            ut nätet. Detta är inte hållbart för en kommun på 10 000 invånare.
          </p>
          <p xml:id="i-9ADon9X6eyiV7LaPTzzJgo">
            I Värmland finns exempel på hur lokala servicepunkter fungerar
            som samlingsplatser där man kan uträtta vardagliga ärenden. I
            ett av fallen har en ICA-handlare på frivillig och ideell basis
            tagit ansvar för sin hembygd och hjälper äldre människor med att
            bland annat utföra banktjänster och ha kontakt med myndigheter.
            Sådana privata initiativ är visserligen glädjande, men visar samtidigt
            på att det finns ett stort behov som politiken hittills inte tagit
            ansvar för. En nära kontakt med myndigheter är viktigt både för
            företag och för enskilda medborgare. Alla har inte tillgång till
            bredband och kan inte göra sina ärenden via internet. Därför behövs
            också en möjlighet till fysisk kontakt med personal. En möjlighet
            skulle därför vara inrättande av statliga servicekontor.
          </p>
          <p xml:id="i-8dkeiwH4dM7TktqhBqfyXT">
            När statliga verk och myndigheter ges ”fri etableringsrätt” leder
            det oftast till att hela län utarmas på statliga jobb. Regeringen
            bör, enligt vår uppfattning ta ett ökat ansvar för att statliga
            jobb finns i hela landet. Det blir billigare och bättre.
          </p>
          <p xml:id="i-X6V39e2dEuReZGDsYWe6Xa">
            Lika viktigt för både befolkning och företag är närheten till
            lokala banker. Sparbanksrörelsen har sedan länge varit en utvecklingsmotor
            i mindre kommuner och gynnat tillkomsten av fler företag och jobb
            i regionerna utanför de stora tätortsbildningarna. Därför är det
            viktigt att det förs en politik så att sparbanksrörelsen kan stärkas
            och det finns flera områden som behöver åtgärdas. En översyn av
            lagen om ekonomiska föreningar är välkommen från vår sida.
          </p>
          <head xml:id="i-79G2dcPrueSYAAEpsRJgoB" type="h1">
            Skogen – en stor resurs
          </head>
          <p xml:id="i-DCwX3SFHqhPSPmdu948tGc">
            Den nationella skogspolitiken ska utformas i bred samverkan med
            berörda parter. Skogen är viktig för den svenska ekonomin och
            en källa till jobb på landsbygden. Den ska skötas så att den långsiktigt
            ger god avkastning samtidigt som den biologiska mångfalden behålls
            och hänsyn tas till andra allmänna intressen.
          </p>
          <p xml:id="i-QLZuW33WqY6ifGCC1EVRfT">
            Skogens betydelse för framtidens jobb och till lösningen på klimatutmaningen
            kan inte underskattas. Skogsbruket och skogsindustrin står inför
            en stor möjlighet när efterfrågan på råvara från skogen ökar och
            det skapar jobb i svensk skogsindustri. Vi vill se en utveckling
            där biomassa från skogen producerar bränslen som kan ersätta fossila.
            I Hagfors finns långt framskridna planer som vi vill se förverkligade.
          </p>
          <head xml:id="i-65qLGD19icSrRzr1Un2CUb" type="h1">
            Jord- och djurbruk – för levande landsbygd
          </head>
          <p xml:id="i-MkBkzz8Dp4nRQ8b5AfYxZe">
            Vi behöver en långsiktig livsmedelsstrategi i Sverige för vilken
            matproduktion som ska ske i Sverige och hur den ska anpassas till
            klimatförändringarna. Vi menar att det finns en stor potential
            och efterfrågan av mat producerad i Sverige eftersom svenska konsumenter
            efterfrågar mat med hög kvalitet. Och svensk mat håller hög kvalitet.
            Därför är det viktigt att tydliggöra vad som är svenskt.
          </p>
          <p xml:id="i-Qr1yk3FMDYBibQPVkJqVr5">
            För att säkra jobben i Sverige måste vi ge konsumenterna mer
            information om var maten kommer ifrån. Vi måste satsa på mer ekologisk
            odling i Sverige för att möta den ökande efterfrågan som finns.
          </p>
          <p xml:id="i-4mVtPHHbpkLgspHgHcXmnf">
            Jordbruksnäringen är också en förutsättning för att hålla landskapen
            öppna. Mular och klövar ser till att vi har en öppen och levande
            landsbygd. Den svenska hästnäringen är viktig för jobb och tillväxt
            på landsbygden. Intresset för hästar är stort och hästnäringen
            ger möjlighet till inkomster för många lantbruksföretag. Vi vill
            se över möjligheterna att hästnäringen ska få fortsatt stöd via
            landsbygdsprogram och gårdsstöd.
          </p>
          <head xml:id="i-HWauWTbgBn81aKkic9Sa65" type="h1">
            Offentlig upphandling
          </head>
          <p xml:id="i-Ho9dPQ4eNJgmxfm8dcSjkz">
            I Sverige upphandlas det för åtskilliga miljarder kronor årligen.
            Det är stora summor, och de skulle kunna användas på ett bättre
            sätt än vad de görs idag. Tyvärr råder det fortfarande en osäkerhet
            inom ramen för LOU. Exempelvis är diskussionen om våra livsmedel
            i skolor och inom andra offentliga verksamheter ständigt pågående.
            Kommuner och landsting bör kunna ställa rättmätigt höga krav på
            produktionen av de livsmedel som upphandlas offentligt. De kan
            dessutom vara pådrivande i utvecklingen av ny teknik och nya företag.
            En utveckling av praxis och en rimlig implementering av upphandlingsförfarandet
            är viktigt.
          </p>
          <p xml:id="i-294uzofPmGAfnmsZCdeQ9H">
            EU:s sammanhållningspolitik behöver kopplas ihop med den statliga
            regionala utvecklingspolitiken, då det finns en tydlig koppling
            mellan sammanhållningspolitiken och den nationella tillväxtambitionen.
            EU:s strukturfonder har en viktig betydelse i arbetet för en regional
            utveckling. Projekt som bedrivs inom ramen för dessa program syftar
            till att påverka förutsättningarna för regional tillväxt. Att
            förenkla administrationen och regelverken bör därför vara nödvändiga
            steg för att projekten ska bli verklighet.
          </p>
          <p xml:id="i-XVszGjNaHnS965zezp5fJr">
            Social ekonomi och kooperativt företagande är en verklig tillgång.
            I Sverige har vi till skillnad mot många andra länder ingen stark
            tradition av medarbetarägda kooperativa företag. Vi ser dock inte
            minst inom kultursektorn och på landsbygden att kooperativt företagande
            är på frammarsch. Det är därför av stor vikt att regeringen stödjer
            de organisationer som arbetar med social ekonomi och utveckling
            av den kooperativa företagsformen. I andra länder, till exempel
            Kanada, finns goda exempel på att just ett gemensamt ägande har
            varit räddningen för ett nedläggningshotat företag. Sociala företag
            kan vara den första ingången på arbetsmarknaden för den som varit
            borta från arbete under lång tid. Varje människas vilja till arbete
            ska tas tillvara.
          </p>
        </div>
        <div xml:id="i-FwCUcD9qoLLQtuEohiWrKW" type="motSignatures">
          <list xml:id="i-LmwXmrr4rEM6gUHbYVbBzw">
            <item xml:id="i-QcyAoM7ZeJY8D9TSjT24nZ" who="i-Ty8QCuVFBPKpfBLfr6zVqn">
              Berit Högman (S)
            </item>
            <item xml:id="i-DpqJv5hcPVvTMwWprE7DLT" who="i-6Y7QyEzZ7gFrVaMjjyMzXk">
              Gunilla Svantorp (S)
            </item>
            <item xml:id="i-RBXBSMEevUoqZ1fzMcAdRk" who="i-LVvDpgdhY8nFzdo6xSDKsF">
              Jonas Gunnarsson (S)
            </item>
            <item xml:id="i-82saoDsEDnmQ3jWNzmEJXK" who="i-76ETKL7PQscJy3dmshR8mr">
              Lars Mejern Larsson (S)
            </item>
            <item xml:id="i-AzUnu5vh5pfhefpA5M6EMt" who="i-36nyxqA7w17acL7s97ha3p">
              Mikael Dahlqvist (S)
            </item>
          </list>
        </div>
      </div>
    </body>
  </text>
</TEI>
