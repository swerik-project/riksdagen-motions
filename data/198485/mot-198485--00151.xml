<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00151">
  <teiHeader>
    <fileDesc>
      <titleStmt>
        <title>Preskriptionshinder vid skattebrott, m. m. (prop. 1984/85:47)</title>
        <author>Kjell Johansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Preskriptionshinder vid skattebrott, m. m. (prop. 1984/85:47)</title>
          <idno type="rdwebb">G802151</idno>
          <rs type="number">151</rs>
          <ref type="dokument_url_text">http://data.riksdagen.se/dokument/G802151/text</ref>
          <ref type="dokument_url_html">http://data.riksdagen.se/dokument/G802151</ref>
          <ref type="dokumentstatus_url_xml">http://data.riksdagen.se/dokumentstatus/G802151</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WpdDDVBL8xRiFwxBEnVikM</idno>
            <name>KJELL JOHANSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>KARIN AHRLAND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9WneyRnE5aF5umDmCkZAsP" type="signed"/>
        <correspContext corresp="i-9WneyRnE5aF5umDmCkZAsP">
          <note type="signatory" corresp="i-WpdDDVBL8xRiFwxBEnVikM"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-SSqaDPQScQwPiGYciJiS8W"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__151/mot_198485__151-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1984/85:151
          </p>
          <p>
            Kjell Johansson m. fl. Preskriptionshinder vid skattebrott, m.m.
            (prop. 1984/85:47)
          </p>
          <p>
            Propositionen innehåller förslag till tre förändringar av bestämmelserna
            om preskription av skattebrott. Preskriptionstiden för vissa brott
            mot skatte- och avgiftsförfattningarna förlängs till fem år. Preskriptionstiden
            skall kunna brytas genom att misstanke om brott delges den misstänkte.
            En möjlighet föreslås att i särskild ordning förlänga preskriptionstiden
            för vissa brott även utan att den misstänkte underrättas. Vi accepterar
            propositionens förslag att förlänga preskriptionstiden för vissa
            brott mot skatte- och avgiftsförfattningarna, men vi yrkar avslag
            på propositionens förslag i övriga delar. I regeringens förslag
            till hur den ekonomiska brottsligheten skall beivras finns en
            uppenbar tendens att införa en särskild rättsordning för denna
            typ av brott. De senaste exemplen på detta är förslagen i föreliggande
            proposition att införa helt nya förutsättningar för att kunna
            bryta preskriptionstiderna för brott. Dessa nya regler skall bara
            gälla vissa typer av skattebrott, medan alla andra brott fortfarande
            omfattas av de sedvanliga preskriptionsreglerna. Vi är inte beredda
            att acceptera särbestämmelser för hur vissa grundläg- gande rättsinstitut
            skall regleras och ger dessa tillämpning på skattebrott. Det är
            ett rättssäkerhetskrav att de principer som gäller för preskription
            av skattebrott är identiska med motsvarande regler för andra brott.
            Efter att ha tagit del av regeringens nyligen avlämnade proposition
            (1984/85:32) om riktlinjer för det framtida arbetet mot ekonomisk
            brottslig- het och de försäkringar som regeringen där gav att
            samma rättssäkerhetskrav skall ställas beträffande ekonomisk brottslighet
            som annan brottslighet, är det förvånande att regeringen nu lämnar
            förslag som innebär det omvända förhållandet. Det finns ett tydligt
            mönster i regeringens ansträngningar att beivra brottslighet och
            särskilt ekonomisk brottslighet. Tidigare under innevarande riksmöte
            har regeringen presenterat förslag som bl. a. innebär att åklagarna
            skall ges möjlighet att ge åtalsunderlåtelse för fler typer av
            brott än i dag, och förslag att minska möjligheterna att överklaga
            vissa typer av mål. Båda förslagen syftar till att avlasta arbete
            från rättsinstanserna men innebär också enligt vår uppfattning
            åsidosättande av rättssäkerheten. Ett alternativ till att ändra
            på grundläggande principer i vår rättsordning, vilket vi anser
            att föreliggande förslag innebär, är att öka resurserna hos de
            myndigheter vilka har att utreda misstankar om skattebrott.
          </p>
          <pb facs="riksdagen-motions-pdf/data/198485/mot_198485__151/mot_198485__151-002.pdf"/>
          <p>
            Mot. 1984/85:151 9
          </p>
          <p>
            Preskriptionshindrande åtgärder
          </p>
          <p>
            Regeringen föreslår att preskriptionstiden skall kunna brytas
            redan genom att den misstänkte delges underrättelse om han är
            misstänkt för ett brott. Principen att preskriptionstiden bryts
            först vid delgivning av åtal frångås därmed oss veterligen för
            första gången i svensk rättsordning. Detta motiveras, liksom propositionens
            förslag i övrigt, av att utredningen av skattebrott ofta tar så
            lång tid att sedvanliga preskriptionsregler inte kan tillämpas.
            ; I propositionen redovisas ett antal remissinstanser som är kritiska
            till förslaget. Dessa remissinstanser, bl. a. några åklagare,
            två kammarrätter, Svea hovrätt, domstolsverket och JK, betonar
            alla vikten av att man i rättsordningen har enhetliga preskriptionsregler
            och att dessa regler är grundläggande för vår rättsordning. De
            synpunkter som därigenom fram- kommit motiverar enligt vår mening
            att riksdagen avslår förslaget.
          </p>
          <p>
            Förlängning av preskriptionstiden
          </p>
          <p>
            Enligt detta förslag skall tingsrätterna efter ansökan av åklagare
            kunna förlänga preskriptionstiden för vissa typer av brott och
            under vissa förutsätt- ningar. Den misstänkte underrättas inte
            om förlängningen. Förslaget är huvudsakligen motiverat av att
            regeringen anser sig behöva ha ett medel att förlänga preskriptionstiderna
            för personer vilka avsiktligt håller sig undan delgivning och
            lagförslag. Lagrådet riktar mycket skarp kritik mot förslaget
            och anser sig inte kunna tillstyrka detsamma. Med anledning av
            lagrådets synpunkter har regeringen gjort vissa justeringar för
            att avgränsa kretsen av personer vilka kan bli föremål för förlängd
            preskriptionstid. Trots dessa ändringar är lagrådets principiella
            invändningar fortfarande gällande. Lagrådet skriver bl. a.:
          </p>
          <p>
            Förslaget i denna del innebär en påtaglig avvikelse från principer,
            som hittills varit förhärskande på det straffrättsliga preskriptionsområdet.
            Som departementschefen själv anfört i den allmänna motiveringen
            har det ofta understrukits att det är betydelsefullt att reglerna
            om åtalspreskription är klara och enkla att tillämpa och att såväl
            den misstänkte som berörda myndigheter utan större svårigheter
            skall kunna avgöra om preskriptionsti- den har löpt ut; preskriptionshindren
            bör därför knytas till omständigheter, som är lätta att tidsbestämma
            och som den misstänkte har information om. Det nu framlagda förslaget
            om möjlighet att förlänga preskriptionstiden i enskilda fall står
            enligt lagrådets mening i strid med dessa principer. (s. 112-113)
            —-—-- föreslagna nya preskriptionsreglerna avser frågor som är
            av grundläggande betydelse för det straffrättsliga preskriptionsinstitutet
            i dess helhet. Förslagen innebär att för skattebrottens del i
            viktiga hänseenden skulle komma att gälla andra regler för preskriptionens
            avbrytande och bestämmande än för andra brott. En sådan särreglering
            inger betänkligheter av principiell natur och leder också lätt
            till att systemet blir alltför komplicerat och svåröverskådligt.
            (s. 113)
          </p>
          <pb facs="riksdagen-motions-pdf/data/198485/mot_198485__151/mot_198485__151-003.pdf"/>
          <p>
            Mot. 1984/85:151 10
          </p>
          <p>
            Vi delar de invändningar lagrådet framför och som innebär att
            förslaget enligt vår mening, även efter regeringens justeringar,
            är oacceptabelt. Det kan finnas anledning att påminna om att ingen
            misstänkt person kan straffas för att han försöker dölja sanningen
            och att vederbörande icke, i vart fall till dess han blivit delgiven
            åtal, ostraffad kan hålla sig undan lagföring. Det torde vara
            regel att personer som begått brottsliga handlingar på allt sätt
            försöker undkomma rättvisan. Att då peka ut gruppen skattebrottslingar
            som så särskilt klandervärda att de ”förtjänar” extraordinära
            preskriptions- regler finner vi egendomligt.
          </p>
          <p>
            Alternativ till regeringens förslag
          </p>
          <p>
            Vi har redan framhållit att en väg att möjliggöra för myndigheterna
            att beivra brott inom fastlagd preskriptionstid är att öka utredningsresurserna
            så att ärendena kan avslutas i tid. Ett annat sätt, vilket är
            det första av förslagen i propositionen, är att förlänga preskriptionstiderna
            för vissa brott men då självfallet behålla de i vår rättsordning
            fastlagda förutsättningarna för preskriptionsavbrott.
          </p>
          <p>
            Hemställan
          </p>
          <p>
            Med anledning av vad vi ovan anfört hemställer vi att riksdagen
            beslutar avslå proposition 1984/85:47 utom i den del som gäller
            förlängd preskriptionstid för vissa brott mot skatte- och avgiftsförfattningarna.
          </p>
          <p>
            Stockholm den 20 november 1984
          </p>
          <p>
            KJELL JOHANSSON (fp) KARIN AHRLAND (fp) RUNE ÅNGSTRÖM (fp)
          </p>
        </div>
      </div>
    </body>
  </text>
</TEI>
