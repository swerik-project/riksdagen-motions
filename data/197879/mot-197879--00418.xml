<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00418">
  <teiHeader>
    <fileDesc>
      <titleStmt>
        <title>om förenklad indrivning av vissa fordringar</title>
        <author>av Erik Glimnér och Georg Pettersson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förenklad indrivning av vissa fordringar</title>
          <idno type="rdwebb">G202418</idno>
          <rs type="number">418</rs>
          <ref type="dokument_url_text">http://data.riksdagen.se/dokument/G202418/text</ref>
          <ref type="dokument_url_html">http://data.riksdagen.se/dokument/G202418</ref>
          <ref type="dokumentstatus_url_xml">http://data.riksdagen.se/dokumentstatus/G202418</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RjgqDp56PhuotgtqBnF1X6</idno>
            <name>ERIK GLIMNÉR</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>GEORG PETTERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5hXdym9mNkSVNRtLmHjsWp" type="signed"/>
        <correspContext corresp="i-5hXdym9mNkSVNRtLmHjsWp">
          <note type="signatory" corresp="i-RjgqDp56PhuotgtqBnF1X6"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__418/mot_197879__418-001.pdf"/>
      <fw xml:id="i-XxJi6fYvjjwYB9f4CgVgwm">
        Motion 1978/79:418
      </fw>
      <div xml:id="i-2KaQttYBk9NLA8spUFPNWC" type="motHeader">
        <div xml:id="i-GUJEzFP7eaEvBPCq5vJNiM" type="motTitle"/>
        <div xml:id="i-CbhGB5bZGgLKNy4iWWSWqC" type="motSubmissionInfo"/>
      </div>
      <div xml:id="i-U2X3Rhr244bwRrYMWvGHkE" type="motBody">
        <div xml:id="i-MCs5r2siqWokXE8fBwP6ff">
          <p xml:id="i-2DoDFs7mMSDtd68hKgB1yh">
            av Erik Glimnér och Georg Pettersson om förenklad indrivning
            av vissa fordringar
          </p>
          <p xml:id="i-KLw2ujnXNKk2ufXBWAbhm2">
            Kommuner, landstingskommuner och staten tillhandahåller medborgarna
            i samhället alltmer service och tjänster av skiftande slag mot
            avgift eller annan ersättning. Liksom i privat affärsverksamhet
            uteblir emellanåt den enskildes motprestation. För att få betalning
            måste det allmänna i egenskap av borgenär antingen självt vidta
            åtgärder för att förmå gäldenären att fullgöra sin skyldighet
            eller också överlämna saken till ett ombud. Det är inte ovanligt
            att som ombud anlitas inkassoföretag, advokat eller liknande.
            Om betalning inte sker efter ett eller flera påminnelsekrav, vänder
            sig borgenären eller dennes ombud till allmän domstol med ansökan
            om stämning, lagsökning eller betalningsföreläggande på gäldenären.
            Den urkund som erhålls efter förfarandet vid domstolen, såvida
            målet inte gått borgenären emot, är exigibel, dvs. den kan hos
            kronofogdemyndigheten läggas till grund för exekutiva åtgärder
            mot gäldenären. Gäldenären kan alltså tvingas till betalning genom
            utmätning. Kommunerna får ofta fordringar på enskilda efter leverans
            av vatten och elström samt för hyra, sotning och andra tjänster.
            Landstingskommunerna har ofta fordringar mot enskilda på grund
            av kostnader inom sjukvården. Statsverket har en mängd varierande
            verksamhetsgrenar, där leveranser och tjänster tillhandahålls
            allmänheten. Hit kan också räknas de affärsdrivande verkens verksamhet.
            Vid utebliven betalning uppkommer inom de enheter av förvaltningen
            som handhar försäljning att utreda anledningen till betalningsdröjsmål.
            Fakturan kan vara felställd, köparen kan ha bytt adress, han kan
            göra gällande kvittningsrätt eller han påstår sig av oförmåga
            inte kunna betala. Efter att ha gjort denna utredning måste säljaren
            avgöra om han skall vidta rättsliga åtgärder för att utfå betalning.
            Efter beslut om att föra saken vidare till domstol brukar borgenären,
            dvs. kommunen, landstingskommunen eller staten, antingen själv
            föra sin process om det finns tillgång till kompetent personal
            och arbetstiden tillåter eller också som tidigare nämnts överlämna
            saken till ett ombud, som givetvis tar betalt för sina tjänster.
            I stället för att samhällets olika organ själva eller genom privata
            ombud inkasserar sina fordringar, borde här statens eget organ
            — kronofogdemyn- digheterna — kunna anlitas. Hela landet är indelat
            i 81 kronofogdedistrikt med stationering av exekutiv personal
            på ca 100 ytterligare orter i landet utanför distriktens centralorter.
            Härigenom skulle man ha tillgång till exekutiv personal på ungefär
            180 platser i landet. Med denna personaltäthet har
          </p>
          <pb facs="riksdagen-motions-pdf/data/197879/mot_197879__418/mot_197879__418-002.pdf"/>
          <fw xml:id="i-VgYWToQYcuQQgK9nca3fzD">
            Mot. 1978/79:418 10
          </fw>
          <p xml:id="i-FLDbqRvmBY4h7j7E9RE6PB">
            exekutionsväsendet möjlighet att utan större kostnad nå gäldenären,
            i fall personligt sammanträffande skulle behövas. Genom sitt indrivningsarbete
            har kronofogdemyndighetens personal förvärvat stor kännedom om
            männi- skorna i sina distrikt. Denna kunskap kan utnyttjas om
            myndigheten utses till ombud för borgenärerna. Väljer man möjligheten
            att anlita kronofogdemyndighet i stället för inkassoföretag och
            liknande, borde den fortsatta handläggningen av ärendet kunna
            förenklas. Det anlitade ombudets huvudsakliga uppgift i dag är
            att kräva gäldenären på betalning och, om betalning inte sker,
            sända fakturan i två exemplar med ansökan om betalningsföreläggande
            till tingsrätten i den domsaga inom vilken gäldenären har sitt
            hemvist. Utan materiell prövning kommuniceras ansökningen med
            gäldenären och om denne inte bestrider kravet utfärdas ett betalningsföreläggande,
            som tillställs borgenärens ombud, som i sin tur vidarebefordrar
            föreläggandet till kronofogdemyndigheten med begäran om verkställighet.
            Verkställigheten innebär att kronofogdemyndig- heten först kräver
            gäldenären på betalning och, om betalning inte sker, undersöker
            möjligheten till utmätning i lös egendom, fastighet, livränta
            eller sjukpenning. I stället för att låta ärendet gå till tingsrätten
            och därigenom fördyra handläggningen skulle, sedan fakturan inkommit
            till kronofogde- myndigheten, ärendet få följande handläggningsrutin:
            Kronofogdemyndigheten kräver gäldenären på fakturabeloppet. Om
            inte betalning sker, får man söka kontakt med gäldenären — eventuellt
            per telefon — och klarlägga om han vitsordar skulden. Erkänns
            skulden, borde fakturan och erkännandet vara tillräckligt underlag
            för att fordringsbeloppet genast skulle kunna uttas genom exekutiv
            åtgärd. Fakturan med erkännandet blir härigenom en s. k. exigibel
            handling. Liknande handläggning är i dag möjlig jämlikt 55 $ utsökningslagen
            då det gäller betalning av inropat gods på offentlig auktion.
            Domstolsförfarandet kunde härigenom undvaras och borgenären enbart
            behöva vända sig till kronofogdemyndighet, som svarade för det
            fortsatta arbetet med indrivning av obetalda fakturor. Den förenklade
            indrivningsrutinen i mål för staten och kommuner skulle innebära
            för gäldenärens del mindre kostnader och för borgenärens del snabbare
            betalt. Dessutom skulle man kunna få ett enhetligt förfaringssätt
            i det allmännas inkassoverksamhet gentemot medborgarna i samhället.
            Med stöd av vad som ovan anförts hemställs att riksdagen som sin
            mening ger regeringen till känna vad i motionen anförts angående
            förenklad indrivning av vissa borgenärers enskilda fordringar.
          </p>
          <p xml:id="i-5euyWUMGH9a9m8PEsYMAhf" type="date">
            Stockholm den 17 januari 1979
          </p>
          <p xml:id="i-GDC4vxkpbYsPGPgEqZfaP1">
            ERIK GLIMNÉR (c) GEORG PETTERSSON (c)
          </p>
        </div>
      </div>
    </body>
  </text>
</TEI>
