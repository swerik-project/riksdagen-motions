<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-03238">
  <teiHeader>
    <fileDesc>
      <titleStmt>
        <title>Vägen till en cirkulär ekonomi</title>
        <author corresp="i-D6V9ti7ETxin1WbJjDaShE">av Nina Lundström m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3238 av Nina Lundström m.fl. (L)</title>
          <idno type="rdwebb">H8023238</idno>
          <rs type="number">3238</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8023238/text</ref>
          <ref type="dokument_url_html">http://data.riksdagen.se/dokument/H8023238</ref>
          <ref type="dokumentstatus_url_xml">http://data.riksdagen.se/dokumentstatus/H8023238</ref>
          <ref type="docx">http://data.riksdagen.se/fil/1AC9C2E4-9D0B-491E-ADBB-36E7318F6F38</ref>
          <ref type="pdf">http://data.riksdagen.se/fil/557B4DF7-0643-4A5A-8081-5B4B6D892823</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Gg7vebjgDrF9xrvdPH5z7M" type="signed"/>
        <correspContext corresp="i-Gg7vebjgDrF9xrvdPH5z7M">
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-XSpgfA8cpdFpCUrVVvcieU" type="submitted">
          <date when="2020-10-06"/>
          <time when="13:32:38"/>
        </correspAction>
        <correspAction xml:id="i-7HRxuCX8pCpE7eVMYmff18" type="reviewed">
          <date when="2020-10-06"/>
          <time when="15:43:00"/>
        </correspAction>
        <correspAction xml:id="i-PWWF96BiYageFkqQ8gDEdY" type="referred">
          <date when="2020-10-14"/>
        </correspAction>
        <correspAction xml:id="i-GYyFdCxvqJWyUCHdw6uwzG" type="assigned">
          <date when="2021-11-12"/>
          <time when="13:32:21"/>
        </correspAction>
        <correspContext corresp="i-GYyFdCxvqJWyUCHdw6uwzG">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-7XAmbzruZaRiDYKkNUzmXa" type="behandlas_i"/>
        <correspContext corresp="i-7XAmbzruZaRiDYKkNUzmXa">
          <ref type="uppgift">2020/21:MJU17</ref>
          <ref type="ref_dok_id">H801MJU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU17</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-P1P4yJmzTBAtBTxpuuY7gh" type="behandlas_i"/>
        <correspContext corresp="i-P1P4yJmzTBAtBTxpuuY7gh">
          <ref type="uppgift">2020/21:MJU9</ref>
          <ref type="ref_dok_id">H801MJU9</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU9</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Er6ME4srcf6pcYfwBZgmsU" type="behandlas_i"/>
        <correspContext corresp="i-Er6ME4srcf6pcYfwBZgmsU">
          <ref type="uppgift">2020/21:MJU13</ref>
          <ref type="ref_dok_id">H801MJU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XzeDSNzu9vpBSSyXnPZ6wQ" type="behandlas_i"/>
        <correspContext corresp="i-XzeDSNzu9vpBSSyXnPZ6wQ">
          <ref type="uppgift">2020/21:MJU14</ref>
          <ref type="ref_dok_id">H801MJU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU14</ref>
          <ref type="ref_dok_titel">Kemikaliepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ncj6oiB2FBr58cPfh3E8tC" type="behandlas_i"/>
        <correspContext corresp="i-Ncj6oiB2FBr58cPfh3E8tC">
          <ref type="uppgift">2020/21:CU12</ref>
          <ref type="ref_dok_id">H801CU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU12</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N5faeZaM46wdBHg8Z8LEaq" type="behandlas_i"/>
        <correspContext corresp="i-N5faeZaM46wdBHg8Z8LEaq">
          <ref type="uppgift">2020/21:MJU22</ref>
          <ref type="ref_dok_id">H801MJU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU22</ref>
          <ref type="ref_dok_titel">Utfodring av vilt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Y4oirVCYF8ibm3SESbYKkr" type="behandlas_i"/>
        <correspContext corresp="i-Y4oirVCYF8ibm3SESbYKkr">
          <ref type="uppgift">2020/21:MJU19</ref>
          <ref type="ref_dok_id">H801MJU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU19</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PKVpmH6bPB9JkiMz24otG5" type="motHeader">
        <div xml:id="i-9bBKSbDhz7ewmUCBKEuLBM" type="motTitle">
          Motion till riksdagen 2020/21:3238 av Nina Lundström m.fl. (L)
          Vägen till en cirkulär ekonomi
        </div>
      </div>
      <div xml:id="i-G283eF7tEZ3nGeQPUv7zNL" type="motBody">
        <div xml:id="i-PSaQP5FTKvqkKgTStjvENm" type="motProposal" subtype="förslag">
          <head xml:id="i-J2k5q29JWfVYDtLA1eLWqb">
            Förslag till riksdagsbeslut
          </head>
          <list xml:id="i-NtaAb4861A6pWBoNSAeo38" style="ol">
            <item xml:id="i-Kq4Ab8qeN3Eca3dFqJEZFr">
              Riksdagen ställer sig bakom det som anförs i motionen om kemikalier
              och tillkännager detta för regeringen.
            </item>
            <item xml:id="i-BfxrMkdneferHF58jU7pNf">
              Riksdagen ställer sig bakom det som anförs i motionen om produkternas
              livslängd och reklamationsrätt och tillkännager detta för regeringen.
            </item>
            <item xml:id="i-6gHfrT7e8NpsJiipc8boFW">
              Riksdagen ställer sig bakom det som anförs i motionen om returpapper
              och tillkännager detta för regeringen.
            </item>
            <item xml:id="i-9asGzbNg1RzSHHu9LvSVo3">
              Riksdagen ställer sig bakom det som anförs i motionen om cirkulär
              ekonomi och tillkännager detta för regeringen.
            </item>
            <item xml:id="i-KN11nJ8GFmMwxkfJxtUEaf">
              Riksdagen ställer sig bakom det som anförs i motionen om att
              miljöbalken bör kompletteras med klimat och tillkännager detta
              för regeringen.
            </item>
            <item xml:id="i-8gn5P1m9Q5zgtxbt2NCFPT">
              Riksdagen ställer sig bakom det som anförs i motionen om utsläpp
              och luftkvalitet och tillkännager detta för regeringen.
            </item>
            <item xml:id="i-8aEKxMB7Q6daKJ1vYxpqee">
              Riksdagen ställer sig bakom det som anförs i motionen om matavfall
              och tillkännager detta för regeringen.
            </item>
            <item xml:id="i-XhS8p3EFmk43gH9XnKLAKK">
              Riksdagen ställer sig bakom det som anförs i motionen om konsumenternas
              aktiva val och tillkännager detta för regeringen.
            </item>
            <item xml:id="i-WKLjKfFz1SvYdBNvHujAty">
              Riksdagen ställer sig bakom det som anförs i motionen om att
              minska förekomsten av bly och tillkännager detta för regeringen.
            </item>
          </list>
        </div>
        <div xml:id="i-CuwG6cUMyqjpLhMujwKJHy" type="motContent">
          <head xml:id="i-BN8RuhnnkfNXN6ue9sxHXt" type="h1">
            Motivering
          </head>
          <p xml:id="i-SpkDH4zR7NRyNdFimHu3RG">
            Slöseriet med jordens resurser är stort. Hushållningen behöver
            bli mycket bättre om människor på sikt ska kunna fortsätta leva
            rika liv. Trots att många prioriterar hållbarhet bygger fortfarande
            vår konsumtion till stor del på slit och släng. En av Liberalernas
            huvudprinciper i miljö- och klimatpolitiken är att förorenare
            ska betala. Att låta något som skulle ha kunnat återanvändas eller
            återvinnas bli avfall ska kosta.
          </p>
          <p xml:id="i-Hhkyy7qYG79PcCfPRaW1wM">
            Digitaliseringen ger nya förutsättningar för en utbyggddelningsekonomi
            som kan bana väg för nya, resurs- och klimatsmarta konsumtionsmönster.
            Nya jobb och marknader kan växa fram. Sverige ligger långt framme
            i arbetet för bättre miljö och i klimatarbetet. Det försprånget
            kan i större grad bli en svensk konkurrensfördel.
          </p>
          <p xml:id="i-5FGnkDkRQ5E2xcPhj457VJ">
            För att skapa en hållbar framtid där kommande generationer har
            minst lika goda förutsättningar som vi att leva rika liv måste
            vi agera nu. Det behövs beslut som gör skillnad på både lång och
            kort sikt. Ett Sverige fritt från gifter är centralt i den liberala
            miljöpolitiken. Resurspolitiken måste förebygga och förhindra
            att tungmetaller, läke­medels­rester och andra farliga ämnen sprids
            i naturen. Miljöpåverkan av samhällets resursflöden ska minskas
            genom fungerande återanvändning och återbruk. Det måste vara lätt
            att göra rätt även när det kommer till återvinning och återbruk.
            För det krävs en bred grundläggande kunskap och tydlig information
            både i butiker och vid återvinnings­anläggningar. Konsumenten
            behöver tillgång till information om hela produktens livs­cykel
            för att kunna göra välinformerade val. Vi lyfter även detta behov
            i vår partimotion ”Liberal klimatpolitik – Nettonegativa utsläpp
            i en växande ekonomi”.
          </p>
          <p xml:id="i-WpzzzBTNi3MGfdZPzpQKAq">
            Förorenade områden måste saneras och återställas i allt högre
            utsträckning, framför­allt är det angeläget att områden som kan
            att användas till bostadsbyggande och områ­den som läcker gifter
            saneras. Haven som smutsas ned av plast och föroreningar måste
            renas. Inriktningen är att den som smutsar ner ska betala oavsett
            om det är konsumenten eller en industriell aktör. En prislapp
            på att skada miljön och klimatet påskyndar teknik­utveckling och
            ökar incitamenten att ta miljö- och klimatansvar.
          </p>
          <p xml:id="i-HmScvzkMpZi225wUbcTVBo">
            Vi människor har många olika kemikalier i våra kroppar. PCB,
            bromerade flam­skyddsmedel, högfluorerade ämnen och andra kemiska
            ämnen uppmäts i bröstmjölk, blod och urin. Några av de ämnen som
            vi får i oss är hormonstörande och misstänks kunna bidra till
            uppkomsten av sjukdomar. Barn är särskilt känsliga för påverkan
            efter­som deras kroppar utvecklas. Det finns flera exempel på
            att det är möjligt att minska halterna av farliga ämnen i miljön.
            Välkända miljögifter har minskat med hjälp av lag­stiftning och
            andra åtgärder.
          </p>
          <p xml:id="i-Sw43Wzf943Gq7Gy671uG2i">
            Liberalerna har en sakpolitisk överenskommelse med Centerpartiet
            och regerings­partierna Socialdemokraterna och Miljöpartiet, varför
            formella yrkanden som omfattas av detta samarbete inte läggs i
            denna motion.
          </p>
          <head xml:id="i-2rHdwK34SvW4uH3kx7mkCs" type="h2">
            Kemikalier
          </head>
          <p xml:id="i-3CxwMGbPeVpk68jgNsiPiU">
            Kemikalielagstiftningen ska utgå från försiktighetsprincipen.
            Särskild hänsyn ska tas till barn och ungas känslighet. Farliga
            kemikalier i konsumentprodukter, till exempel lek­saker och kläder,
            ska bort från marknaden. Det behövs ett långsiktigt arbete för
            att öka marknadstillsynen när det gäller giftiga konsumentprodukter
            med särskilt fokus på produkter riktade mot barn. Den samlade
            effekten av att flera olika kemikalier kräver åtgärder för att
            motverka cocktaileffekter. Tillsynen behöver förbättras och sanktionerna
            skärpas. Det behövs ett globalt samarbete inom FN för att få bort
            användningen av de farligaste kemikalierna. Detta bör ges regeringen
            tillkänna.
          </p>
          <head xml:id="i-B1RFwk1HLj4f4qXzUEPH3T" type="h2">
            Produkternas livslängd är en hållbarhetsfråga
          </head>
          <p xml:id="i-6AMomg8YbThPz1qayPqVzK">
            Det är ur ett konsumentperspektiv problematiskt med produkter
            som medvetet tillverkas med kort livslängd för att kunna sälja
            mer. Här finns en inneboende problematik efter­som den som äger
            varan har svårt att påverka varans konstruktion och hållbarhet.
            Konsu­menter som vill få produkter lagade istället för att köpa
            nytt har inte alltid möjlighet att göra det valet. Produktdesign
            med exempelvis delar som medvetet utformats för att inte vara
            möjliga att byta ut, eller integrerade batterier, kan göra det
            omöjligt att åtgärda fel.
          </p>
          <p xml:id="i-LGgjeVWfawbXEqkRhMmEgx">
            Vi vill stärka konsumenternas möjligheter att välja produkter
            av god kvalitet som kan förväntas kunna användas länge och som
            går att reparera. Producenter ska ges incitament att ta fram bra
            produkter. Genom att införa ekonomiska styrmedel kan möjligen
            delar av incitamentsstrukturen ändras så att designen ändras.
            Om det kostar att kassera trasiga produkter ändras sannolikt affärsmodeller
            på sikt. Konsumentens rätt att reklamera och klaga bör se över.
            Produkter ska – via de produktpass som är på väg att införas –
            förses med information om förväntad livslängd. Uppkopplade produkter
            och tjänster – till exempel högtalare eller dataspel som för sin
            funktion är beroende av att någon annan till­handahåller en mjukvarutjänst
            – ska vara försedda med information om hur länge tjänst­en kommer
            att finnas tillgänglig. Reklamationsrätten bör stärkas. Produkter
            med lång uppskattad livslängd kunna reklameras längre än produkter
            med kort livslängd.
          </p>
          <p xml:id="i-Ejx9M4QYZvmj5xAKmzBPDP">
            Det finns även en potential i att konsumenten i allt högre utsträckning
            nyttjar varan genom att hyra eller genom abonnemang istället för
            att köpa en vara. Det skulle öka incitamenten för producenten
            att utveckla mer hållbara produkter med längre livslängd. Åtgärder
            för få på plats produkter med längre livslängd kan kräva åtgärder
            inom en rad olika områden och även beröra styrmedel. Den lagstadgade
            konsumenträtten bör ses över så att företagens skyldighet att
            bevisa ursprungliga fel förlängs.
          </p>
          <p xml:id="i-Y6fk7fNZgD3o73cj1AbW9a">
            Komponenter som begränsar livslängden på en produkt eller som
            kan antas riskera att gå sönder ska vara enkla att byta. Här kommer
            gemensamma EU-riktlinjer inom Den europeiska gröna given. Produktpassen
            ska då det är relevant innehålla information om hur produkten
            kan repareras, vilka reservdelar som finns tillgängliga och hur
            länge reserv­delarna kommer att tillhandahållas. Det ovanstående
            bör ges regeringen tillkänna.
          </p>
          <head xml:id="i-7v4QrpY7uUGpyQ1NDesSXu" type="h2">
            Avfallshantering
          </head>
          <p xml:id="i-T4Ts3sKrDjhG96VgswTd1Q">
            Avfallets miljöpåverkan ska minskas genom flera olika åtgärder.
            Det handlar om en fun­gerande hantering där i första hand uppkomsten
            av avfall ska förebyggas. Återanvänd­ning ska premieras över materialåtervinning
            som i sin tur ska prioriteras över förbrän­ning. Deponering tas
            till i sista hand. Det behövs bättre incitament för att återvinna
            material. Priset på återvunnet material kontra jungfruligt material
            är viktigt för hur han­teringen av återvunnet material ser ut.
          </p>
          <p xml:id="i-F3VmopQMmZSz2a4QbYNi6w">
            Grundläggande råvaror, såsom växtnäring och mineraler, ska cirkulera
            i produktions­systemet. Farliga ämnen i de här flödena måste hanteras
            på ett miljösäkert sätt. Avfalls­politiken måste förebygga och
            förhindra att tungmetaller, läkemedelsrester och andra farliga
            ämnen sprids i naturen.
          </p>
          <p xml:id="i-LPuw7iaC81zTuejdjg8dS2">
            Ett kretslopp av växtnäring mellan stad och land bör utvecklas
            där näringsämnen i gödsel från jordbruk, hästhållning och slam
            från reningsverk tas tillvara. Gödsel kan även bli biogas. Kretsloppet
            leder till att stora läckage av näringsämnen undviks, vilket leder
            till att övergödningen kan hanteras och behovet av handelsgödsel
            minskar. Det finns en rad åtgärder som behöver vidtas för att
            sluta kretsloppen. För att stoppa närings­läckagen behövs till
            exempel krav på hur gödsel lagras. Detta bör ges regeringen till­känna.
          </p>
          <head xml:id="i-8bzJzyW9ejUJV76HxfJcvP" type="h2">
            Returpapper
          </head>
          <p xml:id="i-BEwwtWzojwkF7mMArHVDGQ">
            Förordningen (2018:1463) om producentansvar för returpapper berör
            tidningspapper. En framtida insamling av tidningspapper bör beakta
            konsekvenser för pappersåtervinningen och kostnaderna för insamlingen.
            Insamling och återvinning av tidningspapper ska fun­gera väl och
            returpappersinsamlingen bör främja en cirkulär ekonomi. Insamlingssystem
            för tidningar och returpapper har i dagens system uppnått 90-procentig
            insamlingsgrad. Ett nytt system med producentansvar för kvartersnära
            insamling skulle ha drabbat tid­ningsbranschen hårt. Driften av
            returpappersinsamlingen har redan idag ett årligt under­skott.
            Den cirkulära ekonomin behöver värnas och ett returpapperssystem
            med ökade kostnader för returpapper, påverkar intresset för återvunnet
            papper, som blir mindre attraktivt att använda vilket riskerar
            påverka den cirkulära ekonomin negativt. Det bör även noteras
            att intresset för att bedriva tillståndspliktigt insamlingssystem
            i Sverige utifrån den nya förordningen 2018 är i det närmaste
            obefintligt.
          </p>
          <p xml:id="i-CrTg31aSDFuMQKEtgAmCSX">
            Returpapper bör hanteras i enlighet med det övriga kommunala
            ansvaret inom av­fallssektorn. Utvecklingen pågår redan för att
            underlätta för medborgarna att kunna sortera och göra sig av med
            sitt avfall. Det finns kommuner som på eget initiativ infört fastighetsnära
            insamling för produkter som rör producentansvarsförordningar.
            Kommu­nal avfallshantering finansieras idag via avgift till respektive
            hushåll vilket kan ske indirekt via hyran och avgifter till föreningar
            eller via skattsedeln. Fastighetsägare har frivilligt inrättat
            möjlighet att lämna returpapper med den övriga insamlingen av
            hus­hållsavfall. Det är också möjligt att lämna returpapper på
            många återvinningscentraler, som drivs av kommuner utöver insamlingen
            vid återvinningsstationer där producenterna ansvarar för insamlingen
            av olika fraktioner inklusive returpapper.
          </p>
          <p xml:id="i-Yazu9PpcZWaaiH3N6A8hGC">
            Förordningen (2018:1463) om producentansvar för returpapper bör
            upphävas och producentansvaret för returpapper avskaffas med utgångspunkt
            i att regleringen istället borde utgå från miljöbalken och därmed
            hanteras på samma sätt det övriga avfall som kommunerna ansvarar
            för. Producentansvar för returpapper bör slopas, ansvaret för
            insamling av returpapper bör överföras till kommunerna och finansieras
            bör kunna ske genom avfallstaxa. Detta bör ges regeringen tillkänna.
          </p>
          <head xml:id="i-BPQtp5rPxM16pycju5jTXY" type="h2">
            Cirkulär ekonomi
          </head>
          <p xml:id="i-P4JyVV6PQTas7mUS2Ls731">
            Cirkulär ekonomi handlar om att minska uttaget av jungfruliga
            resurser genom hållbar konsumtion och smarta affärslösningar.
            Många människor vill kunna minska och på­verka sin egen resursförbrukning
            och sin klimatpåverkan. Det är för många konsumen­ter en del av
            en livsstil att vara miljö- och klimatmedveten. Det handlar om
            att välja mat som har mindre klimatpåverkan. Man vill hellre laga,
            sälja eller skänka bort än slänga. Många väljer aktivt klimatsmarta
            mobilitetsalternativ för sina transporter. Många plane­rar också
            sin vardag så att behovet av resor och transporter minskar. Det
            ska löna sig att vara leva hållbart och det ska vara lätt att
            göra rätt. Det ska också märkas i plånboken. Det är förorenaren
            som ska betala.
          </p>
          <p xml:id="i-VhDSaXkcFeiAtVJviMk9Fh">
            Konsumenter kräver i allt högre uträckning hållbara produkter.
            I större tätorter kan en del vara medlemmar i bilpooler istället
            för att äga en bil om bilen ändå står parkerad den största delen
            av tiden. Andra kan i framtiden anlita anropsstyrd kollektivtrafik.
            Istället för att köpa en motorsåg kan man hyra en klimatsmart
            och fossilfri såg de gånger man behöver en såg eller välja att
            köpa tjänsten istället. För företagen handlar det om att ställa
            om från att sälja så många produkter som möjligt till att erbjuda
            produkter med lång livslängd och som är uppgraderingsbara. Det
            är viktigt att kunden i köpögonblicket kan göra sig en uppfattning
            om produktens kvalitet, och livslängd, vilket ger också ger en
            uppfattning om andrahandsvärdet.
          </p>
          <p xml:id="i-6QuFWotKxqWCgTdWSKjnqQ">
            Digitalisering och delningsekonomin banar väg för nya konsumtionsmönster.
            Det är viktigt att en långsiktigt hållbar utveckling främjas och
            inte hindras. Det kan komma att krävas nya former av ekonomiska
            styrmedel i framtiden som ger möjlighet till att gå från varor
            till tjänster och att produkter blir till plattformar som successivt
            kan underhål­las och uppgraderas istället för att kasseras. Det
            kräver att möjligheten att byta ut delar med kortare livslängd
            än produkten som helhet behöver finnas med redan när produkten
            utformas. På samma sätt behöver produkter vara utformade för att
            kunna återvinnas. Det kan innebära att skruvar ersätter lim vid
            tillverkningen.
          </p>
          <p xml:id="i-Y93KKzuQuFkJzDk9eHahPD">
            Marknadsekonomi och tillväxt driver på utvecklingen. Det handlar
            för företag om att skapa nya affärsmodeller. Politikens roll är
            att underlätta genom lagstiftning och styr­medel. Den offentliga
            upphandlingen bör genom rollen som stor offentlig aktör bidra
            till en cirkulär konsumtion. Detta bör ges regeringen tillkänna.
          </p>
          <head xml:id="i-NA7ojVd1thnVUToVXKnGYx" type="h2">
            Lagstiftning som ett klimat- och miljöverktyg
          </head>
          <p xml:id="i-VzqUopwFbQn6dVJ9iPKBc8">
            I miljöbalken står följande: ”1 § Bestämmelserna i denna balk
            syftar till att främja en hållbar utveckling som innebär att nuvarande
            och kommande generationer tillförsäkras en hälsosam och god miljö.
            En sådan utveckling bygger på insikten att naturen har ett skyddsvärde
            och att människans rätt att förändra och bruka naturen är förenad
            med ett ansvar för att förvalta naturen väl.” Klimatet omnämns
            inte i portalparagrafen. Den cirkulära ekonomin är ett viktigt
            verktyg för att minska belastningen på miljö- och klimat. Klimatlagen
            stärker förutsättningarna för ett effektivt arbete men räcker
            inte hela vägen. Sverige har också åtaganden enligt FN:s ramkonvention
            om klimatförändring. En modern miljöbalk är av yttersta vikt för
            ett hållbart samhälle och därför bör miljö­balken kompletteras.
            Klimatfrågan behöver arbetas in i miljöbalken. Bland annat bör
            portalparagrafen kompletteras med begreppet ”klimat”. Detta bör
            ges regeringen till­känna.
          </p>
          <head xml:id="i-EFQtUFuuirKpPbZaGTuZd8" type="h2">
            Utsläpp och luftkvalitet
          </head>
          <p xml:id="i-8i6A3qC4JZ2bTZP1MurXoD">
            Nedfall av svavel leder till försurning av mark och vatten. I
            områden med kraftig försur­ning påverkas känsliga djur och växter
            och då främst i sjöar och vattendrag. Svavelutsläp­pen påverkar
            även dricksvattnets kvalitet och skadar också kulturmiljöer då
            byggnader. Utsläppen av SO2 till luft i Sverige har till största
            delen uppkommit genom förbränning av svavelhaltiga bränslen som
            kol och eldningsolja. Sverige har tidigare påverkats starkt av
            intransport av svaveldioxid från andra länders förbränning av
            fossila bränslen. Det var en viktig orsak till tidigare decenniers
            försurning av mark och vatten i Sverige. Situatio­nen har förbättrats
            markant, men svavelutsläpp förekommer fortfarande.
          </p>
          <p xml:id="i-3EDAaZZkBDbNwwwJqgxgoG">
            Industrin står för ungefär tre fjärdedelar av svaveldioxidutsläppen
            i Sverige (76 % 2018). Av dessa svarade industrins processer för
            drygt två tredjedelar och förbränning inom sektorn svarade för
            resten. Den viktigaste mänskliga källan till utsläpp av svavel
            är förbränning av svavelhaltiga bränslen som kol och eldningsolja.
            I Sverige orsakas majoriteten av svavelnedfallet av utländska
            källor och internationell sjöfart. De svenska svaveldioxidutsläppen
            orsakar mellan tio och tjugo procent av svavelnedfallet i Sverige.
          </p>
          <p xml:id="i-4ZEoYaUZ2CNJdoomzZ9fAt">
            Sjöfartens användning av bränslen med högt svavelinnehåll och
            dieselmotorer med dålig avgasrening medför omfattande utsläpp
            av kväveoxider (NOx), svaveloxider (SOx) och partiklar till luften.
            Detta bidrar till försurning och övergödning men också till all­varliga
            hälsoproblem när utsläppen sker nära människor. I Östersjön leder
            övergödning till syrebrist över stora arealer av havsbotten. Utsläpp
            av kväveoxider bidrar även till att skadligt marknära ozon bildas.
            Svaveloxider som släpps ut omvandlas till svavelsyra. När den
            faller ner i havet påverkar den havsmiljön genom sin försurande
            effekt. Installa­tionen av en skrubber inom sjöfarten kan vara
            ett billigt sätt för fartyg att möta skärpta regler för utsläpp
            av svaveloxider. Problemen flyttas dock från luften till havet.
            Stora volymer försurat och förorenat havsvatten som scrubbern
            producerar släpps orenat till­baka i havet. Problemen med sjöfartens
            scrubbers beskrivs närmare i vår kommitté­motion ”Liberal politik
            för levande hav och vatten”. Skrubbersystem som släpper ut orenat
            vatten bör förbjudas. Detta bör ges regeringen tillkänna.
          </p>
          <head xml:id="i-Dtu4tpTAS3xxaRhS7DNCYZ" type="h2">
            Matavfall
          </head>
          <p xml:id="i-Ni5Tap1VSfUZfQ916Nq96j">
            Mat som slängs i Sverige motsvarar utsläpp på omkring två miljoner
            ton koldioxid vilket är cirka tre procent av de totala utsläppen
            av växthusgaser i Sverige. Matavfall uppkommer i flera olika led
            i livsmedelskedjan; vid tillverkning, hos grossister, leveran­törer,
            butiker, restauranger och storkök samt hos hushållen. Hushållen
            svarar för den största delen. De retursystemen för mejeriprodukter
            och bröd som idag finns minskar livsmedelsbutikernas incitament
            att anpassa sina volymer då de kan återlämna varorna utan kostnad.
            Det är konsumenterna som i slutändan får betala denna hantering
            genom priset på de varor de köper. Det är både ett svinn på mat
            och en onödig kostnad. Vi måste slänga mindre mat och det avfall
            som trots allt blir måste tas tillvara på bästa sätt. Hushållen
            måste uppmärksammas på vikten av att minska sitt matavfall. Mindre
            mat bör slängas och det avfall som trots allt uppstår måste tas
            tillvara på bästa sätt till exem­pel genom biogasproduktion. Det
            bör ske en översyn av ”bästföredatum” med en mål­sättning att
            istället sätta fokus på hur länge maten minst är hållbar på varor
            som detta lämpar sig för. Detta bör ges regeringen tillkänna.
          </p>
          <head xml:id="i-W9zrjnorXqXYZiF1ZDqsx9" type="h2">
            Konsumenternas aktiva val
          </head>
          <p xml:id="i-9TN6GshWFYbGMJ11vujSPE">
            Det måste vara enkelt för människor att handla klimatsmart, sortera
            sopor och resa med minskad klimatpåverkan. Allt fler människor
            vill genom medvetna val minska sin egen påverkan på miljö och
            klimat. Vi välkomnar denna positiva utveckling som bör under­lättas
            än mer. Kraften i att många människor gör förändringar i sin vardag
            är stor. Den är viktig för att lyckas i med en mer effektiv resursanvändning
            såväl som i klimat­arbetet.
          </p>
          <p xml:id="i-Sw4JuyPDRHFVdTwr8VbAQh">
            Marknadsdriven märkning och certifiering av varor förenklar för
            människor att göra miljö- och klimatsmarta val. Detta bör ske
            strukturerat i form av så kallade produktpass. Obligatorisk klimatmärkning
            kan vara aktuellt för vissa varor såsom visst kött. Åter­användningen
            av textilier behöver öka och garantitiden bör förlängas. Återanvändning
            av fibrer från textilier kan förbättras. Nya sätt att göra det
            är på gång.
          </p>
          <p xml:id="i-FwPsBBh81Rst6p1wNqY4Zo">
            Ett material som orsakar stora skador i ekosystemen är plast.
            Plast hamnar i haven och skadar djurlivet. I motionen ”Liberal
            politik för levande hav och vatten” beskriver vi åtgärder mot
            marint skräp närmare. Plastpartiklar ska inte cirkulera i ekosystemen.
            Återvinningen av plast måste öka kraftigt och användningen av
            plast måste minska. Möjligheten till materialavskiljning behöver
            förbättras för att möjliggöra en ökad åter­vinning. Användningen
            av fossil råvara för att tillverka plast behöver fasas ut helt.
            Plast har en väsentligt lägre återvinningsgrad än glas, metall
            och papper. Här måste högre krav ställas på producentledet. Plast
            tillverkad av fossilt material ska fasas ut över tid för att ersättas
            av biomassa och syntetiskt framställda kolväten. När återvinningsgraden
            ökar minskar behovet av jungfruligt material. För att detta ska
            ske krävs styrmedel som påverkar graden av återvinning och som
            säkerställer att den fossila råvaran fasas ut. Detta bör ges regeringen
            tillkänna.
          </p>
          <head xml:id="i-9Uoe7nziLTGWan61uKBEiQ" type="h2">
            Bly
          </head>
          <p xml:id="i-N1UMV3szkMNz85aFR5oq92">
            Enligt EU sprids 21 000–27 000 ton bly i naturen inom unionen
            varje år på grund av jakt och fiske. Fåglar äter bly. Skadeskjutna
            djur äts upp av andra djur och blyet anrikas i dem. Runt 5 000
            ton hamnar i våtmarker och en miljon sjöfåglar dör enligt EU årligen
            av blyförgiftning. Bly kan redan vid mycket låga doser även ge
            skador på människan. Foster och små barn är speciellt känsliga.
            Bly skadar de röda blodkropparna och kan leda till anemi (blodbrist).
            Spridningen av bly sker även från industrier och från avfall.
            Bly finns i vissa elektriska och elektroniska produkter som exempelvis
            bildrör, glöd­lampor och batterier. Andra källor för spridning
            av bly till miljön är ammunition och blysänken för fiske. Tidigare
            var blyad bensin en stor källa. Idag är användningen av blyad
            bensin begränsad till allmänflygets behov.
          </p>
          <p xml:id="i-UyJWyiC6z8uXXKCp16tTYr">
            Det är förbjudet att använda ammunition med blyhagel vid jakt
            på våtmark och över grunda delar av öppet vatten men inte i övrigt.
            Miljöskälen för att minska användningen av blyad ammunition, framför
            allt hagel, är starka. Bland änder, gäss, svanar och örnar är
            blyförgiftning fortfarande en betydande dödsorsak, trots att Sverige
            har haft blyhagel­förbud vid våtmarksjakt sedan många år. Förbudet
            tillkom eftersom det länge varit känt att sjöfåglar pickar i sig
            hagel och att rovfåglar som åt sjöfåglarna i sin tur blev förgiftade.
            Senare internationella studier visar att även landlevande fåglar
            som duvor, tranor och hönsfåglar pickar i sig hagel. Råden för
            hantering av vilt som skjutits med blyammuni­tion innehåller rekommendationer
            om att avlägsna kött för att undvika blykontaminerat kött. Om
            man inte vet att kött är skottrensat på rätt sätt rekommenderas
            gravida, kvinnor som planerar att bli gravida och barn under sju
            år att undvika äta färs och grytbitar. Övriga rekommenderas att
            äta sådant kött endast någon enstaka gång per år.
          </p>
          <p xml:id="i-PnN6iwHusmd912k15o3TnY">
            Danmark har haft förbud mot bly i 20 år för blyhagel och blyvikter
            för fiske. Trenden i Finland ser ut att ha vänt vad gäller synen
            på blyammunition. Unga jägare väljer bort bly även om ersättningsammunition
            är dyrare. De använder annan ammunition även på klövvilt. Unga
            jägare vill inte ha köttet kontaminerat av bly. Bly i hagelammunition
            kan för de flesta ändamål ersättas av till exempel stål eller
            vismut.
          </p>
          <p xml:id="i-SESHLB7Lq5Wowpay9ygFB4">
            Ekonomiska styrmedel för bly i ammunition i syfte att stimulera
            användningen av blyfria alternativ bör övervägas. Införandet av
            en skatt kan bidra till att gynna använd­ningen av mindre skadliga
            alternativ. Förorenaren får på så sätt – även i detta fall – betala.
            Styrmedel kan leda till en förbättring av miljön i och med att
            riskerna för förgift­ning av olika fågelarter minskar. Det är
            rimligt av miljö- och hälsoskäl att begränsa spridningen av bly
            i naturen. Detta bör ges regeringen tillkänna.
          </p>
        </div>
        <div xml:id="i-WYLUuZiEpfto9R2GDBZsH8" type="motSignatures">
          <list xml:id="i-R7391UFgVDZ5oCNysmDyMz">
            <item xml:id="i-WNQZjQT9rXApXmUDMdWQ6H">
              Nina Lundström (L)
            </item>
            <item xml:id="i-HuP1FmQxz3rCAp8j2dDfKP">
              Johan Pehrson (L)
            </item>
            <item xml:id="i-V2wZVx7cVUX1JFp4T4PMy4">
              Maria Nilsson (L)
            </item>
            <item xml:id="i-3saW6VsCnVvyn4Db2Qx7j3">
              Lina Nordquist (L)
            </item>
            <item xml:id="i-XiKLijxobtpM7H9ALA9o5W">
              Gulan Avci (L)
            </item>
            <item xml:id="i-2ThxcvgfLUwLc3QKgBs7Qa">
              Christer Nylander (L)
            </item>
            <item xml:id="i-Bh8QaRMcu6eXFAV49tvBnU">
              Mats Persson (L)
            </item>
            <item xml:id="i-MDDnSxQq59teGr9vr6JYHg">
              Allan Widman (L)
            </item>
          </list>
        </div>
      </div>
    </body>
  </text>
</TEI>
