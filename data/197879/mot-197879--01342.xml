<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01342">
  <teiHeader>
    <fileDesc>
      <titleStmt>
        <title>om tillgodoräknande av föreningsmeriter vid antagning till högre studier</title>
        <author>av Bertil Fiskesjö och Ulla Tillander</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om tillgodoräknande av föreningsmeriter vid antagning till högre studier</title>
          <idno type="rdwebb">G2021342</idno>
          <rs type="number">1342</rs>
          <ref type="dokument_url_text">http://data.riksdagen.se/dokument/G2021342/text</ref>
          <ref type="dokument_url_html">http://data.riksdagen.se/dokument/G2021342</ref>
          <ref type="dokumentstatus_url_xml">http://data.riksdagen.se/dokumentstatus/G2021342</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>ULLA TILLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RiAhkPgh5bXCBzTrSfK8bu" type="signed"/>
        <correspContext corresp="i-RiAhkPgh5bXCBzTrSfK8bu">
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-SD9pkoqRT5Wh44pQmYMCqD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1342/mot_197879__1342-001.pdf"/>
      <fw xml:id="i-4D2K6h6N2pYRuED52duAzN">
        Motion 1978/79:1342
      </fw>
      <div xml:id="i-Rr5YJxGXHhCFFvdAeEaapQ" type="motHeader">
        <div xml:id="i-JWFm1eHZmyZeNV9BxpDjLR" type="motTitle"/>
        <div xml:id="i-BaoG1unkcA2BF6cKmYmCBH" type="motSubmissionInfo"/>
      </div>
      <div xml:id="i-23Jci8g3QeD6zWVjkAYbDf" type="motBody">
        <div xml:id="i-5VELLF667x9F2wF7u4nTCK">
          <p xml:id="i-FkeHvqrjSwVPwj2MtivvAR">
            av Bertil Fiskesjö och Ulla Tillander om tillgodoräknande av
            föreningsmeriter vid antagning till högre studier
          </p>
          <p xml:id="i-8gdyEAomkrosKDUBiU8hU6">
            I en motion till riksmötet 1975/76 (mot. nr 1406) föreslog vi
            att kvalificerad verksamhet inom föreningslivet enligt särskilda
            grunder skulle tillgodoräk- nas vid meritvärderingen för antagning
            till högre studier. I den utförliga motiveringen till motionskravet
            framhöll vi bl. a. att det av sociala skäl och ur allmän demokratisk
            synpunkt var mycket viktigt att ungdomarna tidigt engagerade sig
            i föreningsliv av olika slag. Vi betonade särskilt den stora betydelse
            som arbetet i ungdomsorganisationerna har. Detta arbete har i
            sig en viktig social funktion, det ger ungdomarna möjlighet att
            på eget ansvar ordna aktiviteter av olika slag och det ger dem
            förbättrade förutsättningar för att föra fram synpunkter och krav
            i den allmänna samhällsdebatten. Men arbetet i ungdomsorganisationerna
            är också viktigt av det skälet att det ger ungdomarna kunskaper
            om samhället samt skolning, träning och motivation för fortsatta
            insatser i samhällslivet även när de vuxit upp och gått ut i yrkeslivet.
            Föreningsverksamheten är en för vår demokrati mycket betydelsefull
            medborgarskolning. Föreningsarbetet ger således ungdomarna kunskaper
            som de inte kan förvärva på annat sätt, och det är ett klart samhällsintresse
            att ungdomarna engagerar sig i detta arbete. Förutsättningarna
            för ungdomarnas deltagande i föreningslivet har dock starkt förändrats
            under det senaste årtiondet. Flertalet ungdomar går numera i skolan
            långt upp i tonåren. Den breddade och vidgade utbildning som nu
            kommer ungdomarna till del är naturligtvis positiv ur många aspekter,
            även ur demokratins. Ökade kunskaper ökar möjligheterna till konstruktiva
            och aktiva insatser i samhället. Men samtidigt gör otvivelaktigt
            den förlängda skolgången det svårare för många ungdomar att ägna
            sig åt föreningsverksamhet utanför skolan. Det finns en påtaglig
            risk för att det blir allt besvärligare att få med ungdomarna
            i den organiserade ungdomsverksamheten och framför allt att få
            ungdomar att ta på sig sådana uppdrag som kräver mera betydande
            satsningar vad gäller tid och personligt engagemang. Skolarbetet
            kräver i många fall stora insatser av ungdomarna om de på ett
            framgångsrikt sätt skall kunna hävda sig i konkurrensen. Det blir
            litet tid över för föreningsaktiviteter. Effekten av detta kan
            bl. a. bli följande: De elever som trots skolarbetets krav tar
            på sig uppgifter i föreningsliv och annan verksamhet riskerar
            att hävda sig sämre än sina kamrater i skolan. Det kan resultera
            i lägre betyg och att de för den skull blir utslagna i konkurrensen
            om platserna för vidare utbildningar. De elever som satsar helt
            på skolarbetet får de bästa betygen och kan sedan framgångsrikt
            klättra vidare till kvalificerade
          </p>
          <pb facs="riksdagen-motions-pdf/data/197879/mot_197879__1342/mot_197879__1342-002.pdf"/>
          <fw xml:id="i-VRTCPkSH1HXReDYcWtXieH">
            Mot. 1978/79:1342 10
          </fw>
          <p xml:id="i-LKvpBDhkbMMRPcfado7r9U">
            utbildningar och därmed också så småningom till inflytelserika
            poster i samhället. De här beskrivna mekanismerna kan få till
            följd att många ungdomar som gärna skulle vilja ägna sig åt föreningsverksamhet
            avstår från detta, därför att de vet att det ger dem formella
            handikapp. Detta är olyckligt utifrån de allmänna aspekter som
            tidigare angetts. Det är som ovan framhållits en viktig tillgång
            för samhället såväl direkt som indirekt att många ungdomar tidigt
            engagerar sig i andra verksamheter än skolarbetet. Det är således
            mycket betydelsefullt att samhället på olika sätt stimulerar ungdomarna
            till föreningsverksamhet och att samhället visar att de erfaren-
            heter och kunskaper som föreningslivet ger uppfattas som viktiga
            och värdefulla. Ett sätt att göra detta är att låta kvalificerad
            föreningsverksamhet påverka meritvärderingen till högre studier.
            Sedan höstterminen 1977 gäller också en sådan ordning. Detta anser
            vi vara en helt riktig princip. De skäl härför som vi anförde
            i vår motion 1976 och som här återgivits i sammandrag har fortfarande
            samma giltighet. Värdet av att föreningsmeriter kan tillgodoräk-
            nas har också på olika sätt verifierats. Som exempel kan nämnas
            att Svenska föreningen för studie- och yrkesvägledning i en utförlig
            skrivelse till utbildningsdepartementet den 7 november 1978 framhållit
            att man funnit föreningsmeriteringen värdefull. Organisationen
            påpekar bl. a. den betydelse meriteringen kan ha för elevkårsarbetet.
            I skrivelsen heter det bl. a.: ”Eleverna upplever t. ex. att elevkårsarbete
            tar allt för mycket tid från skolarbetet, vilket ofta resulterar
            i sjunkande betyg. Det är därför rimligt att elever som engagerar
            sig i sådant arbete kan få tillgodoräkna sig poäng för föreningsmeriter
            som kompensation.” I årets budgetproposition (bil. 12 s. 422)
            föreslår emellertid utbildningsmi- nistern att verksamhet i förening
            inte längre skall vara poänggrundande fr. o. m. antagningen till
            utbildning med början hösten 1980. De skäl som anges för detta
            är i huvudsak två. Det ena skälet är att det visat sig att det
            kan vara vissa svårigheter att avgöra vilken typ av förening och
            vilken omfattning av uppdrag som skall ge poäng. Det är i och
            för sig naturligt att svårigheter av detta slag uppkommer när
            nya regler införs och dessa kunnat prövas endast en kort tid.
            Men inkörningssvårigheter av detta slag kan inte vara något bärande
            skäl för att upphäva en i princip riktig ordning. Vad som bör
            ske är i stället att t. ex. UHÄ får i uppdrag att på grundval
            av de vunna erfarenheterna göra en översyn med syfte att komma
            fram till mera fasta och lätthanterliga kriterier. Det andra skälet
            som anförs för att avskaffa föreningsmeriterna är att de påstås
            ha favoriserat manliga sökande. Av de knapphändiga undersökningar
            som redovisats framgår dock dels att effekten härvidlag ingalunda
            är entydig, dels att den under alla omständigheter har haft mycket
            liten betydelse ur kvantitativ synpunkt. Men även om det skulle
            vara så att föreningsmeriterna under en övergångstid något gynnar
            manliga sökande, så är detta inte något
          </p>
          <pb facs="riksdagen-motions-pdf/data/197879/mot_197879__1342/mot_197879__1342-003.pdf"/>
          <fw xml:id="i-RVAQvy5CXECBmsv3WkDKyA">
            Mot. 1978/79:1342 1
          </fw>
          <p xml:id="i-SNFPxmFx8LrqzmPY5utotu">
            relevant skäl för att slopa det gällande systemet. Ett sådant
            handlande skulle i själva verket innebära ett passivt accepterande
            av att kvinnor i mindre grad än män är aktiva i föreningslivet,
            särskilt på ledande poster. Målsättningen måste enligt vår mening
            ur många aspekter vara att kvinnor skall delta i föreningslivet
            i lika stor utsträckning som män. Ett bibehållande av föreningsmeriterna
            som poänggrundande måste härvidlag bedömas ha en stimulerande
            effekt. Verkan ur jämställdhetssynpunkt bör således — tvärt- emot
            vad utbildningsministern påstår — i ett något längre perspektiv
            bli klart positiv. Med hänvisning till det anförda hemställer
            vi att riksdagen beslutar uttala att verksamhet i förening även
            i fortsättningen skall vara poänggrundande vid antagning till
            utbildning samt att reglerna härför skall ses över i enlighet
            med vad som angetts i motionen.
          </p>
          <p xml:id="i-5oYHFagWfHAX7ab8A84ByW" type="date">
            Stockholm den 25 januari 1979
          </p>
          <div xml:id="i-8s2fJFjsDdAUwa3kgEctZc" type="signatureBlock">
            <p who="i-K5xv4oCErCZbkmjE6NDTKr" type="signature">
              BERTIL FISKESJÖ (c)
            </p>
            <p who="i-SD9pkoqRT5Wh44pQmYMCqD" type="signature">
              ULLA TILLANDER (c)
            </p>
          </div>
        </div>
      </div>
    </body>
  </text>
</TEI>
