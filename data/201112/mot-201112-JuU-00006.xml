<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00006">
  <teiHeader>
    <fileDesc>
      <titleStmt>
        <title>med anledning av prop. 2011/12:55 De brottsbekämpande myndigheternas tillgång till uppgifter om elektronisk kommunikation</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2011/12:55 De brottsbekämpande myndigheternas tillgång till uppgifter om elektronisk kommunikation</title>
          <idno type="rdwebb">GZ02Ju6</idno>
          <rs type="number">Ju6</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju6/text</ref>
          <ref type="dokument_url_html">http://data.riksdagen.se/dokument/GZ02Ju6</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju6</ref>
          <ref type="doc">http://data.riksdagen.se/fil/7AC0D5C7-2FDA-4861-924D-B7CD3AC5FF9E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-9Q6dWrnfYNyfWnaqMGuRb2"/>
        <correspContext corresp="i-9Q6dWrnfYNyfWnaqMGuRb2">
          <ref>Proposition 2011/12:55</ref>
        </correspContext>
        <correspAction xml:id="i-GuooFEkaEvFRpNczqf4hB7" type="signed"/>
        <correspContext corresp="i-GuooFEkaEvFRpNczqf4hB7">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-Vx7eV6CLwK4q8nMYx4Sry4"/>
        </correspContext>
        <correspAction type="referral" xml:id="i-X4ivwBPyqmQCVASpffJVti">
          <date when="2012-03-01"/>
        </correspAction>
        <correspAction type="referral" xml:id="i-GqRmPL1HWJXU8mXNrCEZK">
          <date when="2012-03-01"/>
        </correspAction>
        <correspAction type="dismissal" xml:id="i-N9EnMGvpGd2dxgf7wuJvbk">
          <date when="2012-02-29"/>
        </correspAction>
        <correspAction type="dismissal" xml:id="i-2YXXweQFJRrPMTpKKR6nE5">
          <date when="2012-02-29"/>
        </correspAction>
        <correspAction type="submission" xml:id="i-7Sr7yyQCh4eeJk3u7BWjk2">
          <date when="2012-02-28"/>
        </correspAction>
        <correspAction type="transfer" xml:id="i-3VRmdS7VyKYm9aEPq2NADi">
          <date when="2012-02-28"/>
        </correspAction>
        <correspAction type="assigned" xml:id="i-4yvn6Per14R4L6vntAVDWa"/>
        <correspContext corresp="i-4yvn6Per14R4L6vntAVDWa">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-M71sTuLiEGd9QimGvbv6jw">
            Förslag till riksdagsbeslut
          </head>
          <list style="ol">
            <item xml:id="i-4F8yGmzP5DApymQPbFVykf">
              Riksdagen avslår regeringens förslag till ny lydelse av 6 kap.
              22 § andra stycket 2 lagen (2003:389) om elektronisk kommunikation.
            </item>
            <item xml:id="i-TS8bjQwS6NaZFGkCs51zCK">
              Riksdagen tillkännager för regeringen som sin mening vad som
              anförs i motionen om att dagens krav på att fängelse ska vara
              föreskrivet för ett brott och att påföljden ska bli en annan än
              böter, fortfarande ska gälla när ett utlämnande begärs vid ett
              misstänkt upphovsrättsbrott.
            </item>
            <item xml:id="i-WPmp7KaGRnMTnuVGEcaJHk">
              Riksdagen tillkännager för regeringen som sin mening vad som
              anförs i motionen om att regeringens skrivelse till riksdagen
              även ska omfatta sådan hemlig inhämtning av adressuppgifter som
              omfattas av 6 kap. 22 § första stycket 2 lagen (2003:389) om elektronisk
              kommunikation.
            </item>
            <item xml:id="i-8guNpYg5T1eUcwNE98Ymhe">
              Riksdagen tillkännager för regeringen som sin mening vad som
              anförs i motionen om behovet av en samlad integritetsskyddsmyndighet.
            </item>
          </list>
        </div>
        <div type="motContent">
          <head type="h1" xml:id="i-XhtBppwwpLdcLMsw4aFefC">
            Ännu en spik i integritetskränkningskistan
          </head>
          <p xml:id="i-F3J7BhcbNgiqYNmjUTVHvJ">
            Övervakningen av vad människor gör på internet ökar dag för dag.
            Detsamma gäller såväl privata företags som offentliga myndigheters
            insamling av personuppgifter och behandling av dessa. Aldrig tidigare
            har kunskapen om individers ageranden, tycke och smak kunnat kartläggas
            så noggrant som i dag. Inom kort behandlar riksdagen den bordlagda
            propositionen (2010/11:46) Lagring av trafikuppgifter för brottsbekämpande
            ändamål genomförande av direktiv 2006/24/EG, och då slås en av
            de slutliga spikarna i övervakningskistan. Än finns dock luckor
            av fungerande integritetsskydd; bl.a den EU-rättsliga personuppgiftsskyddsregleringen.
            Generaladvokaten har nämligen i ett förslag till förhandsbesked
            i målet mellan Bonnier Audio m.fl. och Perfect Communikation AB
            (ePhone) i Högsta domstolen uttalat att ett utlämnande av en viss
            tilldelad IP-adress, bara kan komma i fråga om den samlats in
            och lagrats i syfte att kunna lämnas ut för ändamålet att förhindra
            upphovsrättsintrång. Om EU-domstolen dömer enligt förslaget, kommer
            detta i stort innebära att den civilrättsliga möjlighet att erhålla
            IP-adresser som finns enligt den s.k. Ipredlagen, i stort upphör.
            Detta om inte leverantörerna av telefoni och data just lagrar
            IP-adresser och uppgifter om dess användande just för ändamålet
            att kunna beivra påstådda intrång i upphovsrätten. Oss veterligen
            gör i dag inget företag detta. Det finns således fog för att påstå
            att rättsväsendet hittills fungerat som en integritetsskyddande
            funktion och till viss del motverkat den negativa effekt på skyddet
            för den personliga integriteten, som den s.k. Ipredlagen annars
            riskerar få. Vi vet dock inte hur länge till detta skydd finns
            inom det civilrättsliga området.
          </p>
          <p xml:id="i-PWykJg9fhxodr7Mfn3VNGQ">
            Inom det straffrättsliga området regleras utlämnandet av uppgifter
            om abonnemang av 6 kap. 22 § lagen om elektronisk kommunikation.
            Av det första styckets andra punkt framgår att det finns en skyldighet
            för den som tillhandahåller ett elektroniskt kommunikationsnät
            eller en elektronisk kommunikationstjänst att på begäran lämna
            ut abonnemangs­uppgifter till brottsbekämpande myndigheter, om
            fängelse är föreskrivet för brottet och det misstänkta brottet
            enligt myndighetens bedömning kan föranleda annan påföljd än böter.
            Denna bestämmelse medför att bl.a. uppgifter om IP-adresser i
            dag inte lämnas ut vid misstanke om upphovsrättsbrott.
          </p>
          <p xml:id="i-BkYeJbcr1QvuzLHAosA4Rz">
            Regeringen anför i propositionen (s. 102) att det mot bakgrund
            av Ipredlagens möjligheter till utlämnande av IP-adresser, även
            är rimligt att samma möjligheter gäller inom det straffrättsliga
            området. Vi delar inte denna bedömning. Dels då det är en sak
            att misstänkas för ett brott av relativt ringa karaktär som upphovsrättsbrott
            får anses vara, dels då det svenska rättsläget hittills är sådant
            att ett utlämnande ändå inte sker i de civilrättsliga fallen.
          </p>
          <p xml:id="i-7k4M53zVux14aSeM33FtxP">
            Datainspektionen har fullgjort sin uppgift som värnare av integritetsskyddet
            och har avstyrkt att inhämtning av abonnemangsuppgifter ska vara
            möjligt även för bötesbrott. Vi delar denna bedömning, särskilt
            när det gäller de påstådda upphovsrättsbrotten. De dynamiska IP-adresserna
            är rent faktiskt sådana att de liknar de fasta vad gäller anknytning
            till fysisk användare, och skillnaden dem emellan är i dag ytterst
            liten. Integritetsintrånget är lika stort om inte större när det
            gäller övervakning och utlämnande av dynamiska IP-adresser jämfört
            med fasta. De skäl som anförts av regeringen till stöd för möjligheten
            till ökade integritetskränkningar måste därför prövas noga.
          </p>
          <p xml:id="i-L6L5Sq43w5d6bDH4YRuNbP">
            Miljöpartiet de gröna delar dock regeringens bedömning att s.k.
            grooming på internet ska bekämpas, liksom annan brottslighet som
            många gånger för enskilda utsatta är oerhört kränkande. Att öppna
            portarna fria för att lämna ut IP-adresser ser vi dock inte som
            en lösning på de problemen.
          </p>
          <p xml:id="i-4kXR5o7s8nSvw5hXe4Bj3q">
            Mot bakgrund av det ovan anförda anser vi att riksdagen i första
            hand bör avslå regeringens förslag till ny 6 kap. 22 § första
            stycket 2 lagen om elektronisk kommunikation. Om detta yrkande
            avslås anser vi att de nya bestämmelserna ändå inte ska få användas
            i de fall som gäller misstänkt upphovsrättsbrott.
          </p>
          <head type="h1" xml:id="i-RCewzUD9LYCMzDpGmtha1u">
            En förbättrad skrivelse behövs
          </head>
          <p xml:id="i-JhynQYAnUWm6pXgD9swMpp">
            Regeringen föreslår i propositionen att den årliga skrivelsen
            till riksdagen om användningen av hemliga tvångsmedel ska utökas
            till att även omfatta en redovisning av inhämtningen av uppgifter
            om elektronisk kommunikation i underrättelseverksamhet. Vi välkomnar
            detta och hoppas samtidigt att uppgifterna i skrivelsen samtidigt
            är så utförliga att riksdagen kan göra en reell prövning av behovet
            av och förutsättningarna för inhämtningen av uppgifterna.
          </p>
          <p xml:id="i-MNfhERUBJrijrGC1ZUpVBp">
            Skrivelsen ska såvitt kan förstås emellertid inte omfatta den
            utökade rätt de brottsbekämpande myndigheterna får att hemligen
            erhålla abonnemangsuppgifter från den som tillhandahåller ett
            elektroniskt kommunikationsnät eller en elektronisk kommunikationstjänst.
          </p>
          <p xml:id="i-HGNY7yF8mHDmFkxJYGm4Dt">
            Mot bakgrund av Miljöpartiets tidigare ställningstaganden om
            att den årliga skrivelsen även ska omfatta hemlig rumsavlyssning,
            anser vi nu även att skrivelsen ska omfatta de fall där de brottsbekämpande
            myndigheterna hemligen erhållit och använt abonnemangsuppgifter
            i sin brottsbekämpande verksamhet. Detta bör riksdagen som sin
            mening ge regeringen tillkänna.
          </p>
          <head type="h1" xml:id="i-MqDetzaLEzYxcbx5giy6wU">
            En integritetsskyddsmyndighet för ett samlat integritetsskydd
            behövs
          </head>
          <p xml:id="i-f457YQdPjbFMmCdevtmdd">
            En effekt av ett genomförande av propositionen i de delar där
            vi inte har andra åsikter än regeringen, är att Säkerhets- och
            integritetsskyddsnämndens uppgifter utökas. Vi välkomnar detta.
            Samtidigt har nämnden dock fått nya tillsynsuppgifter i och med
            införandet av den nya polisdatalagen. I den delen delar dock Säkerhets-
            och integritetsskyddsnämnden tillsynsuppgiften med Datainspektionen.
            Vi anser att denna uppdelade tillsyn är olycklig och att tillsynsansvar
            över en viss verksamhet som regel alltid bör ankomma på en tillsynsmyndighet.
            Detta och vad som bl.a. av oss tidigare i vår motion med anledning
            av regeringens budgetproposition anförts under utgiftsområde 4
            (jfr mot. 2011/12:Ju399), förstärker åsikten att det är läge att
            ta ett helhetsgrepp om integritetsskyddet i landet.
          </p>
          <p xml:id="i-STfG47y9N9peEwbL3m4fpE">
            Det behöver således inrättas en ny integritetsskyddsmyndighet
            som ersätter Datainspektionen, Säkerhets- och integritetsskyddsnämnden,
            delar av JK:s och länsstyrelsernas verksamhet. Frågan bör bli
            föremål för noggrannare överväganden inom ramen för en utredning.
            Detta bör riksdagen som sin mening ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-LQz5qtwKYGDWvfnRCC5Gn4" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-UF4ugbnLzmZVbUSGkzgc8i" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-NwW6js6Jhxi6fd4bFbXByw" who="i-Vx7eV6CLwK4q8nMYx4Sry4">
              Agneta Börjesson (MP)
            </item>
          </list>
        </div>
      </div>
    </body>
  </text>
</TEI>
