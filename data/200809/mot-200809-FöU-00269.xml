<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FöU-00269">
  <teiHeader>
    <fileDesc>
      <titleStmt>
        <title>Upphävande av FRA-lagen</title>
        <author corresp="i-9BUsH2Bn1bGihptNC5r7uq">av Peter Eriksson m.fl. (mp, s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Upphävande av FRA-lagen</title>
          <idno type="rdwebb">GW02Fö269</idno>
          <rs type="number">Fö269</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GW02Fö269/text</ref>
          <ref type="dokument_url_html">http://data.riksdagen.se/dokument/GW02Fö269</ref>
          <ref type="dokumentstatus_url_xml">http://data.riksdagen.se/dokumentstatus/GW02Fö269</ref>
          <ref type="doc">http://data.riksdagen.se/fil/A723D3A4-F9E5-4253-A5DD-A130044B8D49</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <name>Mona Sahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7Ut7KV1eFvSSFoMHdBoN6C" type="signed"/>
        <correspContext corresp="i-7Ut7KV1eFvSSFoMHdBoN6C">
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-GFJcxAB9fyzG2VN1HakscJ"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-3S4u3rsmsb3bjgrsrZUU6Q"/>
        </correspContext>
        <correspAction xml:id="i-KEUEqgeGmVCoBCksNUJNJW" type="numbering">
          <date when="2008-10-08"/>
        </correspAction>
        <correspAction xml:id="i-Uik4by9TY5u2wWxWufeKFi" type="submission">
          <date when="2008-10-06"/>
        </correspAction>
        <correspAction xml:id="i-6J5c6gFWwFxP5tBJUVgLCd" type="transfer">
          <date when="2008-10-06"/>
        </correspAction>
        <correspAction xml:id="i-AN8qTM4TerR8LdsA1U2T5w" type="assigned"/>
        <correspContext corresp="i-AN8qTM4TerR8LdsA1U2T5w">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AJfSecZ7UYQQ231WqJdsiq" type="motBody">
        <div xml:id="i-Jx2rWoEMvit1cTbcZ7oG5q" type="motProposal" subtype="förslag">
          <head xml:id="i-61uPkNYzTtuipmNbYri7v9">
            Förslag till riksdagsbeslut
          </head>
          <list xml:id="i-7Smmvi7RBYaoY4GtnAYBg6" style="ol">
            <item xml:id="i-NcNWTKgbnAyLK6v6s6H89X">
              Riksdagen beslutar upphäva lagen (2008:717) om signalspaning
              i försvars­underrättelseverksamhet.
            </item>
            <item xml:id="i-8KHJMQ1L91pLybW2dXMZ61">
              Riksdagen beslutar upphäva 6 kap. 19 a § samt 6 kap. 21 § 3 i
              lagen (2003:389) om elektronisk kommunikation.
            </item>
            <item xml:id="i-PUH4vUcQp3GdvSZbFcgGwG">
              Riksdagen beslutar upphäva 2 § andra stycket, andra meningen
              i lagen (2000:130) om försvarsunderrättelseverksamhet.
            </item>
            <item xml:id="i-NksaFMGUYdMBtAKfd2CEun">
              Riksdagen tillkännager för regeringen som sin mening vad som
              anförs i motionen om att omedelbart tillsätta en parlamentarisk
              utredning avseende utformningen av en ny lagstiftning rörande
              signalspaning.
            </item>
          </list>
        </div>
        <div xml:id="i-TjsnTVCok8DCrLV5cXgGQC" type="motContent">
          <head xml:id="i-PRfaEcfxwVr3e6XwtzifXG" type="h1">
            Motivering
          </head>
          <p xml:id="i-QLS7qqjY5Qz9UsMNdQpNeY">
            Den 18 juni 2008 röstade den borgerliga majoriteten i riksdagen
            igenom lagen (2008:717) om signalspaning i försvarsunderrättelsetjänst.
            Lagen ger Försvarets radioanstalt (FRA) mycket långtgående befogenheter
            vad gäller signalspaning i kabel.
          </p>
          <p xml:id="i-EjrL3R4DNG8c3bW4fkkYbE">
            En så komplex lagstiftning, med långtgående konsekvenser för
            både rättssäkerhet och integritet, som påverkar våra grundlagsskyddade
            fri- och rättigheter, borde självklart ha beretts genom en parlamentariskt
            sammansatt offentlig utredning. Det skulle ha varit en utredning
            som hade besvarat fundamentala frågor om behov, effektivitet,
            proportionalitet, rätts­säkerhet och integritetsskydd.
          </p>
          <p xml:id="i-WVSYMxqQJZrvrTuXizwRYg">
            Regeringen valde i stället att grunda lagen på en tjänstemannaskrivelse,
            framtagen för flera år sedan av några få tjänstemän i Regeringskansliet.
            Det var en skrivelse som förkastats av den tidigare regeringen.
            Lagförslaget remissbehandlades rekordsnabbt under julhelgen 2006.
            Regeringens beslut togs bara tre dagar efter remisstidens utgång,
            dvs. utan någon reell möjlighet att ta hänsyn till den allvarliga
            kritik som flera tunga remissinstanser framförde.
          </p>
          <p xml:id="i-4xa1NbPQdq3fPxgpotQiks">
            Den skarpa kritiken från myndigheter, organisationer, allmänhet
            och företrädare för regeringspartierna samt det omedelbara hotet
            om att bli nedröstade har lett till att regeringen därefter gång
            på gång tvingats till reträtt och återkommit med tillägg till
            den lag som tidigare förklarats som fullkomlig.
          </p>
          <p xml:id="i-8kYU3Xz2a3zJieixc1BLbs">
            Sedan den första kritiken julen 2006 har regeringen lyckats peta
            in nästan 40 förändringar runt signalspaningslagen. Detta har
            skett utan att en enda utredning gjorts. Det torde vara rekord
            i den svenska lagstiftningens historia. Om lagstiftningen var
            komplex tidigare, så är den helt omöjlig att överblicka i dag.
          </p>
          <p xml:id="i-YPpREQyGSMgrxPutv3eQze">
            Tilläggsförslagen, både från återremitteringen den 18 juni 2008
            och från de nya förslag som tillkommit den 25 september 2008,
            har dessutom tagits fram i stor hast och bakom lyckta dörrar.
            Ingen vet egentligen vad regeringens föreslagna tilläggspunkter
            står för. En del av dessa punkter kanske är bra, men de flesta
            är så allmänt hållna att det är svårt att se till vad och hur
            de ska konkretiseras eller om de ens är genomförbara. Vi kan bara
            konstatera att det är svårt att bedöma såväl helheten som funktion
            och konsekvens av tilläggen. Resultatet blir en lag präglad av
            otydlighet och osäkerhet, som blir svår att tolka för såväl medborgarna
            som de myndigheter som ska tillämpa den. Nu får Försvarsdepartementet
            och en särskild utredning i uppdrag att lappa ihop alla partipolitiska
            blockeringar. Det är en beredningsprocess som går baklänges. Svaren
            är redan givna. Det går inte att lappa och laga i en så allvarlig
            och betydelsefull lagstiftning.
          </p>
          <p xml:id="i-q9wemybszGkPNUyTg8GmT">
            Det är vidare uppenbart att regeringen inte har tänkt över konsekvenserna
            av förhandlingarna med sina partikolleger om alla förslag om tillägg:
          </p>
          <list xml:id="i-SUxz78AppkPkLHugwAvLA8" style="ol">
            <item xml:id="i-732BSonYFasdeZY6wfSZTa">
              FRA ska söka tillstånd för all signalspaning inte regeringen,
              Regeringskansliet eller Försvarsmakten som är de enda som enligt
              förslaget ska få beställa signalspaning. Det vore naturligt att
              det är beställarna som söker tillstånd, inte utförarmyndigheten.
            </item>
            <item xml:id="i-KX7FkLZdFufSfzeUPNvYmk">
              Ingen trafikdata ska sparas i mer än ett år. Det är otydligt
              hur kontrollmyndigheten i efterhand ska kunna bevaka att allt
              gått rätt till. Det är vidare också otydligt om all trafikdata
              omfattas av denna reglering.
            </item>
            <item xml:id="i-Vs4jBCm6FnQ8o4L98mLX7w">
              Begreppet trafikstråk är otydligt och dess betydelse oklar. Samtidigt
              utgör det en av grundbultarna i regeringens förslag. Blir begreppet
              för vitt liksom de formuleringar som ska ange ändamålen är vi
              tillbaka till det ursprungliga lagförslaget.
            </item>
            <item xml:id="i-K5h3XrkQJkTAFqejMX12bi">
              Underrättelseskyldighet till enskild reser också frågetecken.
              Det är oklart vilka som ska informeras, hur de skall informeras
              och när.
            </item>
          </list>
          <p xml:id="i-UihCoZksTYzQASWG3CvJBs">
            Konsekvenserna är svåröverskådliga och allvarliga: Säpochefen
            varnar för att viktiga delar av terroristbekämpningen riskeras
            och Journalistförbundets ordförande för att källskyddet och meddelarfriheten
            är fortsatt hotade.
          </p>
          <p xml:id="i-QUMaGUHyNM9vgkTbCTdBXZ">
            Vidare är det oklart om lagen, med alla tillägg, kommer att uppfylla
            Europa­konventionen om mänskliga rättigheter.
          </p>
          <p xml:id="i-3Vb8oyZABWfjKyUcELAFMV">
            Efter den fördjupade debatt som ägt rum under sommaren står det
            klart att FRA-lagen utgör ett avsteg utan historisk jämförelse
            från den grundlagsfästa principen om rätten till fri kommunikation
            utan statlig insyn. Trots tilläggen har lagen fortfarande allvarliga
            brister vad gäller proportionalitet, rättssäkerhet och integritetsskydd.
          </p>
          <p xml:id="i-FgJKCdZBQq5pH2pogK1ZSs">
            Ett fundamentalt krav för en seriös och långsiktig säkerhetspolitik
            är att man söker ett brett parlamentariskt samförstånd och även
            inhämtar oberoende juridisk och teknisk sakkunskap. Det enda acceptabla
            är därför att lagen nu rivs upp och att regeringen tillsätter
            en parlamentarisk utredning som utreder behovet och utformningen
            av signalspaning i kabel från grunden.
          </p>
          <p xml:id="i-SjhKZYxexRKvWYye3cDxYC">
            Vi socialdemokrater och miljöpartister menar att signalspaning
            behövs. Sverige behöver som ett militärt alliansfritt land en
            effektiv underrättelsetjänst. Nya hot som senare års terroristdåd,
            spridning av massförstörelsevapen och IT-utvecklingen har gjort
            samhället mer sårbart, och tidig information är viktig för att
            kunna förebygga och förhindra sådana hot mot vårt land. Den avgörande
            frågan är dock på vilket sätt och i vilken omfattning som signalspaning
            ska få bedrivas. Behovet av effektiv underrättelse­inhämtning
            kan inte rättfärdiga att man nonchalerar grundlagens principer
            om rätten till fri och skyddad kommunikation. Om underrättelsetjänsten
            ska kunna bibehålla folkets förtroende måste dessutom människors
            berättigade oro och obehag avseende intrång i deras privatsfär
            tas på allvar. Därför kräver vi att lagen rivs upp och att man
            tillsätter en parlamentarisk utredning.
          </p>
          <p xml:id="i-BQBej8id2d54QsrFCC1Uj8">
            Den parlamentariska utredningens uppgift bör vara att bedöma
            behovet av en lag utifrån hänsyn till integriteten, effektiviteten
            och proportionaliteten. Syftet måste vara att finna en teknisk-juridisk
            lösning som både tillgodoser behovet av underrättelsetjänst och
            medborgarnas rätt till integritet och rättssäkerhet.
          </p>
          <p xml:id="i-U2CTecNTn16NzXGcwh8ATN">
            Vi menar slutligen att en utredning måste arbeta öppet för att
            åstadkomma en lag som har medborgarnas förtroende. Detta innebär
            en bred och öppen process som ger så många som möjligt möjlighet
            till insyn, påverkan och debatt från olika samhällsaktörer, allt
            från enskilda bloggare till organisationer.
          </p>
        </div>
        <div xml:id="i-Sb3GGi9siCtH9mM48VgH3u" type="signatureBlock">
          <list xml:id="i-96xkXVREemfh51Xtj7pDWC">
            <item xml:id="i-RPL4hsvLAp17yqmrTPbX4i" who="i-9BUsH2Bn1bGihptNC5r7uq" type="signature">
              Peter Eriksson (mp)
            </item>
            <item xml:id="i-3u1pwenVjw9DAdwHaGSjPT" who="i-GFJcxAB9fyzG2VN1HakscJ" type="signature">
              Mona Sahlin (s)
            </item>
            <item xml:id="i-3R8dsXpX2yiFMpjrkKrrx7" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
            <item xml:id="i-RceLGWsCCt2QfRFgAgac4q" who="i-3S4u3rsmsb3bjgrsrZUU6Q" type="signature">
              Anders Karlsson (s)
            </item>
          </list>
        </div>
      </div>
    </body>
  </text>
</TEI>
