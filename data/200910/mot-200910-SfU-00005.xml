<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00005">
  <teiHeader>
    <fileDesc>
      <titleStmt>
        <title>med anledning av prop. 2009/10:31 Genomförande av skyddsgrundsdirektivet och asylprocedurdirektivet</title>
        <author corresp="i-34FRvyXQKUigF3Qr9AwKJe">av Bodil Ceballos (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:31 Genomförande av skyddsgrundsdirektivet och asylprocedurdirektivet</title>
          <idno type="rdwebb">GX02Sf5</idno>
          <rs type="number">Sf5</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf5/text</ref>
          <ref type="dokument_url_html">http://data.riksdagen.se/dokument/GX02Sf5</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf5</ref>
          <ref type="doc">http://data.riksdagen.se/fil/B786EACD-449F-456A-84A3-C9A29107C80F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2gjXmZKN6hNaJUZhKhyKvZ" type="basedOn"/>
        <correspContext corresp="i-2gjXmZKN6hNaJUZhKhyKvZ">
          <ref>Proposition 2009/10:31</ref>
        </correspContext>
        <correspAction xml:id="i-Lmd9Weqg7BM9ZwMTbFyZME" type="signed"/>
        <correspContext corresp="i-Lmd9Weqg7BM9ZwMTbFyZME">
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction xml:id="i-Xqe2ugNpKGLjwQQF2MvM3R" type="referral">
          <date when="2009-11-03"/>
        </correspAction>
        <correspAction xml:id="i-4QPZu51fspNMmaQpQcTMJ1" type="referral">
          <date when="2009-11-03"/>
        </correspAction>
        <correspAction xml:id="i-Ek3g3YJNG5ACN2LsbfzHc4" type="submission">
          <date when="2009-11-02"/>
        </correspAction>
        <correspAction xml:id="i-QZDXmabQfxq1UmQJNXf6MT" type="dismissal">
          <date when="2009-11-02"/>
        </correspAction>
        <correspAction xml:id="i-9m6wJ5QqzafgZxY7DjDi77" type="dismissal">
          <date when="2009-11-02"/>
        </correspAction>
        <correspAction xml:id="i-AHKdwKfFUkzoBKBVLnqDvf" type="transfer">
          <date when="2009-10-31"/>
        </correspAction>
        <correspAction xml:id="i-5cgjYhWwD4TjoR77pwSZhY" type="assigned"/>
        <correspContext corresp="i-5cgjYhWwD4TjoR77pwSZhY">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-7QWBcN2RGWG3Jt1f8Spz9Z" type="TOC">
          <head xml:id="i-NoJ2dK3gxaXZwmEBRX7GSR">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Skyddsgrunds- och asylprocedurdirektiven 3
            </item>
            <item>
              3.1 Uppdelningen i skyddsgrunder 3
            </item>
            <item>
              3.2 Flyktingdefinitionen 4
            </item>
            <item>
              3.3 Barns flyktingstatus 4
            </item>
            <item>
              3.4 Uteslutningsgrunderna 5
            </item>
            <item>
              3.5 Beviljande av flyktingstatus och skyddsbehövandestatus 5
            </item>
            <item>
              3.6 Upphörande av att vara flykting eller skyddsbehövande 6
            </item>
            <item>
              3.7 The benefit of the doubt 6
            </item>
            <item>
              3.8 Internationellt skyddsbehov sur place 6
            </item>
            <item>
              3.9 Uppehållstillstånd för familjemedlemmar 6
            </item>
            <item>
              3.10 Skydd mot utvisning non-refoulement 7
            </item>
            <item>
              3.11 Resedokument 8
            </item>
            <item>
              3.12 Tillträde till arbetsmarknaden samt hälso- och sjukvård
              8
            </item>
            <item>
              3.13 Underåriga utan medföljande vuxen 8
            </item>
            <item>
              3.14 Rätt till fri rörlighet 9
            </item>
            <item>
              3.15 Översättning av handlingar 9
            </item>
            <item>
              3.16 Biträden 9
            </item>
            <item>
              3.17 UNHCR:s roll 10
            </item>
            <item>
              3.18 Insamling av uppgifter om enskilda ärenden 10
            </item>
            <item>
              3.19 Säkra länder och internt skydd 10
            </item>
            <item>
              3.20 Dublinärenden 11
            </item>
            <item>
              3.21 Förfarandet vid överklagande 11
            </item>
            <item>
              3.22 Ärenden med säkerhetsaspekter 11
            </item>
            <item>
              3.23 Möjlighet att bevilja tidsbegränsat uppehållstillstånd enligt
              lagen om särskild utlänningskontroll 11
            </item>
          </list>
        </div>
        <div type="motProposal" subtype="förslag">
          <head xml:id="i-RHAJ4qTCxTSnpqkQQHhYKE">
            2 Förslag till riksdagsbeslut
          </head>
          <list style="ol">
            <item xml:id="i-Dmfx762TEeUc6CNXLaJUdC">
              Riksdagen tillkännager för regeringen som sin mening vad som
              anförs i motionen om att inte göra en uppdelning av skyddsbehövande
              i två kategorier.
            </item>
            <item xml:id="i-MA7m5X2iBcZ21mmvS1wFNz">
              Riksdagen tillkännager för regeringen som sin mening vad som
              anförs i motionen om att upphäva 5 kap. 25 § utlänningslagen.
            </item>
            <item xml:id="i-Dpy1LkKTgWJ8YS771fQ4VB">
              Riksdagen tillkännager för regeringen som sin mening vad som
              anförs i motionen om flyktingdefinitionen.
            </item>
            <item xml:id="i-PUm9RYD1rruqVL9xUgntAx">
              Riksdagen tillkännager för regeringen som sin mening vad som
              anförs i motionen om att utreda barns egna asylskäl.
            </item>
            <item xml:id="i-L8p6H4mz3g5iJPQQz2Tsnw">
              Riksdagen tillkännager för regeringen som sin mening vad som
              anförs i motionen om uteslutningsgrunderna.
            </item>
            <item xml:id="i-Q3vm3nAA6nstipBk8x4xTc">
              Riksdagen tillkännager för regeringen som sin mening vad som
              anförs i motionen om grunder för upphörande av att vara flykting
              eller skyddsbehövande.
            </item>
            <item xml:id="i-DDi6TTMTR6FwE5XJrrSDc6">
              Riksdagen tillkännager för regeringen som sin mening vad som
              anförs i motionen om att se över praxis gällande principen om
              tvivelsmålets fördel (the benefit of the doubt).
            </item>
            <item xml:id="i-TuYxK3VhRduM246nAN4TKD">
              Riksdagen tillkännager för regeringen som sin mening vad som
              anförs i motionen om att lagreglera sur place-principen.
            </item>
            <item xml:id="i-GQQCEagrFUPzRGsJJRB2zR">
              Riksdagen tillkännager för regeringen som sin mening vad som
              anförs i motionen om möjligheten att söka uppehållstillstånd i
              Sverige även för anhöriga som är före detta asylsökande.
            </item>
            <item xml:id="i-NoV5D1TjrULu51YhaTjQC1">
              Riksdagen tillkännager för regeringen som sin mening vad som
              anförs i motionen om principen om non-refoulement.
            </item>
            <item xml:id="i-TNXsPsJNF4w8QjLFr5JbcU">
              Riksdagen tillkännager för regeringen som sin mening vad som
              anförs i motionen om främlingspass.
            </item>
            <item xml:id="i-L4y276PNTMxbVyMebQRBoj">
              Riksdagen tillkännager för regeringen som sin mening vad som
              anförs i motionen om gömdas rätt till hälso- och sjukvård.
            </item>
            <item xml:id="i-Qr5E3P4C4vgDQiDbqy6exG">
              Riksdagen tillkännager för regeringen som sin mening vad som
              anförs i motionen om att författningsreglera artikel 30.6.
            </item>
            <item xml:id="i-JYV4FDDSRtKvUA3jQgxDjJ">
              Riksdagen tillkännager för regeringen som sin mening vad som
              anförs i motionen om att utbilda offentliga biträden med barnkompetens.
            </item>
            <item xml:id="i-TdyBCQHyLHWZAFQtAEVwX3">
              Riksdagen tillkännager för regeringen som sin mening vad som
              anförs i motionen om att avskaffa diskrimineringen av utlänningar
              i regeringsformens andra kapitel.
            </item>
            <item xml:id="i-QLqBrAsKMDReLVzWjEwQ8u">
              Riksdagen tillkännager för regeringen som sin mening vad som
              anförs i motionen om att översätta handlingar.
            </item>
            <item xml:id="i-RxJtdvnXZrMFaN2TNFL1mb">
              Riksdagen tillkännager för regeringen som sin mening vad som
              anförs i motionen om biträden.
            </item>
            <item xml:id="i-6ckuQrmCNjzxLfzrForQqM">
              Riksdagen tillkännager för regeringen som sin mening vad som
              anförs i motionen om att lagfästa UNHCR:s roll.
            </item>
            <item xml:id="i-B9Rjx8dvAF8zecB5WqaQW1">
              Riksdagen tillkännager för regeringen som sin mening vad som
              anförs i motionen om att klargöra att uppgifter om att en person
              är asylsökande inte i några sammanhang får lämnas ut.
            </item>
            <item xml:id="i-NR5J94Zh4PKRLzNXMjdWoQ">
              Riksdagen tillkännager för regeringen som sin mening vad som
              anförs i motionen om landinformation.
            </item>
            <item xml:id="i-XvWPzqwg2YqvSa9uP9cSAo">
              Riksdagen tillkännager för regeringen som sin mening vad som
              anförs i motionen om utvisningar till failed states.
            </item>
            <item xml:id="i-BD4KqtBTC5b2bq8WgzXKY4">
              Riksdagen tillkännager för regeringen som sin mening vad som
              anförs i motionen om att det bör vara individens val av land som
              ska avgöra var asylansökan prövas.
            </item>
            <item xml:id="i-3Bdsf3LsqRab2SRr4dEKxu">
              Riksdagen tillkännager för regeringen som sin mening vad som
              anförs i motionen om förfarandet vid överklagande.
            </item>
            <item xml:id="i-M2cAjwASVwmUC7iQTUC1MT">
              Riksdagen tillkännager för regeringen som sin mening vad som
              anförs i motionen om ärenden med säkerhetsaspekter.
            </item>
            <item xml:id="i-QENXYwR1dTWNeYh2w98BkA">
              Riksdagen tillkännager för regeringen som sin mening vad som
              anförs i motionen om tidsbegränsade uppehållstillstånd.
            </item>
          </list>
        </div>
        <div type="motContent">
          <head xml:id="i-NGLr5HoGeFsKNM6p92b2GU" type="h1">
            3 Skyddsgrunds- och asylprocedurdirektiven
          </head>
          <p xml:id="i-8h9aW1GhzBLmtiJ58p4AUE">
            De aktuella direktiven skulle för länge sedan ha införts i svensk
            rätt, men oavsett om de införts eller ej ska de beaktas eftersom
            EG-direktiv enligt EG-praxis gäller rakt av om medlemsländerna
            inte infört alla bestämmelser i den nationella lagstiftningen
            från den dag direktiven så stadgar. Direktiven är överordnade
            utlänningslagen (UtlL). I vissa fall är ordalydelsen i direktiven
            förmånligare för den enskilda än vad som är fallet i svensk rätt
            och torde därför i många fall ha lett till en mindre strikt bedömning
            av skyddsbehoven än de vi sett de senaste åren. Utredningen och
            regeringen finner dock att svensk praxis inte strider mot direktiven.
            Utan att göra en jämförelse med övriga länders praxis är detta
            dock svårt att uttala sig om.
          </p>
          <head xml:id="i-147d6ETpB2o91tSVp95vj9" type="h2">
            3.1 Uppdelningen i skyddsgrunder
          </head>
          <p xml:id="i-612kQG3JbJAa263pNtwMPp">
            Miljöpartiet ställer sig positivt till att regeringen inte väljer
            att helt ta bort de människor som nu hamnar i gruppen övriga skyddsbehövande
            i syfte att lägga sig på direktivets lägsta möjliga nivå. Vi är
            dock oroliga för att denna nya uppdelning kommer att leda till
            att det blir lättare att helt ta bort gruppen övriga skyddsbehövande
            vid en framtida totalharmonisering. I dagsläget utgör de övriga
            skyddsbehövande den största gruppen flyktingar i Sverige. Många
            kommer hit på flykt från inre väpnade konflikter. Det behövs regler
            för att skydda denna grupp människor.
          </p>
          <p xml:id="i-Cm3Xg4qr7YRncTYqW33QQG">
            Uppdelningen gör det också lättare att bevilja de olika kategorierna
            skilda rättigheter i Sverige, vilket vi redan sett när det gäller
            anhörigutredningens förslag på krav för att ta hit anhöriga där
            endast de som får stanna från kategori 1 och 2 föreslås få rätt
            att ta hit sina anhöriga, medan kategori 3 i det fallet först
            ska ha skaffat både tillräckligt välbetalt jobb och tillräckligt
            stor bostad för att få samma möjlighet att återförenas med familjen.
            För kategori 3 kommer regeringen att ha kvar ett bemyndigande
            att meddela föreskrifter om att uppehållstillstånd inte får beviljas,
            medan kategori 2 slipper denna begränsning framöver.
          </p>
          <p xml:id="i-7zSf8oKuxQqmp9hmfs95Dn">
            Miljöpartiet anser att det inte ska göras en uppdelning i alternativt
            skyddsbehövande och övriga skyddsbehövande utan att de alla ska
            ingå under alternativt skyddsbehövande. Eftersom det är minimiregler
            vi antar ger direktivet denna möjlighet. Miljöpartiet anser att
            alla skyddsbehövande ska ha rätt att ta hit sina anhöriga och
            att inga skillnader ska göras mellan dessa båda grupper.
          </p>
          <p xml:id="i-NhLQE113qtryy2qygDAhmq">
            Som en konsekvens av att vi anser att båda kategorierna ska benämnas
            alternativt skyddsbehövande kan regeringsbemyndigandet i 5 kap.
            25 § UtlL upphöra att gälla.
          </p>
          <head xml:id="i-78ujWrZqz9i5fAM4HCaFdk" type="h2">
            3.2 Flyktingdefinitionen
          </head>
          <p xml:id="i-KyY8g3kpr37qcZkwHrCdo">
            Regeringen föreslår en ändring av 4 kap. 1 § andra stycket UtlL.
            Denna är i sig bra och uppfyller direktivets krav på att vara
            framåtsträvande. Det är dock svårt att förstå varför den tidigare
            ordalydelsen utsatts tas bort. Om en sökande tidigare varit utsatt
            för förföljelse är det en omständighet som talar för att risk
            för förföljelse alltjämt föreligger. 1 Detta menar regeringen
            framgår av förarbeten och prejudikat, och ingen ändring av lagen
            anses därför vara nödvändig. Kritik har dock framkommit från flyktingadvokater
            att förarbeten och prejudikat ej tillämpas på ett tillfredsställande
            sätt. Vi anser, i likhet med Kammarrätten i Stockholm, att ordalydelsen
            i paragrafen bör vara utlänningen utsatts för eller riskerar att
            utsättas för. En ändrad ordalydelse kan få till följd att fler
            människor som har rätt till asyl faktiskt också beviljas asyl.
            Detta är något Miljöpartiet är mycket positivt till med tanke
            på att Sverige enligt utredningen i dagsläget beviljar färre människor
            asyl än många andra länder i Europa. Både utredningen och regeringen
            kommer dock fram till att ordalydelsen, i detta hänseende, är
            tillräcklig för att följa internationell praxis. Dock görs inga
            jämförelser med tolkningen i andra länder, vilket gör det svårt
            att avgöra om detta verkligen stämmer. Även UNHCR anser att artikel
            4.4 i skyddsgrundsdirektivet bör författningsregleras. 2
          </p>
          <head xml:id="i-EaaNNcnyEA7tx4AfJH8KPU" type="h2">
            3.3 Barns flyktingstatus
          </head>
          <p xml:id="i-BjtGZ9A65XaGekGoG3Rstf">
            När det gäller frågan om barns flyktingstatus anger Barnombudsmannen,
            Rädda Barnens riksförbund, Caritas, Rådgivningsbyrån för asylsökande
            och flyktingar, Amnesty International svenska sektionen, Unicef
            Sverige och Tjänstemännens Centralorganisation att regeringens
            förslag inte i tillräcklig utsträckning beaktar barns särskilda
            asylskäl. Ett flertal av dessa anser att regeringen bör tillsätta
            en utredning för att analysera vad som är barnspecifik förföljelse
            och införa en bestämmelse i utlänningslagen om barns egna asylskäl.
            3 Regeringen menar att utgångspunkten i den svenska asylprocessen
            är att barn som söker asyl i Sverige ska få sin ansökan prövad
            i en process där deras röst hörs och där hänsyn tas till deras
            behov. 4 Den s.k. portalbestämmelsen om barns bästa ska alltid
            beaktas. Regeringen hänvisar även till ett antal åtgärder som
            har vidtagits för asylsökande barn. Bland annat har Migrationsverket
            fått i uppdrag att säkerställa att särskild barnkompetens finns
            att tillgå. Regeringen menar att detta är tillräckligt och att
            ytterligare åtgärder för barns asylskäl inte behöver vidtas. 5
            Denna barnkompetens finns dock inte överallt. I SOU 2009:56 Den
            nya migrationsprocessen framkommer kritik från bl.a. Barnombudsmannen
            och referensgruppen om att barnets rätt att bli hörd inte tas
            på tillräckligt stort allvar. Utredaren anser att kritiken som
            framkommit är viktig och bör beaktas och att frågan om barns särskilda
            asylskäl bör uppmärksammas fortsättningsvis. 6 Miljöpartiet välkomnar
            en sådan utredning.
          </p>
          <head xml:id="i-LvDLrtcDXoYQgefXMFDQ1Z" type="h2">
            3.4 Uteslutningsgrunderna
          </head>
          <p xml:id="i-3h1xt5tEZGAKAZx3AMWau1">
            Eftersom det aldrig tidigare funnits bestämmelser om vem som
            inte kan beviljas asyl är det svårt att överblicka vilka konsekvenser
            sådana bestämmelser kan få. Det handlar helt om hur tolkningen
            blir framöver och om man i asylbedömningarna börjar med att gå
            igenom uteslutningsgrunderna innan man tittar på skyddsskälen
            eller tvärtom. Miljöpartiet menar att det är viktigt att följa
            denna fråga noga och att regeringen vid behov ska återkomma med
            förslag.
          </p>
          <head xml:id="i-M21ANsG3vJ8zWgzGEeDMeK" type="h2">
            3.5 Beviljande av flyktingstatus och skyddsbehövandestatus
          </head>
          <p xml:id="i-CSfENK9veyUaTitpefawmj">
            Vi anser att det är positivt att en flyktingstatusförklaring
            kommer att ske automatiskt och inte som i dagsläget att flyktingen
            måste ansöka om det. Detta innebär förhoppningsvis att fler människor
            kommer att få rätt till de sociala förmåner som följer av flyktingskapet
            utan att genomgå långa rättsliga processer mot Försäkringskassan.
          </p>
          <p xml:id="i-ERZG5ACKLg2w15Y3c2ipVy">
            Precis som med flyktingstatusförklaringen ovan anser Miljöpartiet
            att det är bra att alternativ skyddsstatusförklaring sker med
            automatik.
          </p>
          <head xml:id="i-8LsTw5xcEBQcrP6bQxrpqk" type="h2">
            3.6 Upphörande av att vara flykting eller skyddsbehövande
          </head>
          <p xml:id="i-R2vZPDngQ6nJQeb98NhsqW">
            Miljöpartiet anser att det ska framgå av lagtexten att djupgående
            och bestående förändringar i utlänningens hemland kan medföra
            att en person upphör att vara flykting. Detta är den rekommendation
            som UNHCR gör. Regeringen har dock valt formuleringen väsentliga
            och bestående förändringar . Detta bör ändras. Formuleringen bör
            även ändras på samma sätt när bedömning görs av huruvida en person
            upphör att vara skyddsbehövande.
          </p>
          <p xml:id="i-A8BP4tyyzmSqgormrnudAT">
            Det är i dagsläget svårt att förstå vad flyktingskapets upphörande
            rent praktiskt kommer att innebära för de individer det handlar
            om. Miljöpartiet anser att det är viktigt att följa utvecklingen
            även på detta område och att regeringen vid behov ska återkomma
            med förslag.
          </p>
          <head xml:id="i-Ty4FRKwJ8MP7GHsbM5MXTu" type="h2">
            3.7 The benefit of the doubt
          </head>
          <p xml:id="i-K6FuWM4pKp9fUgRcUm2ept">
            Principen om tvivelsmålets fördel (the benefit of the doubt)
            är bra. Problemet är dock att många av de kriterier som ska vara
            uppfyllda för att principen ska kunna tillämpas tolkas alltför
            snävt. I svensk praxis ställs mycket höga krav för att den sökande
            ska anses medverka till att fastställa sin identitet och framlägga
            relevanta faktorer och för att den sökandes allmänna trovärdighet
            ska anses vara fastlagd. Miljöpartiet anser att denna praxis bör
            ses över.
          </p>
          <head xml:id="i-BymCRkpBbjuezEtDxSe25U" type="h2">
            3.8 Internationellt skyddsbehov sur place
          </head>
          <p xml:id="i-KE8KTmJvkRRgqz1BivXjbM">
            Hovrätten för Västra Sverige, Länsrätten i Stockholms län, Migrationsverket
            och UNHCR anser att en författningsreglering av artikel 5 i skyddsgrundsdirektivet
            bör övervägas. UNHCR har redan en liknande bestämmelse i sin handbok.
            Miljöpartiet anser, i likhet med Kammarrätten i Stockholm, att
            det bör ske en författningsreglering. Regeringen menar att denna
            princip redan tillämpas i svensk rätt och att det framgår av propositionen.
            Av erfarenhet har vi dock lärt oss att trots att skrivningar finns
            med i en proposition leder detta inte alltid till att de tillämpas.
            Lagstiftaren har vid upprepade tillfällen påståtts vara otydlig,
            och det är i detta fall därför bättre att vara extra tydlig och
            föra in en bestämmelse om sur place-artikeln i författningen.
          </p>
          <head xml:id="i-TiHMks6S4LBfkVdXug1UTZ" type="h2">
            3.9 Uppehållstillstånd för familjemedlemmar
          </head>
          <p xml:id="i-Ra9LdruYpmSqfzUmTUZmno">
            Enligt artikel 23.1 i skyddsgrundsdirektivet ska medlemsstaterna
            se till att familjen hålls samlad. Regeringen väljer här att lägga
            sig på en miniminivå genom att inte införa förändringar i lagstiftningen.
          </p>
          <p xml:id="i-MoD4bS9F2tRJA249cGVqte">
            Anhörigkommittén anförde i betänkandet Vår anhöriginvandring
            Delbetänkande av Anhörigkommittén SOU 2002:13 ett flertal förslag
            som ännu inte är genomförda. I likhet med kommittén anser vi att
            det ska finnas en rätt för en sökande som varit gift eller sambo
            i minst sex månader att få sin sak prövad i Sverige, och inte
            som nu vara krav på behandling från hemlandet eller utlandet.
            Länsrätten i Stockholms län uttalar i propositionen även de att
            rätten till uppehållstillstånd för make eller sambo och ogifta
            barn bör gälla utan hinder av huvudregeln att uppehållstillstånd
            ska vara ordnat före inresan. 7 I dagsläget uppställs ett krav
            på ansökan från hemlandet in absurdum och skapar gigantiska problem
            för den sökande. Detta bidrar inte heller till att hålla ihop
            familjer.
          </p>
          <p xml:id="i-LU8so7DMr47wA5FmiKJPgT">
            Uppehållstillstånd ska ha erhållits före inresa i landet. Den
            undantagsregel som gäller att i vissa fall frångå kravet på ansökan
            från hemlandet gäller, enligt Migrationsverket, inte dem som tidigare
            ansökt om asyl här i landet, även om stöd för denna ståndpunkt
            inte står att finna i vare sig lagtext eller praxis.
          </p>
          <p xml:id="i-MzCWD7j6yRvqu38S4mXqiG">
            Miljöpartiet anser att det ska vara möjligt att ansöka om uppehållstillstånd
            i Sverige i de fall en person är gift eller sambo med en person
            i Sverige och att undantagsreglerna i befintlig lagstiftning ska
            omfatta även före detta asylsökande.
          </p>
          <head xml:id="i-Pyv91ADavQ8J9Gy8nhi4fF" type="h2">
            3.10 Skydd mot utvisning non-refoulement
          </head>
          <p xml:id="i-ETQF5MS6g8cB8ZqykUCAzQ">
            Enligt artikel 21 i skyddsgrundsdirektivet måste Sverige respektera
            principen om non-refoulement. Detta görs bl.a. i skyddsreglerna
            i 12 kap. 13 §§ UtlL. Regler om verkställighetshinder återfinns
            också i utlänningslagens 12:e kapitel. Dessa har dock vissa brister.
          </p>
          <p xml:id="i-iyPBa2KBKsEvwCnxhVCcx">
            Miljöpartiet anser inte att det är rimligt att de sökande inte
            har möjlighet att överklaga beslut om avslag från Migrationsverket
            efter att en prövning har gjorts på någon av de mer omfattande
            grunder som tas upp i 12 kap. 18 § UtlL, bl.a. medicinska hinder.
            Vidare anser vi att det är orimligt att den sökande inte har möjlighet
            att överklaga beslut från Migrationsverket om att ingen prövning
            ska ske enligt 12 kap. 18 § UtlL. Beslut av verket som grundas
            på 12 kap. 19 § UtlL kan den sökande överklaga till domstolarna.
            Prövningar enligt detta lagrum sker dock enbart då de nya omständigheter
            som anförs handlar om den sökandes skyddsskäl som finns stadgade
            i 12 kap. 13 §§ UtlL. De mer omfattande nya omständigheter som
            ställs upp i 12 kap. 18 § bör även finnas i 12 kap. 19 §, och
            vi föreslår att en lagändring sker. Det är, med tanke på att vi
            lever i en rättsstat, inte förenligt att Migrationsverket har
            den makt som utgår från 12 kap. 18 § utan att det finns en möjlighet
            att överklaga verkets beslut. Vidare bör även ett tillägg göras
            i de båda paragraferna som lyder nya eller tidigare anförda förvärrade
            omständigheter. Det faktum att det i dagsläget inte går att pröva
            om verkställighetshinder föreligger på grund av förvärrade tidigare
            anförda omständigheter är oacceptabelt.
          </p>
          <p xml:id="i-RywhadsfQhdNLrDnDcbngN">
            Vidare anser Miljöpartiet att tillämpningen av verkställighetshindersgrunden
            medicinska hinder inte tillämpas på det sätt som var lagstiftarens
            mening. Själva hindersprövningen ska inte bestå i att avgöra huruvida
            personen i fråga är tillräckligt stark för att överleva en transport
            från Sverige utan även i möjligheterna för denna person att sedan
            klara sig i utvisningslandet. Sverige har ett ansvar för de människor
            vi avvisar eller utvisar från landet. Detta är den vedertagna
            principen om non-refoulement ett stöd för. Vad är skillnaden mellan
            att utvisa en person till ett land där denna riskerar dödsstraff
            eller annan inhuman behandling och att utvisa en sjuk människa
            utan möjlighet att erhålla adekvat vård?
          </p>
          <head xml:id="i-D62xywz9UruyyRnuEgZ675" type="h2">
            3.11 Resedokument
          </head>
          <p xml:id="i-2KNYKMvniZzA2kcmEoMP2T">
            Regeringen lägger sig här på en miniminivå. Av direktivet framgår
            det att främlingspass ska kunna utfärdas åtminstone i fall där
            det uppstår allvarliga humanitära skäl, artikel 25.2 i skyddsgrundsdirektivet.
            Regeringen har i sitt förslag valt att tolka artikeln på det sätt
            att främlingspass ska kunna utfärdas om det uppstår allvarliga
            humanitära skäl . Vi ser ingen anledning till denna snäva tolkning.
          </p>
          <p xml:id="i-BWBDHDYhrpNZeBid4dVDdN">
            Miljöpartiet anser att människor vid behov ska kunna erhålla
            främlingspass om de har gjort sin identitet någorlunda trolig.
            En möjlighet att erhålla ett tillfälligt främlingspass med förbehåll
            om att inkomma med ytterligare uppgifter bör även undersökas.
          </p>
          <head xml:id="i-6yBM2wvqbSLQvdWpUr8NUM" type="h2">
            3.12 Tillträde till arbetsmarknaden samt hälso- och sjukvård
          </head>
          <p xml:id="i-2DkcduPU9NPnppc26r64Qq">
            Det är i dessa fall bra att regeringen inte väljer att använda
            sig av minimireglerna och bortser från möjligheterna att begränsa
            tillträdet till arbetsmarknaden och tillgången till hälso- och
            sjukvård för alternativt skyddsbehövande. Miljöpartiet anser att
            även gömda ska ha samma rätt till hälso- och sjukvård som andra
            människor.
          </p>
          <head xml:id="i-Fg9m1E8VHz4UAk7U8GJzZp" type="h2">
            3.13 Underåriga utan medföljande vuxen
          </head>
          <p xml:id="i-28DKZfxWvcTQwiFFrLiXzU">
            Amnesty International och Unicef m.fl. anser att det bör övervägas
            huruvida utbildning för personer som arbetar med ensamkommande
            barn bör vara författningsreglerat eller ej. Miljöpartiet anser
            att detta bör vara författningsreglerat i enlighet med artikel
            30.6 i skyddsgrundsdirektivet. Som nämnts ovan har Migrationsverket
            inte lyckats med att alltid tillhandahålla personal med speciell
            barnkompetens. Regeringen menar att det är en grundläggande förutsättning
            att varje myndighet ska vara kompetent för sitt ansvarsområde
            och att det av regleringsbrevet till Migrationsverket framgår
            att ändamålsenlig kompetens om barn ska finnas bl.a. inom verksamhetsområdet
            asyl. 8 Uppenbarligen har detta inte varit tillräckligt. Det är
            märkligt att regeringen i detta fall nöjer sig med att konstatera
            att varje myndighet ska vara kompetent för sitt ansvarsområde.
            För att skyddsgrundsdirektivet ska bli implementerat på ett tillfredsställande
            sätt bör artikel 30.6 författningsregleras. Initiativ bör även
            tas till att offentliga biträden utbildas med barnkompetens. Det
            är inte Migrationsverket som ska ansvara för dessa utbildningar.
          </p>
          <head xml:id="i-RvGHvp3X1LAkgVVAGzZzoW" type="h2">
            3.14 Rätt till fri rörlighet
          </head>
          <p xml:id="i-MWvz4DHQzPcPqWhs11irD8">
            På s. 166 i propositionen står det att rätten till fri rörlighet
            får inskränkas men att det då ska vara godtagbart i ett demokratiskt
            samhälle. Detta stämmer inte när det gäller utlänningar. Miljöpartiet
            har under ett flertal år lagt fram förslag om att ändra denna
            diskriminering i RF:s andra kapitel. Senaste gången hänvisades
            frågan till Grundlagsberedningen som dock inte hanterade den.
            Vid en korsläsning av 2 kap. RF framkommer det att begränsningar
            av utlänningars rättigheter inte behöver vara godtagbara i ett
            demokratiskt samhälle och inte behöver stå i proportion till nyttan
            med bestämmelsen.
          </p>
          <p xml:id="i-3LTKwrKkHVV4KDARp6J88T">
            Att denna diskriminering är möjlig är enligt vårt förmenande
            ytterst allvarligt och absolut inte godtagbart i ett demokratiskt
            samhälle. Vi uppmanar därför regeringen återigen att snarast återkomma
            med förslag på en ändring av denna diskriminerande grundlagsbestämmelse.
          </p>
          <head xml:id="i-LenTw5C6ohfVo9NG9t1gHj" type="h2">
            3.15 Översättning av handlingar
          </head>
          <p xml:id="i-TcWaJtxGKWPvEkHWKjvMpo">
            Advokatsamfundet och Röda Korset föreslår att handlingar ska
            översättas. Det är långt ifrån alltid som det fungerar tillfredsställande
            i dagsläget. Många gånger används tolk (av skiftande kvalitet)
            för att läsa upp juridiska, krångliga beslut etc. För en flykting
            är det viktigt att kunna få ta ställning till handlingarna på
            ett språk som denne begriper i lugn och ro. Flyktingen har sällan
            råd att låta översätta handlingar till svenska, och Migrationsverket
            låter inte översätta alla handlingar.
          </p>
          <p xml:id="i-29aUnbCc4zrgqwqZowt1GQ">
            Miljöpartiet anser att handlingar ska tillhandahållas den sökande
            på ett språk som denne behärskar.
          </p>
          <head xml:id="i-8tbHTQBm3Cz7aXL2wRagY7" type="h2">
            3.16 Biträden
          </head>
          <p xml:id="i-VYYrXauEK41FXyNgTbv4TU">
            Vi anser att ett offentligt biträde ska finnas tillgängligt för
            den sökande under hela asylprocessen. Detta ska inte vara beroende
            av den sökandes möjlighet att betala för ett offentligt biträde.
          </p>
          <head xml:id="i-T8v1PD6xJV1Uo3uYsrjWRR" type="h2">
            3.17 UNHCR:s roll
          </head>
          <p xml:id="i-CPtyQX5odg7FG181Yi65EG">
            Under arbetet med den nya utlänningslagen menade lagstiftaren
            att UNHCR:s rekommendationer och riktlinjer skulle följas. Det
            har dock visat sig att domstolarna anser att de inte behöver följas
            eftersom de inte utgör svensk lag. Detta har diskuterats livligt
            under de senare åren i riksdagen. Med grund i svensk praxis där
            vi enbart följer svensk lag är det därför viktigt att i lagtext
            förtydliga att UNHCR ska spela en roll i svensk asylrätt. Det
            har hittills inte räckt att få in detta i förarbetena. Miljöpartiet
            förordar att en uttrycklig regel som motsvarar direktivets bestämmelse
            införs i lagtexten.
          </p>
          <head xml:id="i-bHVBYKLeYRtMQ3SCp1Ria" type="h2">
            3.18 Insamling av uppgifter om enskilda ärenden
          </head>
          <p xml:id="i-GWi8sr8iCExTGC6s3b1SPg">
            Uppgifter om att en person har lämnat in en asylansökan får inte
            i något sammanhang lämnas ut. Det är inte godtagbart att utländska
            diplomater kommer till förvaren för att identifiera personer,
            och polisen ska inte ta asylsökande med till deras ambassader
            för att fixa pass etc. vid ett avslagsbeslut. Allt detta röjer
            att det är en asylsökande oavsett om själva handlingarna visas
            upp eller ej. Sveriges Advokatsamfund förordar att det klargörs
            att uppgifter om att en person har lämnat in en asylansökan inte
            i något fall får lämnas ut. Miljöpartiet instämmer i detta och
            menar att ett sådant förfarande, oavsett på vilket sätt det i
            hanteringen framkommer att det handlar om en asylsökande, är att
            betrakta som nya flyktingskäl sur place.
          </p>
          <head xml:id="i-Ld6a1SQ1L4dxCGRrc964sX" type="h2">
            3.19 Säkra länder och internt skydd
          </head>
          <p xml:id="i-9yH9HrTHsfWHCUHCSCrEuB">
            Miljöpartiet menar att det är viktigare att myndigheterna i landinformationen
            använder sig av artikel 8.2b i asylprocedursdirektivet om den
            mest aktuella och exakta bevisning som går att finna, framför
            att man upprättar listor på säkra länder. I dagsläget anses länder
            säkra att skicka flyktingar till trots att de enligt index för
            failed states knappast har kapacitet att skydda sin egen befolkning.
            Det är bra att regeringen är tydlig i propositionen om att det
            inte är rimligt att hänvisa till ett internt flyktalternativ om
            det i praktiken inte kan utnyttjas 9 . Det är rimligt att inte
            heller skicka människor tillbaka till länder som inte klarar av
            att ge dem skydd mot förföljelse från den egna statsapparaten
            eller enskilda.
          </p>
          <p xml:id="i-V9hJ2brP8k5wJihVqCmtAh">
            Det är bra att regeringen inte lägger sig på den lägsta nivån
            utan anser att artikel 8.3 i skyddsgrundsdirektivet inte ska tillämpas.
          </p>
          <head xml:id="i-VDNzHDypYXX94hpqHNMiq5" type="h2">
            3.20 Dublinärenden
          </head>
          <p xml:id="i-E8bKB2YSf6KR521HhXxAG3">
            Miljöpartiet anser att den sökande själv ska få välja i vilket
            land han eller hon vill söka asyl. Vi anser inte att Sverige bör
            använda Dublinkonventionen som ett skäl till att inte pröva en
            ansökan. Det bör i stället vara det land som är individens slutliga
            mål som ska pröva asylansökan. Direktivet anger inte något förbud
            mot att en medlemsstat prövar en asylansökan, trots att den sökande
            tidigare lämnat in en asylansökan i en annan medlemsstat, utan
            anger endast ett undantag till när medlemsstaten inte behöver
            pröva en ansökan om asyl.
          </p>
          <head xml:id="i-YJ7WWvEFv6y5pStg4Bh1Lf" type="h2">
            3.21 Förfarandet vid överklagande
          </head>
          <p xml:id="i-LB1qcWEojKJGRNuDDZTyNo">
            I likhet med vad som anförts ovan under rubriken Skydd mot utvisning
            non-refoulement, anser Miljöpartiet att de beslut som fattas enligt
            12 kap. 1819 §§ UtlL ska kunna överklagas. De hinder mot verkställighet
            som återfinns i denna paragraf ska även kunna åberopas av de sökande
            och inte, som situationen är i dagsläget, enbart av Migrationsverket.
            Även tidigare anförda förvärrade omständigheter ska enligt 12
            kap. 1819 §§ UtlL bli föremål för verkställighetshindersprövning.
            Beslut enligt dessa lagrum fattade till den sökandes nackdel ska
            kunna överklagas.
          </p>
          <head xml:id="i-Q9YGY33pt7UxMBQfHriUJR" type="h2">
            3.22 Ärenden med säkerhetsaspekter
          </head>
          <p xml:id="i-5iiaxQ2zK9sXBoYBgegccR">
            Miljöpartiet anser i princip att alla ärenden ska avgöras i domstol.
            Det kan dock i vissa mycket specifika fall vara nödvändigt att
            regeringen får möjlighet att ingripa. Det bör dock inte göras
            någon åtskillnad mellan EES-medborgare och andra länders medborgare.
            Vi anser, i enlighet med Sveriges Advokatsamfund, att det måste
            finnas ett tydligt regelverk för hur kvalificerade säkerhetsärenden
            ska definieras och på vilket material detta ska få ske.
          </p>
          <head xml:id="i-QSfNJAMtWt4E7YM1tRrJHa" type="h2">
            3.23 Möjlighet att bevilja tidsbegränsat uppehållstillstånd enligt
            lagen om särskild utlänningskontroll
          </head>
          <p xml:id="i-MviALyn6eey54ZcbLfvESF">
            Miljöpartiets uppfattning är att tidsbegränsade uppehållstillstånd
            inte bör användas alls, även om vi förstår att det i fråga om
            säkerhetsärenden ibland kan vara befogat. De bör dock även i dessa
            fall användas mycket restriktivt.
          </p>
        </div>
        <div type="motSignatures">
          <list>
            <item xml:id="i-DcF9Y6tcYuVaKLW27yxjbX" who="i-34FRvyXQKUigF3Qr9AwKJe">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
