<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-00527">
  <teiHeader>
    <fileDesc>
      <titleStmt>
        <title>Sfi</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:527 av Christina Höj Larsen m.fl. (V)</title>
          <idno type="rdwebb">H502527</idno>
          <rs type="number">527</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H502527/text</ref>
          <ref type="dokument_url_html">http://data.riksdagen.se/dokument/H502527</ref>
          <ref type="dokumentstatus_url_xml">http://data.riksdagen.se/dokumentstatus/H502527</ref>
          <ref type="docx">http://data.riksdagen.se/fil/908A8E6B-B048-42FA-877E-22B5C84CF962</ref>
          <ref type="pdf">http://data.riksdagen.se/fil/74E0AB49-F311-43F3-9475-43407A38CE32</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-7zveJwSDftGXs7qLX916UX" type="signed"/>
        <correspContext corresp="i-7zveJwSDftGXs7qLX916UX">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction xml:id="i-JJRbpQQhZYAAU3c9c9sgQj" type="submitted">
          <date when="2017-09-29"/>
          <time when="10:49:30"/>
        </correspAction>
        <correspAction xml:id="i-24MuE2H1ncBD4EaJ9RSoEo" type="reviewed">
          <date when="2017-09-29"/>
          <time when="13:08:42"/>
        </correspAction>
        <correspAction xml:id="i-Q5BdPhQDbRyaZNhN7dwCeu" type="referred">
          <date when="2017-10-13"/>
        </correspAction>
        <correspAction xml:id="i-KXYt9rqQqMCBE5PzdjzuDu" type="assigned">
          <date when="2018-03-07"/>
          <time when="17:21:32"/>
        </correspAction>
        <correspContext corresp="i-KXYt9rqQqMCBE5PzdjzuDu">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-BkKmtqccxL8FvWsFnVocsX" type="behandlas_i"/>
        <correspContext corresp="i-BkKmtqccxL8FvWsFnVocsX">
          <ref type="uppgift">2017/18:UbU15</ref>
          <ref type="ref_dok_id">H501UbU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU15</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:527 av Christina Höj Larsen m.fl.
          (V) Sfi
        </div>
      </div>
      <div type="motBody">
        <div xml:id="i-6dqKk6NpVuwDRZotPGqRsT" type="TOC">
          <head xml:id="i-Lep7mbQaB2yegCv4J3qkvv">
            1 Innehållsförteckning
          </head>
          <list>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Vänsterpartiets syn på sfi
            </item>
            <item style="indent-level: 1">
              5 Utmaningar och brister
            </item>
            <item style="indent-level: 2">
              5.1 Svenska från dag ett, sfi från dag ett
            </item>
            <item style="indent-level: 2">
              5.2 Upphandling och utförare
            </item>
            <item style="indent-level: 1">
              6 Förnya sfi
            </item>
            <item style="indent-level: 2">
              6.1 Utredning av ny sfi-lärarutbildning
            </item>
            <item style="indent-level: 2">
              6.2 Ny utbildningsform för sfi-lärare
            </item>
          </list>
        </div>
        <div type="motProposal" subtype="förslag">
          <head xml:id="i-J3XJPYth4hZXxFDA7W9TmJ">
            2 Förslag till riksdagsbeslut
          </head>
          <list style="ol">
            <item xml:id="i-PKM2fAor7JoJYh3z8gNxAJ">
              Riksdagen ställer sig bakom det som anförs i motionen om att
              en utredning med syfte att ta fram en ny sfi-lärarutbildning bör
              tillsättas och tillkännager detta för regeringen.
            </item>
            <item xml:id="i-QsDHCGzVL9nrqbbSnDqeAq">
              Riksdagen ställer sig bakom det som anförs i motionen om att
              en ny utbildningsform bör tas fram för att tillgodose behovet
              av sfi-lärare och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-GeTkAwG1j5k1vobiuH4fef" type="h1">
            3 Inledning
          </head>
          <p xml:id="i-UEYSKTKtEVtP7mwo2Y2xq1">
            Svenska för invandrare (sfi) är en kvalificerad språkutbildning
            inom den kommunala vuxenutbildningen. Sfi syftar till att ge vuxna
            personer med annat modersmål än svenska grundläggande kunskaper
            i svenska språket, samt möjligheten att lära sig och utveckla
            ett funktionellt andraspråk. Sfi ska också ge språkliga redskap
            för kommunikation och ett aktivt deltagande i vardags-, samhälls-
            och arbetsliv. Utbildningen karaktäriseras av att eleven utvecklar
            en kommunikativ språkförmåga. Det innebär att kunna kommunicera
            både muntligt och skriftligt utifrån sina behov. Utgångspunkten
            för utbildningen ska vara den enskildes behov och förutsättningar.
          </p>
          <p xml:id="i-GVonWL38HBoxUxp3knb2PS">
            Den som är bosatt i landet har, fr.o.m. andra kalenderhalvåret
            det år hen fyller 16 år, rätt till sfi om hen också saknar de
            grundläggande kunskaper i det svenska språket som utbildningen
            syftar till att ge. Det är kommunernas ansvar att anordna sfi
            och erbjuda utbildningen till målgruppen. Samtidigt har staten
            ett stort ansvar i att ge kommunerna goda förutsättningar att
            bedriva verksamheten, både ekonomiskt och genom samordning.
          </p>
          <head xml:id="i-231hmgsmnAjKgsPJbZzPuA" type="h1">
            4 Vänsterpartiets syn på sfi
          </head>
          <p xml:id="i-KWNQCGFqTGzJei3sdYxBqL">
            I debatten om sfi tydliggörs bl.a. synen på migration, bildning,
            kunskap, språk och arbete. Vänsterpartiet ser bildning, språk
            och kunskap som verktyg för att kunna leva ett fungerande liv,
            för att kunna få sina rättigheter tillgodosedda, för att kunna
            tillägna sig nya kunskaper, för att kunna arbeta och ta sig fram
            i livet samt för att aktivt kunna delta i det demokratiska samtalet.
            Vi vill att dessa ambitioner ska vägleda svenskundervisningen
            för människor som lever i Sverige oavsett om de är födda här eller
            har migrerat hit. På samma sätt som den svenska skolan har ett
            kompensatoriskt uppdrag ska sfi fungera kompensatoriskt och utjämna
            skillnader mellan olika grupper i samhället.
          </p>
          <p xml:id="i-CTww9h91CZgKgQ9R71MMZu">
            Det är också de målen som ska vägleda undervisningen, enligt
            de lagar och förordningar som gäller. Tyvärr finns flera tecken
            på att det inte alltid fungerar så i praktiken. Det är inte ovanligt
            att kommunala mål – ofta sysselsättningspolitiska och för kommunerna
            högre prioriterade mål – eller målsättningar i de individuella
            etableringsplanerna styr verksamheten inom sfi.
          </p>
          <p xml:id="i-3X63u2Gxfboa2AjpwSv9Ko">
            Som en följd av att många människor sökte asyl i Sverige 2014
            och 2015 har debatten om etablering av nyanlända hamnat högt upp
            på den politiska dagordningen. Diskussionen har kommit att fokusera
            på hur snabbt människor kommer i arbete, framför vilka typer av
            arbeten som behövs på dagens arbetsmarknad och hur ett fungerande
            arbetsliv kan säkerställas för dem som sökt skydd i Sverige undan
            krig och förtryck. I en debatt som domineras av förslag på sänkta
            löner och enkla jobb finns lite utrymme för en syn på sfi som
            har högre ambitioner än att nyanlända ska lära sig språket endast
            för att kunna arbeta. Vänsterpartiet menar att målsättningarna
            med sfi – att de studerande ska lära sig ett språk som möjliggör
            ett aktivt deltagande i vardags-, samhälls- och arbetsliv – måste
            värnas och vara överordnade andra sysselsättningspolitiska mål.
          </p>
          <head xml:id="i-NGfzCKbQiEAGbKZUupNYvU" type="h1">
            5 Utmaningar och brister
          </head>
          <p xml:id="i-3NMfVM6jeivzdYCqFzqGVT">
            Det finns många brister med dagens sfi och utbildningen kritiseras
            ofta. Samtidigt finns många exempel på välfungerande verksamhet
            runt om i landet och hur sfi spelat en avgörande roll för att
            inkludera människor i samhället. I grunden bottnar kritiken i
            att sfi-utbildningen har en svår uppgift att genomföra samt att
            området inte har varit tillräckligt prioriterat eller finansierat.
            Lärarbehörigheten är låg bland sfi-lärare. Det behövs en generell
            kompetenshöjning och fler lärare. Under de senaste 10 åren har
            det totala antalet heltidstjänster inom sfi växt med över 150
            procent. Samtidigt hade endast knappt 35 procent av de 4 300 tjänstgörande
            sfi-lärarna lärarlegitimation och behörighet för undervisningen
            under läsåret 2016/17. Bland dem har dock inte alla utbildning
            inom vuxenutbildning. Den verksamhetsförlagda utbildningen (VFU)
            görs sällan inom vuxenutbildningen.
          </p>
          <p xml:id="i-GdMjYHEjwqtEFib7TbnPrG">
            Sfi är också den utbildning som är billigast, per elev räknat,
            trots att det handlar om en mycket heterogen grupp elever och
            okvalificerade lärare med sämre villkor än andra. Lokalerna är
            sällan anpassade för ändamålet och generellt råder dåliga förutsättningar.
            Förutsättningarna för att tillhandahålla en kvalitativ sfi-utbildning
            varierar också mellan kommunerna, vilket gör att likvärdigheten
            brister.
          </p>
          <p xml:id="i-EJk3eWhMzG4D9wteC3EHZR">
            Sfi skiljer sig från andra utbildningsformer på så sätt att målgruppen
            är mycket heterogen, med olika utbildnings- och språkbakgrund.
            Detta ställer stora krav på utbildningen och på lärarna. Av eleverna
            som studerade sfi 2015 hade 18 procent mindre än 7 års tidigare
            utbildning medan 37 procent hade 13 års utbildning eller mer.
            Nära en tredjedel av eleverna hade arabiska som modersmål. Sammanlagt
            är dock hundratalet språk representerade bland eleverna.
          </p>
          <p xml:id="i-8mxMBQqkfpxCecEUFuNDec">
            De som läser sfi är dessutom vuxna. Undervisning av vuxna ställer
            andra krav än undervisning av barn. Trots det finns det ingen
            riktig vuxenlärarutbildning i Sverige i dag. En sådan utbildning
            skulle kunna ge lärare inom vuxenutbildningen bättre verktyg för
            att genomföra sitt uppdrag, vilket också skulle förbättra kvaliteten
            på sfi:n. Vänsterpartiets politik om vuxenutbildning utvecklas
            i vår motion En inkluderande vuxenutbildning (2017/18:2336).
          </p>
          <p xml:id="i-GbxNruhHaRQoTLk8sBHiMR">
            När det gäller utbildningen av sfi-lärare finns i dag 12 lärosäten
            som har examenskompetens. Lärosätena saknar generellt kompetens
            inom vuxenutbildning och utbildningen varierar mellan de olika
            lärosätena.
          </p>
          <p xml:id="i-DBf9MAci6pD9vgm2nHtGiF">
            Ytterligare en brist inom dagens sfi är att lärarna i alltför
            stor utsträckning lär ut språket som system – med stort fokus
            på regler för grammatik och satslära – i stället för att lära
            ut ett funktionellt språk som eleverna har användning av i sin
            vardag. Detta problem återspeglas också i en stor del av kurslitteraturen
            för sfi där de flesta böckerna fokuserar på just inlärningen av
            språket som ett system. Dessa brister gör det svårare att uppnå
            syftena med sfi.
          </p>
          <head xml:id="i-2zFfy9NbZyLpH7ccua9TWZ" type="h2">
            5.1 Svenska från dag ett, sfi från dag ett
          </head>
          <p xml:id="i-SHv36mCCyeAXAFdwYkzqPi">
            I dag gäller rätten att läsa sfi från det att uppehållstillstånd
            är beviljat och den nyanlände har placerats i en kommun. Tidigare
            gällde rätten att läsa sfi från att asylansökan lämnades in. Vänsterpartiet
            har länge drivit kravet att återinföra sfi från dag ett, dvs.
            att asylsökande ska få läsa sfi från det att de lämnat in sin
            ansökan om asyl i Sverige.
          </p>
          <p xml:id="i-TyBGtBu3nyC9Kd9csfkQws">
            Svenska från dag ett infördes som en kompromiss mellan Vänsterpartiet
            och regeringen. Reformen innebär att resurser avsattes för att
            studieförbunden skulle kunna bedriva svenskundervisning för asylsökande
            i studiecirkelform. Tanken var både att skapa möjlighet för en
            meningsfull sysselsättning och att påbörja språkutvecklingen,
            samtidigt som kontaktytorna mellan nyanlända och övriga befolkningen
            skulle stärkas. Även om Svenska från dag ett var en välkommen
            satsning på asylsökande, kan den inte jämställas med sfi. Vänsterpartiet
            vill fortfarande att sfi ska bli tillgängligt för asylsökande.
          </p>
          <p xml:id="i-4wJBJJ7bRV9DvCo7fByKtG">
            Enligt Folkbildningsrådets uppföljning har Svenska från dag ett
            bidragit till att deltagarna tidigt kommit igång med att lära
            sig svenska, vilket påskyndat etableringen. Under 2016 genomfördes
            Svenska från dag ett i 273 kommuner och bedöms ha nått omkring
            80 000 unika deltagare. Verksamheten har utökats och sedan införandet
            2015 har fler än 120 000 personer tagit del av Svenska från dag
            ett. Den ursprungliga tanken var att satsningen skulle trappas
            ned under 2018 då handläggningstiderna för asylansökningar skulle
            bli kortare, men eftersom väntetiderna fortsatt är långa avsätter
            regeringen och Vänsterpartiet ytterligare resurser i budgeten
            för 2018.
          </p>
          <p xml:id="i-Kp1SqwSu9QVENs5FqHtYs9">
            Det har också kommit kritik mot satsningen för att svenska från
            dag ett blivit en kopia av sfi med sämre kvalitet till följd av
            att utförarna saknar den kompetens som krävs för att bedriva en
            fungerande sfi-utbildning, i stället för att utnyttja folkbildningens
            och civilsamhällets unika förutsättningar och styrkor. Vänsterpartiet
            vill se att verksamheter som t.ex. svenska med baby och svenska
            i fotboll – där man kombinerar aktiviteter och föreningsliv med
            språkutveckling – får mer plats inom satsningen Svenska från dag
            ett.
          </p>
          <head xml:id="i-BKZrV4ghsJkrsQgczZfCkP" type="h2">
            5.2 Upphandling och utförare
          </head>
          <p xml:id="i-SGXFWHyvAHfB46qxCVwCT">
            Att tillhandahålla sfi är kommunernas ansvar. Sfi bedrivs i kommunal
            regi, av studieförbund och folkhögskolor samt av privata anordnare.
            Under 2015 studerade 63 procent av eleverna i sfi i kommunal regi,
            6 procent hos studieförbund, 3 procent på folkhögskola och 28
            procent hos annan privat anordnare. Det finns brister både i sfi
            som drivs kommunalt och privat, men generellt är lönerna lägre,
            antalet undervisningstimmar per lärare fler och antalet behöriga
            lärare färre inom den privat drivna verksamheten. Konkurrensen
            som uppstår genom upphandlingen gynnar heller inte kompetensutvecklingen.
            Kommunernas upphandlingskriterier styr också utbildning mer än
            målen med sfi. Vänsterpartiet vill se ett stopp på vinstjakten
            inom välfärden. Resurser ämnade för sfi ska gå till verksamheten,
            inte till privata företags vinster. Vänsterpartiet och regeringen
            kommer i mars 2018 att lägga fram ett förslag som stoppar vinstjakten
            i mycket stora delar av välfärden.
          </p>
          <head xml:id="i-LMh8frTDptdsA1oH7rV4NQ" type="h1">
            6 Förnya sfi
          </head>
          <p xml:id="i-C5PBqcg8ZNo1dfqMtgisMn">
            För att komma åt de brister som råder inom sfi i dag behöver
            utbildningen reformeras ordentligt och tillräckligt med resurser
            behöver tillsättas. Samtidigt är behoven stora redan i dag. Att
            genomföra stora förändringar av sfi tar tid. Därför vill Vänsterpartiet
            se en större reform på lång sikt och en mindre ändring som genomförs
            så snart som möjligt.
          </p>
          <head xml:id="i-XMJA9NKGYHSSixKCTju9zN" type="h2">
            6.1 Utredning av ny sfi-lärarutbildning
          </head>
          <p xml:id="i-KzpEspBTBRZe39JSWmVKYT">
            På lång sikt bör en sfi-utredning tillsättas som sätter målen
            för utbildningen i centrum, utvecklar dem och låter dem styra
            utformningen av utbildningen. Utredningen bör syfta till att ta
            fram en ny och längre utbildning av sfi-lärare som inkluderar
            vuxenlärarutbildning och att se över formatet på sfi-utbildningen.
            En ny sfi-lärarutbildning måste i högre grad ge lärarna verktyg
            att lära eleverna ett funktionellt språk, snarare än att enbart
            fokusera på språket som system genom grammatik, fonetik etc. Samordningen
            av utbildningen av sfi-lärare bör i en sådan utredning ses över
            i syfte att stärka likvärdigheten runt om i landet. Även hur kommunerna
            ska få stöd och samordnas i sin verksamhet med att erbjuda sfi
            bör utredas. En utredning bör också syfta till att stärka sfi-utbildningens
            förmåga att utjämna kunskapsklyftor och bedriva en inkluderande
            utbildning som passar alla i den heterogena grupp som läser sfi.
          </p>
          <p xml:id="i-8daxSYcajdv2WnqXP7ip5S">
            Sfi-utredningen ska innehålla två delutredningar som bör kunna
            redovisas i delbetänkanden innan hela utredningen är färdig. Dessa
            delutredningar ska handla om fjärrundervisning och kartläggningen
            av utbildningsnivå för placering av sfi-studerande.
          </p>
          <p xml:id="i-JjX6RQHLZJ6YU7NSybzZaA">
            Fjärrundervisning kan vara ett bra sätt att nå ut med utbildningen
            till fler. Det kan vara extra relevant i orter i landet där lärarbristen
            är stor, men också för att tillgängliggöra utbildningen för asylsökande.
            Det kan dock aldrig bli en lösning för alla. För att kunna tillgodogöra
            sig utbildning den vägen krävs vissa förutsättningar. Hur fjärrundervisning
            kan användas för att bättre nå ut till fler måste därför utredas
            närmare. En sådan delutredning bör samordnas med länsstyrelsernas
            uppdrag att tillhandahålla ett digitalt språkinlärningspaket i
            syfte att stärka asylsökandes kunskaper i svenska. I länsstyrelsernas
            uppdrag ingår bl.a. att kartlägga befintliga digitala språkinlärningsprogram
            och andra tillgängliga insatser för digital språkinlärning.
          </p>
          <p xml:id="i-Bz6ekjNpfW4aC2NsPRbGdZ">
            Innan elever placeras i rätt utbildningsnivå genomgår de en kartläggning.
            Den kartläggningen brister ofta i dag, delvis p.g.a. att utbildare
            inte följer reglerna, men också för att reglerna inte är tillräckligt
            tydliga. I Norge har ett nytt försök med digital självskattning
            initierats. Försöket är inte utvärderat än, men skulle kunna ge
            snabbare ingång till studier genom snabbare placering. Försöket
            bör följas noga för att undersöka om det finns anledning att införa
            samma modell i Sverige. Detta behöver utredas tillsammans med
            andra sätt att effektivisera kartläggningen och bedömningen av
            nyanländas kunskaper för att säkerställa en så korrekt placering
            av studerande som möjligt. En utredning med syfte att ta fram
            en ny sfi-lärarutbildning bör tillsättas utifrån beskrivningen
            ovan. Detta bör riksdagen ställa sig bakom och ge regeringen till
            känna.
          </p>
          <head xml:id="i-AcfrCEHFAKuBFqhtrzL6GH" type="h2">
            6.2 Ny utbildningsform för sfi-lärare
          </head>
          <p xml:id="i-Uah2L74A5Pc7NovGY3eeHx">
            Den som har en ämneslärarexamen, eller en äldre lärarexamen,
            som omfattar ämnet svenska som andraspråk är behörig att undervisa
            i sfi. Endast de som har behörighet och lärarlegitimation samt
            legitimerade lärare som har kompletterat sin utbildning med minst
            30 högskolepoäng i svenska som andraspråk får anställas som sfi-lärare
            utan tidsbegränsning. För obehöriga lärare gäller ettåriga anställningar.
            Denna ordning skapar både svåra planeringsförutsättningar för
            utbildningsanordnare samt osäkerhet för de obehöriga lärarna.
            Samtidigt är det viktigt att inte göra avsteg från principen att
            behöriga och kvalificerade lärare ska ansvara för undervisningen.
            För att lösa problemet med ett stort antal obehöriga lärare och
            ett växande behov av sfi-lärare bör möjligheterna för sfi-lärare
            att utbilda sig i kombination med att de arbetar som lärare stärkas.
            Utredningen Utbildning, undervisning och ledning (SOU 2017:51)
            föreslår att obehöriga lärare ska ges rätt till treåriga anställningar,
            förutsatt att de studerar svenska som andraspråk parallellt med
            arbetet som lärare.
          </p>
          <p xml:id="i-7NV4qpmkDMbvGsZNNM9vRW">
            Vänsterpartiet instämmer i utredningens bedömning och slutsats.
            Förslaget kan justeras på olika sätt och det är av stor vikt att
            utbildningsformen snabbt kommer på plats. Det bör också utvärderas
            löpande för att möjliggöra justeringar av eventuella brister längs
            vägen. Ambitionen måste vara att genom denna utbildningsform anställa
            och utbilda lärare i ett långsiktigt perspektiv. Arbetsvillkoren
            måste vara goda, med skäliga lönenivåer. En ny utbildningsform
            bör tas fram, enligt beskrivningen ovan för att tillgodose behovet
            av sfi-lärare. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-MJT6KBk9TEu455CUTSdtEA">
              Christina Höj Larsen (V)
            </item>
            <item xml:id="i-69yjHwoij3fJgRuDTQbYcw">
              Ulla Andersson (V)
            </item>
            <item xml:id="i-6mqhStcWZD2U6tnAcvmJgf">
              Ali Esbati (V)
            </item>
            <item xml:id="i-2v4mkv89wb2A4GPkpvzv99">
              Momodou Jallow (V)
            </item>
            <item xml:id="i-MjYP1uzZiiLpT5G7EZWR1Q">
              Wiwi-Anne Johansson (V)
            </item>
            <item xml:id="i-2GpsTGSyKFv5iBnqAyYVvQ">
              Daniel Riazat (V)
            </item>
          </list>
        </div>
      </div>
    </body>
  </text>
</TEI>
