<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__425/mot_1963__ak__425-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 425 år 1963 13
          </p>
          <p>
            Nr 425
          </p>
          <p>
            Av herrar Antonsson och Larsson i Borrby, om stimulans av det
            personliga sparandet.
          </p>
          <p>
            (Lika lydande med motion nr 367 i Första kammaren)
          </p>
          <p>
            Sparande är en förutsättning för ekonomisk tillväxt. Endast genom
            att dagens generation avstår från att konsumera en del av vad
            som produceras, kan vi vidmakthålla och förbättra produktionsapparaten.
            En viktig del i totalsparandet är det personliga sparandet. Det
            måste anses utomordentligt angeläget att det personliga sparandet
            ökas. Förutom de samhällsekonomiska effekterna bidrar ett ökat
            personligt sparande till ökad trygghet och oberoende för den enskilde
            individen. Den enskilde får därigenom en större valfrihet. Samhället
            har också insett vikten av att det personliga sparandet främjas.
            Enligt vår mening har dock de hittills vidtagna åtgärderna för
            att stimulera småsparandet varit alltför begränsade. Nuvarande
            sparfrämjande åtgärder är i hög grad inriktade på att stimulera
            vissa former av sparande, främst banksparande och försäkringssparande.
            I alltför hög utsträckning har också hittills tillkomna sparstimulerande
            åtgärder haft former, som ytterst grun- dar sig på spararnas intresse
            av lotterivinster. Om de sparstimulerande åt- gärderna skall bidra
            till en viss ekonomisk fostran, är detta enligt vår me- ning ingen
            särskilt lämplig form. Vi anser det befogat, att man inom vissa
            gränser, genom sparstimuleran- de åtgärder stimulerar allt personligt
            sparande, d. v. s. i princip varje förbättring av nettoförmögenheten
            under en viss tidsperiod. En grundläg- gande princip bör vara,
            att den enskilde skall ha full frihet att välja spar- mål och
            former för sparandet samt därvid oavsett mål och form åtnjuta
            premiering. I den till utredningen om sparstimulerande åtgärder,
            SOU 1961: 2, foga- de reservationen av ledamoten Antonsson samt
            i motioner till fjolårets riks- dag (I: 23, II: 39) framlades
            förslag till sparstimulerande åtgärder, som skulle premiera alla
            former av sparande såsom banktillgodohavanden, minskning av låneskulder,
            ökning av tillgodohavanden i form av obliga- tioner, aktier, andelar
            och andra fordringar samt investeringar i rörelse, jordbruk och
            annan fastighet. Starka principiella skäl för sådana generella
            sparstimulerande åtgärder framfördes också i den till nämnda utredning
            fogade reservationen av ledamöterna Antonsson, Brundin och Danmans.
            Premieringen skulle inte gälla överföringar från ett slags tillgodohavanden
          </p>
          <pb facs="riksdagen-motions-pdf/data/1963/mot_1963__ak__425/mot_1963__ak__425-002.pdf"/>
          <p>
            14 Motioner i Andra kammaren, nr 425 år 1963
          </p>
          <p>
            till ett annat utan endast nettoförbättringar. Det skulle således
            vara det reella nysparandet, som skulle premieras. Enligt vår
            mening kvarstår ett rättvisekrav att alla former av nysparan-
            de premieras lika. Möjligheter att konstatera och beräkna om ett
            reellt nysparande ägt rum kan skapas genom en s. k. kontantredovisning.
            Ett sådant system tillämpas redan av taxeringsmyndigheterna i
            viss utsträck- ning för undersökning i kontrollerande syfte av
            förmögenhetsförändringar hos skattskyldiga. Det merarbete, som
            kan åsamkas taxeringsmyndigheter- na vid ett generellt förfarande,
            bör därför inte överdrivas. Systemet måste tillmätas stor tillförlitlighet.
            De uppgifter som erfordras för kontantsam- manställningen är erforderliga
            redan för upprättande av självdeklaration. Metoden bör således
            inte heller medföra några svårigheter av betydenhet för den enskilde.
            Premien bör enligt vårt förmenande vara proportionell i förhållande
            till sparandet och åtnjutas i form av avdrag på skattens slutbelopp.
            I fråga om premiens storlek blir valet av procentsats beroende
            av premiens kon- struktion i övrigt. En nivå om 7—12 2 för ett
            sparbelopp om högst 1 000 kr. per år för ensamstående och högst
            2000 kr. för två makar tillsammans samt högst 800 kr. för barn
            under 16 år anser vi fortfarande vara rimlig. Premiens storlek
            bör inte bindas för längre tid framåt utan skall kunna anpassas
            efter konjunkturläget. I syfte att omöjliggöra s. k. vartannatårs-
            sparande bör föreskrivas, att högsta nettoförmögenhet under en
            viss period — exempelvis sistlidna 5-årsperiod — skall överskridas
            innan premie får åtnjutas. Det är också möjligt, att för att öka
            den sparstimulerande effek- ten, föreskriva ett visst grundsparande
            innan premie får åtnjutas. Därvid bör hänsyn tas till försörjningsförmåga
            och sparförmåga. I fråga om amor- teringssparande kan en som normal
            betecknad amortering undantagas. Det ligger i sakens natur att
            en översyn av detta förslag och en av- vägning i detaljerna är
            erforderlig innan förslaget blir föremål för er- forderliga lagstiftningsåtgärder.
            Denna bör bedrivas med största skyndsam- het. Vid de fortsatta
            övervägandena rörande dessa spörsmål bör givetvis också en lämplig
            samordning eftersträvas med redan existerande premie- ringsformer.
            Med hänvisning till det ovan anförda hemställes, att riksdagen
            i skrivelse till Kungl. Maj:t måtte anhålla om utredning och förslag
            till riksdagen rörande stimulans av det personliga nysparandet
            av reell karaktär, i enlighet med vad i motionen har anförts.
          </p>
          <p>
            Stockholm den 25 januari 1963
          </p>
          <p>
            Johannes Antonsson Einar Larsson i Borrby
          </p>
          <p>
            K L BECKMANS TRYCKERIER AB » STHLM 1963
          </p>
        </div>
      </div>
    </body>
  </text>
</TEI>
