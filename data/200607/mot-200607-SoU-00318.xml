<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00318">
  <teiHeader>
    <fileDesc>
      <titleStmt>
        <title>Mångfald inom den svenska sjukvården</title>
        <author corresp="i-KdNZEf7wb1MAJv58QEHYrr">av Göran Lindblad (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mångfald inom den svenska sjukvården</title>
          <idno type="rdwebb">GU02So318</idno>
          <rs type="number">So318</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So318/text</ref>
          <ref type="dokument_url_html">http://data.riksdagen.se/dokument/GU02So318</ref>
          <ref type="dokumentstatus_url_xml">http://data.riksdagen.se/dokumentstatus/GU02So318</ref>
          <ref type="doc">http://data.riksdagen.se/fil/D54C87D2-B33C-4387-BA85-78B4C615C90D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KdNZEf7wb1MAJv58QEHYrr</idno>
            <name>Göran Lindblad</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VAgoi9FhpX7QWM7NeQ3rah" type="signed"/>
        <correspContext corresp="i-VAgoi9FhpX7QWM7NeQ3rah">
          <note type="signatory" corresp="i-KdNZEf7wb1MAJv58QEHYrr"/>
        </correspContext>
        <correspAction xml:id="i-PqEXHjZ7SCNf5Y8d5stxE9" type="referral">
          <date when="2006-11-07"/>
        </correspAction>
        <correspAction xml:id="i-FFsqAUqSgMZDYKZw2TQTRr" type="dismissal">
          <date when="2006-11-07"/>
        </correspAction>
        <correspAction xml:id="i-Ag56PhYrx6TvF2Mo3rQe4y" type="numbering">
          <date when="2006-11-01"/>
        </correspAction>
        <correspAction xml:id="i-2xcK2QDHfYAQVi91FDn8cG" type="submission">
          <date when="2006-10-31"/>
        </correspAction>
        <correspAction xml:id="i-379jYF1em2dgyEBiQ6m95K" type="transfer">
          <date when="2006-10-30"/>
        </correspAction>
        <correspAction xml:id="i-PRQLypDPVWpv7jvusHY165" type="assigned"/>
        <correspContext corresp="i-PRQLypDPVWpv7jvusHY165">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UKnrPNGzhFHVY7S1PXw68" type="motBody">
        <div xml:id="i-2BpPJpNU4seQWsxDR6yh5c" type="motProposal" subtype="förslag">
          <head xml:id="i-L3oP3pDV9iaqF4tAuVt2rk">
            Förslag till riksdagsbeslut
          </head>
          <p xml:id="i-MuFzt4XLvqHtW6A5QSWyg5">
            Riksdagen tillkännager för regeringen som sin mening vad i motionen
            anförs om att främja ökad mångfald inom den svenska sjukvården.
          </p>
        </div>
        <div xml:id="i-GCcVELNSieTLubirZW2eGL" type="motContent">
          <head xml:id="i-UCdvQZ8k7pvpE6DaWPfRrg" type="h1">
            Mångfald inom den svenska sjukvården
          </head>
          <head xml:id="i-6GrzUjjo8TpUZ4xuxKAD7B" type="h1">
            Motivering
          </head>
          <p xml:id="i-VsFX3roMQCmSftkFE9AN7Z">
            Den svenska sjukvården står inför betydande utmaningar i framtiden.
            En åldrande befolkning, accelererande teknologisk utveckling och
            en mer medveten befolkning ställer hårdare krav på hög kompetens
            och bättre service. Från flera håll runtom i landet kommer rapporter
            om dess motsats. Det krävs omfattande åtgärder för att stävja
            inhumana vårdköer och bristande tillgänglighet. Personalen, som
            den viktigaste tillgången, nekas den uppskattning och respekt
            de förtjänar och som är möjlig med en annan sjukvårdspolitik.
          </p>
          <p xml:id="i-PNtA9j6f4T8cUHrSibhzDC">
            Den socialdemokratiska regeringen har i Promemoria om överlämnande
            av ansvaret för driften av sjukhus till privata entreprenörer
            (S2004/4905/HS) föreslagit att landstingen inte ska kunna låta
            någon annan driva regionsjukhus och att i alla andra fall verksamheten
            inte får drivas med syfte att skapa vinst åt ägaren eller motsvarande
            intressent. Remissvaren visar med all önskvärd tydlighet att promemorian
            och regeringens sjukvårdspolitik är vid vägs ände.
          </p>
          <p xml:id="i-LcyANf64YPQzH4QxYePMz1">
            Nuvarande brister i den offentliga vården avhjälps inte genom
            att hindra nya former för ägande och organisering. Svensk sjukvård
            behöver moderniseras, och det är uppenbart att förnyelse inte
            står att finna i förbud mot utveckling. All ekonomisk forskning
            visar unisont att den kreativa tävlan som konkurrens innebär ger
            stora fördelar till brukarna. Lika tydligt är det att monopol
            lägger grunden för ineffektivitet, köer och misshushållning. Just
            dessa tecken uppvisar i många fall den svenska sjukvården. Det
            vetenskapliga underlaget till de föreslagna åtgärderna är starkt
            begränsat och är därtill i allt väsentligt i motsatsförhållande
            till verklighetens behov.
          </p>
          <p xml:id="i-U51ubiYfFjG6C38R7PrR5o">
            I Göteborg visar Capio Lundby Sjukhus sedan tio år tillbaka att
            det är möjligt att förbättra det interna arbetet för att skapa
            mer tid med patienterna. Det fyller också en viktig funktion som
            ett komplement till övriga regionens sjukvård. För regionen skulle
            det bli en stor förlust om Lundby Sjukhus inte kan fortsätta att
            utveckla och bedriva verksamheten i nuvarande form, där kostnaden
            för läkarbesök är 20 % lägre än i offentlig regi. När produktiviteten
            sjunker i den offentliga vården, stiger den i den privata. Ett
            av landets mest framgångsrika sjukhus med nöjda patienter och
            engagerad personal riskerar att försämras och fördyras. Framtiden
            för Lundby Sjukhus, Sjukhuset i Simrishamn och S:t Görans Sjukhus
            är med Socialdemokraternas politik osäker, och en eventuell retroaktiv
            lagstiftning skulle bryta en lång svensk rättstradition.
          </p>
          <p xml:id="i-JkFRNcVMHjupieQxZhHhMd">
            För att belysa behovet av mångfald inom svensk sjukvård presenteras
            här tio argument:
          </p>
          <list xml:id="i-9mLeRAPhShF2jwDpaAtGaQ" style="ol">
            <item xml:id="i-H1b7RRLFher1tD7bSdc9eH">
              För att utveckla sjukvården måste man ta till vara alla goda
              krafter som finns. Nytänkande är avgörande för den utveckling
              som måste till för att möta framtidens utmaningar. Ett förbud
              mot ekonomiska överskott inom sjukvården skulle innebära att produktionen
              helt sonika måste begränsas när marginalkostnaderna sjunker. Det
              politiska systemet, med inte sällan partipolitiska hänsyn, har
              visat sig oförmöget att främja sådant entreprenörskap och uppfinningsrikedom
              som behövs. Att flytta makt från politikens sammanträdesrum till
              patienter och personal är den viktigaste lösningen på rådande
              problem.
            </item>
          </list>
          <list xml:id="i-FdbgpxfSS4KjyaxMi1tpnH" style="ol">
            <item xml:id="i-7bXY9GkuXkRiWPhukSPvN7">
              En mångfald av utförare är en del av demokratin. För många människor
              är det viktigt att själv och direkt kunna påverka var och hur
              vården ska ges samt undvika att vara beroende av de styrande politikernas
              välvilja och förmåga att leva upp till fagra löften om vård i
              tid. Patienternas valfrihet borgar för högre kvalitet, kortare
              vårdköer, bättre service och en stärkt känsla av att ha kontroll
              över sin livssituation. Befolkningen har i allt väsentligt visat
              sin stora uppskattning gentemot de privata sjukhus som i dag är
              i drift i Sverige.
            </item>
          </list>
          <list xml:id="i-XAx8szCE4Ck1hMkxmwJBda" style="ol">
            <item xml:id="i-TYx88dnBUVHRQENeUgzi7Z">
              Genom att vårdpersonalen tillåts välja arbetsgivare skapas goda
              förutsättningar för bättre anställningsvillkor och arbetsmiljö
              samt större personalinflytande. En utförare kan inte gömma sig
              bakom politiska manifest utan gör klokt i att lyssna på såväl
              patienter som personal. I dag är nyexaminerad personal utlämnad
              åt ett starkt begränsat antal arbetsgivare. Erfarenheter ger oss
              vid handen att alternativa utförare utvecklar nya arbetsformer,
              vilka bättre motsvarar patienternas och personalens önskemål.
              Mångfald skapar möjlighet för personal att välja bort dåliga arbetsgivare
              och möjlighet att kräva erforderliga förbättringar. En sådan utveckling
              får inte underskattas. En frisk personal som trivs är den främsta
              garantin för att bli framgångsrik.
            </item>
          </list>
          <list xml:id="i-XafFgrGvN5aX4dbDn4fekN" style="ol">
            <item xml:id="i-QUNXKTB23aZ8gikHEJv3Ta">
              En mångfald inom sjukvården skulle innebära att det är möjligt
              att jämföra kvalitet och effektivitet. Det blir möjligt att definiera
              hög kvalitet och i slutändan bedöma den offentliga sektorns insatser
              beträffande sjukhusvård. Vård kan ges på mer än ett sätt. Ny kunskap
              om bättre metoder för patienternas bästa frodas i en miljö där
              byråkratens enformighet ersätts med entreprenörens ständiga strävan
              efter förbättringar. Därtill krävs att det är möjligt att jämföra
              verksamheter och kunna dra slutsatser om vad som är bra och dåligt.
              Vinst kan vidare vara ett viktigt mått på framgång och effektivitet
              och behöver således inte vara något hot mot kvaliteten i vården.
            </item>
          </list>
          <list xml:id="i-5ddmX993j85bbfsTi3X9F8" style="ol">
            <item xml:id="i-LpcTWnJzs5AHzS312gCBoR">
              Privat primärvård är accepterad och utvecklingen de senaste decennierna
              visar en kontinuerlig förskjutning från klassisk sjukhusvård till
              primärvård. Ny kunskap och ny teknik förändrar ständigt förutsättningarna
              och möjligheterna att behandla, bota och trösta på en lägre nivå
              inom sjukvården än tidigare. Ett förbud innebär mängder av gränsdragningsproblem
              och otydlighet kring vad som är att betrakta som sjukhusvård.
              Primärvården är den snabbast växande sektorn i hälso- och sjukvården.
              Det blir därför högst ologiskt att förbjuda en viss driftsform
              på en nivå, men tillåta den på en annan. De fördelar Socialdemokraterna
              erkänner beträffande privat primärvård borde sålunda också finnas
              när det kommer till sjukhusvård.
            </item>
          </list>
          <list xml:id="i-AJSXc1FsF2xuGMfKj2VheZ" style="ol">
            <item xml:id="i-PKou44m4PXx5BCxgfg5EYN">
              Underskott är större problem än överskott. Förbud mot vinst inom
              sjukvården hindrar långsiktiga ansträngningar och viktiga investeringar
              genom att stoppa svenskt och utländskt kapital från att användas
              för att förbättra verksamheterna. Överskotten fyller därför en
              viktig roll i strävan att skapa en långsiktigt hållbar ekonomi,
              där underskott en period kan täckas med överskott en annan period.
              Vidare finns avsevärda svårigheter med att definiera vad som avses
              med vinst och syfte att ge vinst.
            </item>
          </list>
          <list xml:id="i-VNx7ToQfnHMdTT4gNZmJvW" style="ol">
            <item xml:id="i-MYfBYwJvF1uFj3oTeBJYcu">
              För att det ska vara möjligt att vården ska bli en tillväxtfaktor
              är det nödvändigt att där det är möjligt att ta över driften av
              sjukhus och driva dem med vinst, så att investeringar, kompetensutveckling
              och förnyelse kan ske. Ett förbud mot vinst och privat ägande
              hindrar effektivt behövliga satsningar. Få entreprenörer kommer
              att vilja eller våga satsa kraft och kapital på verksamheter där
              det inte är möjligt att disponera eventuella överskott. Det faktum
              att vinsten kan användas för att höja personalens lön, vilket
              kan locka fler att utbilda sig till vårdyrken, har inte beaktats.
              Analyser visar att vården har stor potential för tillväxt och
              kan svara för många av de nya arbetstillfällen Sverige behöver.
            </item>
          </list>
          <list xml:id="i-4vPzu8MFKP2oqP42Jk7QZ6" style="ol">
            <item xml:id="i-VnBgWV9AvziLNwT1vhJ6Cu">
              Att inskränka näringsfriheten inom vissa vårdsektorer strider
              mot EG-rättens intentioner om en fri inre marknad. Den föreslagna
              lagstiftningen står inte i proportion till de intressen man säger
              sig vilja skydda. Svensk konkurrenslagstiftning tar sin utgångspunkt
              i att konkurrens som företeelse i slutändan gynnar konsumenterna.
              Ett förbud skulle medföra radikala ingrepp i äganderätten och
              den mänskliga rättigheten att ingen godtyckligt ska berövas sin
              egendom. Frågan om varför monopol skulle vara att föredra just
              inom sjukvården är än så länge obesvarad. Marknadsekonomins överlägsenhet
              är så väl vetenskaplig bevisad att det inte längre anses tillföra
              ny kunskap att forska i varför offentlig sjukvård har lägre effektivitet
              än den privata.
            </item>
          </list>
          <list xml:id="i-PsXh7phZMV6PEyoKSRQR6d" style="ol">
            <item xml:id="i-DCmoFwtb1YodC7VC1xYxL8">
              För övrigt kan det vara på sin plats att påpeka att fri konkurrens
              och etableringsfrihet är de bästa recepten för att minska aktörernas
              ekonomiska vinster. En lönsam verksamhet lockar till sig nya producenter
              som konkurrerar med bättre kvalitet till lägre kostnader. Resultatet
              blir lägre vinster. Bara i en monopolsituation kan huvudmannen
              utnyttja såväl personal som brukare till ockerpriser, och det
              var väl just det som den socialdemokratiska regeringen önskade
              förhindra!
            </item>
          </list>
          <list xml:id="i-Ej6vJDjvTJxPXA9CVccxV7" style="ol">
            <item xml:id="i-4tZ6HRqNTFYysWyhB6jUg7">
              Avslutningsvis förutsätts landstingen, att åtminstone i närtid,
              ansvara för att alla medborgare garanteras vård av hög kvalitet
              inom rimlig tid och Socialstyrelsen att ansvara för tillsynen
              av svenska huvudmän inom hälso- och sjukvården. Farhågorna att
              patientsäkerheten äventyras vid en överlåtelse är med andra ord
              ogrundade. De största hoten mot vård efter behov på lika villkor
              är den offentliga monopolsituation som tornar upp sig på den politiska
              horisonten. Framtidens sjukvård måste i stället bygga på mångfald
              och ta sitt perspektiv i att garantera och stärka patienternas
              rättigheter avseende tillgång och kvalitet.
            </item>
          </list>
        </div>
        <div xml:id="i-TEEVE2C49MVftJ7FAs87Gv" type="signatureBlock">
          <list xml:id="i-Hi1Vi29r9QU9UurYTdjBC6">
            <item xml:id="i-TBAoDwkrER3axNQNp7A2b6" who="i-KdNZEf7wb1MAJv58QEHYrr" type="signature">
              Göran Lindblad (m)
            </item>
          </list>
        </div>
      </div>
    </body>
  </text>
</TEI>
