<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-02524">
  <teiHeader>
    <fileDesc>
      <titleStmt>
        <title>En gymnasieskola och vuxenutbildning i världsklass</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2524 av Patrick Reslow m.fl. (SD)</title>
          <idno type="rdwebb">H9022524</idno>
          <rs type="number">2524</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9022524/text</ref>
          <ref type="dokument_url_html">http://data.riksdagen.se/dokument/H9022524</ref>
          <ref type="dokumentstatus_url_xml">http://data.riksdagen.se/dokumentstatus/H9022524</ref>
          <ref type="docx">http://data.riksdagen.se/fil/86D5F0F7-EAF0-4036-9C8E-44CDFCF58A34</ref>
          <ref type="pdf">http://data.riksdagen.se/fil/B2E2D8EB-1EF4-4FA6-B73D-E8D009600EEA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AbswNU1skgfjJi4ZnN7HgY</idno>
            <name>Per Söderlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4j74mi2cD7J5DFNYK9bp2S" type="signed"/>
        <correspContext corresp="i-4j74mi2cD7J5DFNYK9bp2S">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-AbswNU1skgfjJi4ZnN7HgY"/>
          <note type="signatory" corresp="i-6ceKG6oPX1kT6SHqK6JSnq"/>
        </correspContext>
        <correspAction xml:id="i-GojHW4yewH5opoyue6jH5M" type="submitted">
          <date when="2021-10-01"/>
          <time when="18:47:00"/>
        </correspAction>
        <correspAction xml:id="i-92AfETk5bob3rj5VyUrW3" type="reviewed">
          <date when="2021-10-04"/>
          <time when="10:49:23"/>
        </correspAction>
        <correspAction xml:id="i-9yNqyxG5fwJAYR3qyTRjXk" type="referred">
          <date when="2021-10-14"/>
        </correspAction>
        <correspAction xml:id="i-LowFjTRcPT44WbrPG3zK9n" type="assigned">
          <date when="2022-10-05"/>
          <time when="11:46:50"/>
        </correspAction>
        <correspContext corresp="i-LowFjTRcPT44WbrPG3zK9n">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-XXj7V4Az3WzAwdwvSXjk3n" type="behandlas_i"/>
        <correspContext corresp="i-XXj7V4Az3WzAwdwvSXjk3n">
          <ref type="uppgift">2021/22:UbU17</ref>
          <ref type="ref_dok_id">H901UbU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU17</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D7f8nHMmBdfnYjVPjEKjAZ" type="behandlas_i"/>
        <correspContext corresp="i-D7f8nHMmBdfnYjVPjEKjAZ">
          <ref type="uppgift">2021/22:UbU18</ref>
          <ref type="ref_dok_id">H901UbU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU18</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Wx7k6GHagdDMYfuT5dNmoE" type="behandlas_i"/>
        <correspContext corresp="i-Wx7k6GHagdDMYfuT5dNmoE">
          <ref type="uppgift">2021/22:UbU15</ref>
          <ref type="ref_dok_id">H901UbU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU15</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Uk1VzMDNzXpPDtUM8URhJg" type="behandlas_i"/>
        <correspContext corresp="i-Uk1VzMDNzXpPDtUM8URhJg">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-W3M76sQyJGEsGfbrLe5283" type="behandlas_i"/>
        <correspContext corresp="i-W3M76sQyJGEsGfbrLe5283">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2VsYCg1qUcpUT7Z4GUeFzK" type="behandlas_i"/>
        <correspContext corresp="i-2VsYCg1qUcpUT7Z4GUeFzK">
          <ref type="uppgift">2021/22:UbU14</ref>
          <ref type="ref_dok_id">H901UbU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU14</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FSXeprbtbUrmJMAv3o8zAu" type="motHeader">
        <div xml:id="i-Wqd9iYSouaKcNFmKsN7CLF" type="motTitle">
          Motion till riksdagen 2021/22:2524 av Patrick Reslow m.fl. (SD)
          En gymnasieskola och vuxenutbildning i världsklass
        </div>
      </div>
      <div xml:id="i-CV5HToNp2DttjGZwgkJt9b" type="motBody">
        <div xml:id="i-TzZTTFWBiEoeKqTZe3D4kq" type="motProposal" subtype="förslag">
          <head xml:id="i-Hv1N8VVMn1n7DxbzagirnA">
            Förslag till riksdagsbeslut
          </head>
          <list xml:id="i-7fwuG6gsXszJmH5X5T15kL" style="ol">
            <item xml:id="i-7AB6MnLrXat7HvPTVAetUY">
              Riksdagen ställer sig bakom det som anförs i motionen om att
              svensk gymnasieskola och kommunal vuxenutbildning ska få ett statligt
              huvudmannaskap och tillkännager detta för regeringen.
            </item>
            <item xml:id="i-Sf4nh1ATB1zb5F59HpCATN">
              Riksdagen ställer sig bakom det som anförs i motionen om att
              gymnasieskolan behöver stärkt ledarskap och tillkännager detta
              för regeringen.
            </item>
            <item xml:id="i-CS4NeJ2mrKFNFTAkwwFEni">
              Riksdagen ställer sig bakom det som anförs i motionen om att
              förkorta yrkesprogrammen till två år och tillkännager detta för
              regeringen.
            </item>
            <item xml:id="i-EtMDMnGta4wW1ithgKB56c">
              Riksdagen ställer sig bakom det som anförs i motionen om lärlingsutbildningar
              och tillkännager detta för regeringen.
            </item>
            <item xml:id="i-TmtH6RyDsLTwKfHtvamhoL">
              Riksdagen ställer sig bakom det som anförs i motionen om styrning
              av antalet platser på gymnasieprogrammen och tillkännager detta
              för regeringen.
            </item>
            <item xml:id="i-Uys1YreaWzCRjDkG2wP3gQ">
              Riksdagen ställer sig bakom det som anförs i motionen om dimensionering
              av utbud och placering av gymnasieskolor och tillkännager detta
              för regeringen.
            </item>
            <item xml:id="i-5tZo6RCTCcJHg4jFs9E826">
              Riksdagen ställer sig bakom det som anförs i motionen om att
              införa ämnesbetyg och tillkännager detta för regeringen.
            </item>
            <item xml:id="i-42uqesp9W5c5hx2tsavgZs">
              Riksdagen ställer sig bakom det som anförs i motionen om att
              ersätta den kursutformade gymnasieskolan med en ämnesutformad
              och tillkännager detta för regeringen.
            </item>
            <item xml:id="i-F4KtSSWjZPo9384jDe2Zai">
              Riksdagen ställer sig bakom det som anförs i motionen om utökad
              och förtydligad studievägledning i gymnasieskolan och tillkännager
              detta för regeringen.
            </item>
            <item xml:id="i-Wcn9LfrF8fvhanYk22ADMR">
              Riksdagen ställer sig bakom det som anförs i motionen om att
              universitets- och högskolelärare ska ha möjlighet att undervisa
              på gymnasiet och tillkännager detta för regeringen.
            </item>
            <item xml:id="i-KMeTF6CHiQ8qcJXRqRxhrU">
              Riksdagen ställer sig bakom det som anförs i motionen om att
              införa två nivåer i introduktionsprogrammet Språkintroduktion
              på gymnasiet och tillkännager detta för regeringen.
            </item>
            <item xml:id="i-KzMTMLi1uqh3pD4XU2gfvF">
              Riksdagen ställer sig bakom det som anförs i motionen om krav
              på fristående skolor och tillkännager detta för regeringen.
            </item>
            <item xml:id="i-8fwhMDAEC6Grwdnx23ufpo">
              Riksdagen ställer sig bakom det som anförs i motionen om särbegåvade
              elever i svensk gymnasieskola och tillkännager detta för regeringen.
            </item>
            <item xml:id="i-XtcMgwu2JLHpUvfWWXxiWk">
              Riksdagen ställer sig bakom det som anförs i motionen om spetsutbildningar
              och tillkännager detta för regeringen.
            </item>
            <item xml:id="i-HAgB9daZcEEr4WBaFYLPAB">
              Riksdagen ställer sig bakom det som anförs i motionen om att
              förbättra organisationen och inriktningen inom vuxenutbildningen
              och tillkännager detta för regeringen.
            </item>
            <item xml:id="i-LZRc7D6QCrwJiwL9kUjXKn">
              Riksdagen ställer sig bakom det som anförs i motionen om att
              riva upp beslutet om en förenklad betygsskala inom vuxenutbildningen
              och tillkännager detta för regeringen.
            </item>
            <item xml:id="i-PdFy6223VwokQ73QMh4o6J">
              Riksdagen ställer sig bakom det som anförs i motionen om skärpta
              krav på sfi-undervisningen inom vuxenutbildningen och tillkännager
              detta för regeringen.
            </item>
            <item xml:id="i-Q63xbEHAswh2xsf25gHj3V">
              Riksdagen ställer sig bakom det som anförs i motionen om en bortre
              gräns på två år för sfi-undervisningen och tillkännager detta
              för regeringen.
            </item>
            <item xml:id="i-F3J1kfVWHgMtNuYUkgJTi8">
              Riksdagen ställer sig bakom det som anförs i motionen om att
              särvux ska vara en egen skolform och tillkännager detta för regeringen.
            </item>
          </list>
        </div>
        <div xml:id="i-AXhz26ejptfr2AjMZyose5" type="motContent">
          <head xml:id="i-4ArsGACMrXZ35ypYbJyK7M" type="h1">
            Motivering
          </head>
          <p xml:id="i-SvAjuJfAy5wZGWjwyEFqcT">
            Som ett litet och exportberoende land är det av yttersta vikt
            att Sverige är en världs­ledande kunskapsnation. När ett flertal
            asiatiska länder satsar hårt på utbildning kopplat till teknologin
            måste även Sverige anstränga sig mer för att ha en skola i världsklass.
            Utvecklingen har däremot tenderat att gå åt fel håll. Från att
            svensk grund- och gymnasieskola en gång har varit något som övriga
            västeuropeiska länder såg som ett föredöme och framgångsexempel,
            står svensk skola idag inför en rad problem som måste åtgärdas
            om vi vill fortsätta vara en kunskapsnation av rang.
          </p>
          <p xml:id="i-5cNYoxV8MF3aRCAib5wu2c">
            En lång rad internationella undersökningar visar en negativ utvecklingslinje
            över tid vad avser prestationer och kvalitet. Det gäller exempelvis
            kunskapsutvärderingen Pisa (Programme for International Student
            Assessment) och den internationella jämförande studien TIMMS (Trends
            in International Mathematics and Science Study). Att lösa problemen
            kommer att ta tid och några snabba resultat är inte att vänta,
            men arbetet med att reformera det som gått fel måste likväl påbörjas.
            Några områden som behöver kraft­fulla åtgärder kan identifieras:
            genomströmningen, ordningsproblematiken, bristande förkunskaper
            och kopplingen till universitet, högskolor och arbetsliv.
          </p>
          <p xml:id="i-3ErfsKSjrwzmnzwn11tfFw">
            Först och främst måste det ställas högre krav på de elever som
            lämnar grundskolan och söker sig till landets gymnasieutbildningar.
            Grundskolan måste överlämna eleverna med tillräckliga baskunskaper
            så att inte gymnasieskolan blir reparationsverkstad för det som
            grundskolan inte lyckats med. Problemet med glädjebetyg i grundskolan
            innebär också svårigheter för elever att klara gymnasiestudierna.
            Gymnasieutbildningen ska präglas av bildningsideal och högt ställda
            förväntningar på eleverna. Ambitionsnivån behöver därför höjas
            generellt. Mer måste till än svepande målsättningar om att ”fler
            elever ska nå målen”. Gymnasieskolan måste också bli betydligt
            bättre på att utbilda särbegåvade elever.
          </p>
          <p xml:id="i-FM6sqSYYfASEY8WgsoKYAL">
            Grundskolans ordningsproblem har dessvärre smittat av sig på
            gymnasieskolan. Exempelvis finns allvarliga brister i ordning
            och studiero även på gymnasieskolorna – på många håll är skolmiljön
            stökig och otrygg. Detta måste omedelbart rättas till. Skolan
            ska ses som vilken arbetsplats som helst – arbetsmiljön ska vara
            lika god som på andra arbetsplatser. Elever som mobbar och hotar
            andra elever eller lärare ska omgående flyttas och lärarna ska
            ges alla verktyg som behövs för att hålla ordning.
          </p>
          <p xml:id="i-9YcuR5aXKtYSeDKwgcmHZk">
            Gymnasieskolans kunskapsuppdrag och utbildningens koppling till
            arbetsmarknad­ens behov eller fortsatta studier måste bli tydligare.
            Arbetsmarknaden behöver kvalifi­cerad arbetskraft och Sverige
            behöver få fram fler världsledande forskare. Studie- och yrkesvägledningen
            måste bli tydligare och vassare för att styra in eleverna på lämplig
            utbildning. Gymnasieskolan behöver utveckla ett starkt samarbete
            med det lokala näringslivet för att ytterligare förbättra relationerna
            med arbetslivet och framför allt teknikföretag. Det är önskvärt
            med en tidig utvecklingslinje för eleven, att skolan är förväntansfull
            och ansvarsfull där tydliga krav ställs.
          </p>
          <p xml:id="i-QqrCak1iqCYdUDJJDsQfbv">
            Ledarskapet behöver vara tydligt och läraryrket ska vara eftertraktat.
            En hög kunskapsnivå med tydliga kunskapskrav och återkommande
            kvalitetskontroller ska säkerställas.
          </p>
          <p xml:id="i-TcmB8r5nNLxnUYGHzgA2uY">
            Vuxenutbildningen är starkt kopplad till gymnasieskolan. Sverige
            är unikt med det utbildningsväsende och de möjligheter vi har
            för vidareutbildning som vuxen. Där ut­bildning, arbetsmöjligheter,
            studievägledning eller elevers egna val inte matchats fyller vuxenutbildningen
            en viktig plats. Praktiska gymnasiestudier ska kunna kompletteras
            med ett år på vuxenutbildning för att läsa in högskolebehörighet.
            Som vuxen ska det också vara möjligt att byta inriktning. Vuxenutbildningen
            behöver vara väl utbyggd och organiseras om, och satsningar behöver
            göras där brister finns på arbetsmarknaden. Vuxenutbildningen
            får däremot aldrig bli en ursäkt för att inte ta ansvar för studierna
            under gymnasietiden. Sfi (svenska för invandrare) fyller viktiga
            funktioner, men kraven i utbildningen måste skärpas betydligt.
          </p>
          <head xml:id="i-8Ymfr3briVf2vU94Cyor8n" type="h1">
            Staten som huvudman för gymnasieskolan och vuxenutbildningen
          </head>
          <p xml:id="i-TbXQTesvGAsEoLModkLxNd">
            1. Den svenska skolan är en nationell angelägenhet och utgör
            en omfattande del av den svenska välfärden. Den svenska skolan
            kommunaliserades 1991 med decentralisering som syfte, men där
            staten fortfarande skulle ange de mål som skulle uppnås och utföra
            kontroller av måluppfyllelse. På 1990-talet infördes även nya
            läro- och kursplaner med målbeskrivningar, men utan direktiv om
            vad undervisningen skulle innehålla eller hur den skulle gå till.
            Det fick utformas lokalt med stor spridning och skillnader i kvalitets­nivå
            som följd. Kommunaliseringen fick i själva verket katastrofala
            följder. Kontroller av måluppfyllelse fick till en början ett
            alldeles för litet utrymme. Inte förrän efter valet 2006 förstärktes
            Skolinspektionen. Detta på grund av att elevernas resultat under
            flera år i internationella kunskapsmätningar visat sig sjunka,
            liksom att variationer i kvalitet och resultat uppstått inom och
            mellan kommuner och skolor. Dessutom har detta byggts på med en
            ökad oreda med hot, våld, otrygghet, bristande studiero och på
            många skolor en oklar uppfattning om vad som gäller för upprätthållande
            av ordningen. Ovanpå detta har en omfattande migration till Sverige
            skett, vilket medfört en snabbt ökande elevkull i många skolor
            där resurser inte funnits för att ta hand om skolans uppgifter
            i takt med förändringarna. Detta misslyckande har pågått under
            decennier utom kontroll för beslutsfattarna och medfört en stor
            splittring i skolan.
          </p>
          <p xml:id="i-YZKX7cNCYaZ3Z1uzBW7Gvx">
            Gymnasieskolan och den kommunala vuxenutbildningen ska därför,
            liksom grund­skolan, ha staten som huvudman så att skolor får
            mer enhetliga förutsättningar för sin verksamhet och för att kunna
            hålla en jämn och hög kvalitetsnivå. Detta ger elever, rektorer,
            lärare och annan skolpersonal mer likvärdiga förutsättningar och
            ökar möjlig­heterna för planering och genomförande av verksamheten.
            Fler vinster är att det för­bättrar utgångspunkterna för kontroller,
            uppföljning och återkoppling samt medverkar till återupprättande
            av statusen för skolan i stort och för lärarprofessionen. Kommuner
            får därigenom bättre översyn av sina skolverksamheter.
          </p>
          <head xml:id="i-LkZToAyqrWHnWXz5WSzn1U" type="h1">
            Gymnasieskolan behöver stärkt ledarskap
          </head>
          <p xml:id="i-JRcP3iPR8onumxQPqAnxkB">
            2. Det är viktigt att rektorer har såväl ledarskapskompetens
            som pedagogisk kompetens. Enligt skollagen får enbart den som
            genom utbildning och erfarenhet förvärvat pedago­gisk insikt anställas
            som rektor. Det kan men behöver inte innebära att den person som
            erhåller en rektorstjänst ska ha arbetat som lärare för att få
            en rektorstjänst. Rektorn har en ledande funktion att fylla; huvuduppgiften
            är att leda verksamheten. Genom ett nära samarbete med lärarkollegiet
            kan rektorn skapa förutsättningar för lärarkollegiet att utveckla
            den pedagogiska verksamheten.
          </p>
          <p xml:id="i-4ur9RJcYc8V4HWWmTMSgR7">
            En rektor ska också kunna göra karriär enligt samma karriärtjänstmodell
            som Sverigedemokraterna förespråkar för lärare. Lärare ska inom
            sin karriärtjänst kunna avancera och få tjänst som rektor. Rektorer
            ska liksom lärare kontinuerligt fortbilda sig.
          </p>
          <head xml:id="i-5QKPkXdff1xsEZaiTXbLqG" type="h1">
            Förkorta de yrkesförberedande programmen till två år
          </head>
          <p xml:id="i-KzHfVFnzCSHMmuHGXYKjh7">
            3. Gymnasieskolan i Sverige har stora problem med att många elever
            inte fullföljer sina utbildningar. Många elever hoppar av skolan
            helt och hållet eller lämnar den med stora luckor i betyget. Detta
            är ett mycket stort problem, inte minst eftersom konkurrensen
            på arbetsmarknaden är stor, men också för att det i dag är regel
            snarare än undantag att det krävs en genomförd gymnasieutbildning
            för att erhålla ett arbete. En del ungdomar vill snabbt ut på
            arbetsmarknaden och börja försörja sig själva. Alla ungdomar är
            däremot inte motiverade att studera teoretiska ämnen på gymnasiet.
            Genom att i praktiken tvinga dessa ungdomar att läsa 3-åriga program
            bidrar det nuvarande systemet till att fler ung­domar hoppar av
            gymnasiet. De tvååriga yrkesprogrammen med minskat teoretiskt
            innehåll ska därför återinföras. Den som så vill kan sedan bygga
            på sin 2-åriga utbild­ning med ett tredje år och därigenom stärka
            sin teoretiska profil.
          </p>
          <head xml:id="i-JnKZgDyJpJaRQzQTDZjRJ2" type="h1">
            Lärlingsutbildningar
          </head>
          <p xml:id="i-BqSuwmJiogcp9dSji3RZnN">
            4. Lika viktigt som det är att reformera nuvarande yrkesprogram,
            lika betydelsefullt är det att finna andra vägar för elever som
            är skoltrötta eller som inte vill söka sig till teoretiska program.
            I såväl Danmark som Tyskland finns väl fungerade lärlings­utbildningar,
            som till skillnad från den svenska varianten är hårdare knutna
            till arbets­platsen än till skolan. Vi menar att lärlingsutbildningarna
            måste reformeras. Ett hantverksyrke lär man sig bäst på arbetsplatsen,
            inte i skolan. Vi vill därför att fler gymnasieutbildningar till
            hantverksyrken ska ske inom ramen för lärlingsutbildning och att
            de ska avslutas med ett gesällprov samt att det ska införas möjligheter
            till anställning under utbildningstiden. Vi vill även utreda en
            form av lärlingsanställningar riktade till arbetssökande.
          </p>
          <head xml:id="i-SNWSk3BuMfXgty4aG3gAMF" type="h1">
            Dimensionering av gymnasieprogram och gymnasieskolor
          </head>
          <p xml:id="i-MmXe8KYXGUdudMUeA9kLgD">
            5, 6. Trots en stor arbetskraftsbrist inom många yrkesområden
            lockar inte yrkes­programmen tillräckligt många elever. Istället
            för att stärka yrkesprogrammen är lösningen för att få fler elever
            att studera på gymnasienivå att utöka antalet platser på de högskoleförberedande
            programmen. Inte minst gäller detta det samhällsvetenskapliga
            programmet. Risken är stor att ett flertal elever utbildas till
            något som inte kommer att leda till arbete och egen försörjning.
            Dessutom finns det en tendens till att varje kommun startar egna
            gymnasieskolor istället för att samarbeta med andra kommuner och
            huvudmän. Denna utveckling är kostnadsdrivande och riskerar även
            att försämra kvaliteten på gymnasieprogrammen. Av denna anledning
            måste såväl styrningen av antalet platser på de olika gymnasieprogrammen
            som utbudet och placeringen av gymnasieskolor dimensioneras bättre.
            Vi anser att den dimensionering som gjorts inom ramen för yrkeshögskolan
            kan tjäna som exempel.
          </p>
          <head xml:id="i-A5yBTQmNgtqoswgok44SPY" type="h1">
            Ämnesbetyg och ämnesutformad gymnasieskola
          </head>
          <p xml:id="i-2v5BZ9jNxxbjb57PqvCK1b">
            7, 8. Det nuvarande systemet med kursbetyg och kursutformad gymnasieskola
            skapar onödig stress hos eleverna. Det försvårar även kunskapsinhämtningen
            för den elev som halkat efter under ämnets första kurs. Inte minst
            gäller detta ämnet matematik. Det är viktigt att ämnesbetyg återinförs.
            Renodlade ämnesbetyg ger större möjligheter att för­bättra resultaten
            för eleverna inom enskilda ämnen. Ett ämnesbetygssystem förutsätter
            att den nuvarande kursutformade gymnasieskolan avskaffas. Vi anser
            att det skulle stärka kunskapsprogressionen att återgå till en
            ämnesutformad gymnasieskola. Samtidigt är det viktigt att en sådan
            reform inte sjösätts med en helt annan politisk agenda i bakgrunden.
            Vi ser med oro på de signaler som nu kommer om omfattande läroplansreformer,
            inspirerade av den ratade GY07, för att kunna införa ett system
            med ämnesbetyg. Det sista svensk skola behöver just nu är nya
            experiment och nya modeller, utan snarare enkla lösningar för
            att se till så att inte enstaka dåliga resultat på prov får oproportionerliga
            konsekvenser.
          </p>
          <head xml:id="i-4WXjR42QTh5NQUS4HaSmSR" type="h1">
            Utökad och förtydligad studievägledning
          </head>
          <p xml:id="i-DiwXiLrfNg1Naap9AhC49j">
            9. En så effektiv matchning av arbetskraft och arbetsmarknad
            som möjligt är av stor vikt. För att kunna skapa en högre grad
            av matchning måste därför studievägledningen och yrkesvägledningen
            stärkas och effektiviseras. Elever behöver få möjlighet och stöd
            i att hitta rätt i valen av vidareutbildning till framtida yrkesvägar.
            Studie- och yrkesväg­ledarnas roll och ansvar behöver förtydligas
            och samordnas, kompetensutveckling behöver möjliggöras och digitalt
            vägledningsstöd behöver utvecklas.
          </p>
          <p xml:id="i-X8cwEiUvHSMtKBvK2QLqF2">
            Gymnasieskolan ska ha en stark koppling till universitet, högskolor
            och arbets­marknad. Det är av vikt att skolans olika professioner
            samverkar inom områden som berör yrkeslivet och de områden som
            studie- och yrkesvägledare ansvarar för.
          </p>
          <head xml:id="i-K16GAmC5DQVzf92Frbyzfk" type="h1">
            Universitets- och högskolelärare ska ha möjlighet att undervisa
            på gymnasiet
          </head>
          <p xml:id="i-P5HLuG85VVRkf2Z3FVMT8g">
            10. Banden mellan gymnasium, universitet och högskola måste stärkas.
            Många universitet och högskolor har ämnesskickliga och erfarna
            lärare som skulle bli en tillgång på gymnasiet, där det råder
            brist på lärare i matematik, teknik och naturveten­skapliga ämnen.
            Tyvärr föreligger byråkratiska hinder för detta, eftersom lärarna
            på universitets- och högskolenivå kan sakna formell behörighet
            att undervisa på gymnasiet. Dessutom finns en sorts tröskel i
            det faktum att gymnasierna finansieras kommunalt medan högskolorna
            finansieras av staten. Löneläget är som regel också lägre på gymnasiet.
          </p>
          <p xml:id="i-WZrpupp2CzzawgnErh5FBF">
            Incitament ska därför ges för att underlätta så att kvalificerade
            lärare från universitet och högskolor får möjlighet att undervisa
            på gymnasiet. Efter lämplighetsprövning och en kortare introduktionskurs
            skulle de kunna erbjudas möjligheten att med bibehållen lön delta
            i undervisningen på gymnasiet som behöriga lärare. Denna undervisning
            kan kombineras med forskning och ordinarie undervisning på universitets-
            och högskole­nivå.
          </p>
          <head xml:id="i-8HdFWhZLadXPtmA2s8vpGD" type="h1">
            Nivåindela språkintroduktionsprogrammet
          </head>
          <p xml:id="i-J2g5XfCZALDMLepRg1mfnC">
            11. Gymnasieskolan har fyra stycken introduktionsprogram. Syftet
            med programmen är att obehöriga elever ska ges möjlighet att komma
            in på ett nationellt program eller få ett arbete. Idag ligger
            introduktionsprogrammen under gymnasieskolans ansvarsområde. Det
            menar vi är fel, då detta fråntar grundskolan dess ansvar att
            överlämna elever med tillräckliga förkunskaper till gymnasieskolan.
            En elev som inte är behörig till gymnasiet borde heller inte kunna
            söka sig till ett gymnasieprogram. Det är ytterst en fråga om
            att försvara gymnasieskolans status som en frivillig och från
            grundskolan skild skolform. Introduktionsprogrammen borde därför
            formellt organisatoriskt tillhöra grundskolans ansvarsområde.
            Vad gäller den praktiska organisationen kan den se olika ut i
            olika kommuner.
          </p>
          <p xml:id="i-3kMXPUtSANZBb4YknmnF3L">
            De program som enligt Skolverket erbjuds är sedan juli 2019 Programinriktat
            val, Yrkesintroduktion, Individuellt alternativ och Språkintroduktion.
            Programinriktat val syftar till att ge elever utbildning mot ett
            visst nationellt program och att de så snart som möjligt ska kunna
            antas till det nationella programmet. Yrkesintroduktion är för
            elever som saknar godkända betyg för behörighet till yrkesprogram
            och syftar till att ge yrkes­inriktad utbildning för att kunna
            ansöka till yrkesprogram eller få ett arbete. Det individuella
            alternativet utformas enskilt för eleven och vänder sig till ungdomar
            som saknar behörighet till yrkesprogram och som har stora kunskapsbrister
            och svag motivation eller önskar allmänt inriktad utbildning som
            förbereder för annan utbildning.
          </p>
          <p xml:id="i-LjmqxVBWekZAX2bbrCeqTA">
            Språkintroduktionsprogrammet är till för ungdomar som nyligen
            har anlänt till Sverige. Utbildningen har därför stort fokus på
            det svenska språket men har inte anpas­sats till det stora antalet
            nyanlända som anlänt till Sverige de senaste åren. Skillnaderna
            i förkunskaper hos eleverna på programmet skiljer sig kraftigt
            åt: alltifrån elever som har genomgått grundskola till elever
            utan tidigare skolgång. Att mängden elever har ökat kraftigt förvärrar
            situationen.
          </p>
          <p xml:id="i-24sH7vcag3N2M8T9uD1UVE">
            Nyanlända elevers kunskaper ska enligt 17 kap. 14 a § skollagen
            bedömas när de tas emot vid introduktionsprogrammet språkintroduktion.
            Det innebär att elevens bakgrund, skolerfarenheter, språk- och
            ämneskunskaper och eventuella yrkeserfarenheter ska kart­läggas.
          </p>
          <p xml:id="i-NuJytcqLbD3SV55YwvMME7">
            För att ge varje individ en större chans att lyckas ska en nivåindelning
            införas i dessa program. Indelning ska göras genom att elever
            med olika förkunskaper delas in i grupper på två olika nivåer:
            elever som har genomgått grundskola respektive elever som inte
            har genomgått grundskola.
          </p>
          <head xml:id="i-Xrw2a6kYrPa1bYhk9DBgv" type="h1">
            Krav på fristående skolor
          </head>
          <p xml:id="i-RcrDgg5fYProHAoJ3ev8sR">
            12. Valfriheten i svensk skola ska värnas. Förslagen om vinstförbud
            i skolsektorn är därför negativa. Samtidigt finns en skyldighet
            för samhället att slå vakt om långsiktig­heten och elevers rättssäkerhet
            i skolsektorn. En skola måste kunna garantera att de elever som
            antas till en utbildning också får fortsätta denna och inte lämnas
            vind för våg vid en eventuell konkurs.
          </p>
          <p xml:id="i-FbTAXWf8pFcWAV9pEiJwXb">
            Fristående skolor ska därför åläggas att ha en ekonomisk buffert
            som säkerhet i det fall skolan skulle komma på obestånd. Det ska
            då finnas medel att driva friskolan vidare till dess att kommunen
            får möjlighet att organisera ett övertagande av de elever som
            gått på friskolan. Skolinspektionen ska godkänna denna buffert
            och tillse att inga vinster tas ut innan bufferten är säkrad.
          </p>
          <p xml:id="i-JTFn2SQR4pVKR8P1MC8gWf">
            För att motverka risken att oseriösa ägare startar eller tar
            över en friskola eller förskola måste en betydligt hårdare kontroll
            ske gällande både vandel och handel. Ekonomiska förutsättningar
            och att det inte är betydligt brottsbelastade personer som startar
            eller tar över en friskola ska kontrolleras. Alla kontroller är
            meningslösa om det enkelt går att anlita en så kallad målvakt,
            vilket alltså ska vara omöjligt med seriösa kontroller.
          </p>
          <p xml:id="i-Mjsi4c11ie82EztpE2xKsf">
            Det har även förekommit att friskolor startats och drivits med
            lån och bidrag från stater utanför Europa. Risken är mycket stor
            att sådan finansiering görs av politiska, religiösa eller strategiska
            skäl. Vi vill begränsa möjligheterna för enskilda personer eller
            organisationer utanför Norden att finansiera friskolor eller fristående
            förskolor. Detta gäller både lån, räntefria lån och rena bidrag.
            Det ska som huvudregel heller inte vara möjligt att sköta finansieringen
            utanför Norden genom ombud. Undantag ska kunna göras för t.ex.
            internationella skolor eller redan etablerade och välfungerande
            skolor samt för skolor utomlands avsedda för svenska elever.
          </p>
          <p xml:id="i-LxMfMPjnMPm8TvNvLScqFP">
            De religiösa friskolor som varit etablerade sedan lång tid i
            Sverige och som fungerar väl ska kvarstå. Däremot behöver det
            införas ett stopp för nyetablering av religiösa friskolor till
            dess att Skolinspektionen har fått rutin på konsekventa kontroller
            av dessa skolor. Detta med anledning av att en mängd missförhållanden
            uppdagats på ett flertal av dessa skolor. Det är uppenbart att
            en hårdare kontroll av dessa skolor behövs.
          </p>
          <p xml:id="i-9foMsFjU81iGm2Kgp2XMJs">
            Sedan friskolereformen genomfördes i början av 90-talet, och
            utvecklingen mot en mängd friskolor tog fart, har en hel del religiösa
            friskolor sett dagens ljus. Enligt skol­lagen ska all undervisning
            ske ”icke-konfessionellt”. Däremot får övrig tid präglas av vissa
            religiösa inslag. Det står mycket tydligt i skolans styrdokument
            att alla skolor ska präglas av demokratiska och jämställda värderingar.
            Direkta avsteg från skolans styrdokument har avslöjats på vissa
            skolor. Skolinspektionen behöver därför skärpa tillsynen över
            religiösa friskolor betydligt, inte minst genom fler oanmälda
            besök.
          </p>
          <head xml:id="i-EjBMeoZockQW1eC1KoXfi3" type="h1">
            Stärk utbildningen för särbegåvade elever
          </head>
          <p xml:id="i-5uSacCG9FXLwnxNVQg5Lpp">
            13, 14. Svensk skola har präglats av starkt fokus på elever som
            är i behov av stöd för att klara av undervisningen. Även särbegåvade
            elever har behov. De behöver ges möjlig­heter till högre studietakt
            och större utmaningar. Sveriges skolsystem – inte minst i gymnasieskolan
            – behöver slå vakt om dessa särbegåvade elever och erbjuda dem
            avancerad och högkvalitativ utbildning. Detta för att kunna attrahera
            dem att fortsätta studera, forska och arbeta i Sverige. Här krävs
            ett nytänkande för svensk gymnasie­skola. Samtliga huvudmän ska
            därför säkerställa att särbegåvade och högpresterande elever ges
            förutsättningar att utvecklas vidare. Dessutom vill vi utveckla
            och bygga ut spetsutbildningarna samt göra dem permanenta.
          </p>
          <head xml:id="i-CYNgxvEPTBcubKvzqrajCC" type="h1">
            Förbättra organisationen och inriktningen inom vuxenutbildningen
          </head>
          <p xml:id="i-3d5jwtYyGtnyAtERxU79Zj">
            15. Det finns ett starkt värde i att ha en vuxenutbildning som
            håller hög kvalitet och som förbereder eleverna för framtida yrken
            eller studier. Vi är positiva till möjligheten att även senare
            i livet kunna omskola sig för att bli mer attraktiv på en föränderlig
            arbets­marknad. Detta gäller såväl de som saknar grundläggande
            utbildning som de som har en längre utbildning bakom sig. Regeringen
            verkar emellertid snarare ha utgångspunkten i att vuxenutbildningen
            ska vara ännu ett integrationsprojekt för att försöka reparera
            en katastrofal migrationspolitik med omfattande bristande studieresultat
            som följd, snarare än att värna kvalitet och kunskap samt att
            ställa höga krav och förväntningar.
          </p>
          <p xml:id="i-HKmATAwoQSKH8k6sGCTgkN">
            Gymnasieskolans uppdelning mellan studieförberedande och yrkesinriktade
            program kräver en väl utbyggd vuxenutbildning. En person som valt
            att läsa ett yrkesförberedande program måste ges en reell möjlighet
            att läsa in de ämnen som saknas för att kunna sadla om och välja
            en väg inom högre utbildning. Vuxenutbildningen är ett viktigt
            redskap för att säkerställa att befolkningen är väl utbildad enligt
            de krav som arbetsgivarna ställer och de behov som finns.
          </p>
          <p xml:id="i-aoSHXGeLhsXt42ehvek51">
            Dessvärre är dagens system för vuxenutbildning spretigt. Kommunerna
            driver, upp­handlar och står för utbildningen. Regelverken skiljer
            sig åt mellan olika kommuner. Det gör att företag har det besvärligt
            vid rekrytering. Statligt huvudmannaskap gynnar näringslivet eftersom
            mer tid kan läggas på att bygga utbildningskvalitet inom utbild­ningarna,
            till gagn för näringslivet. Samtidigt innebär det att företagen
            behöver lägga mindre tid på anpassning till olika kommuners regelverk.
          </p>
          <p xml:id="i-Ax1uBWo8wJk9q2VU17Wfnv">
            Vuxenutbildning ska stärka kompetensen för bristyrken på marknaden.
            Ökade satsningar på utbildningsplatser inom vuxenutbildningen
            behövs inom gruvnäringen, gärna i anslutning till orter där gruvnäring
            finns. Även stålindustrin är viktig, men där är utbildningsinsatserna
            idag för svaga. Här behövs också utbildningsplatser. Delar av
            dessa utbildningar kan drivas på distans. Kraftiga satsningar
            inom åkerinäringen behövs, där det annars kommer att råda brist
            på busschaufförer. Därför behövs fler utbildningsplatser för yrkesförare.
            Detsamma gäller skogsindustrin där arbetskraft saknas, inte minst
            på glesbygden med svårighet för branschen att rekrytera kunnig
            personal.
          </p>
          <head xml:id="i-M2UmHFGCff5Rw6zQekhP53" type="h1">
            Höga krav och förväntningar även inom vuxenutbildningen
          </head>
          <p xml:id="i-YbyJc9EcK5beAvsh5zRgYE">
            16. Riksdagen har beslutat att införa en förenklad betygsskala
            för komvux som ska börja gälla den 1 januari 2022. Sverigedemokraterna
            anser att det måste råda likhet mellan studier i den allmänna
            grund- och gymnasieskolan och komvux på motsvarande nivå. Införandet
            av en förenklad betygsskala står i strid med denna övergripande
            princip. Istället skapas snarare snabbspår för vissa målgrupper,
            inte minst nyanlända och elever med bristande kunskaper i svenska
            språket. Det är inte rimligt att sänka trösklarna för denna målgrupp
            och därmed göra det betydligt lättare att komma in på en gymnasie­utbildning
            eller att erhålla gymnasieexamen.
          </p>
          <head xml:id="i-G4uoFcvvKn7yRT9duM5GTD" type="h1">
            Skärpta krav på sfi-undervisningen inom vuxenutbildningen
          </head>
          <p xml:id="i-WB72QhCSZnbqrFzoTQhETf">
            17, 18. Svenska för invandrare (sfi) är av avgörande betydelse
            för att kunna bli anställningsbar och därmed bli en del av det
            svenska samhället. Kraven behöver däremot skärpas avsevärt. Ett
            stort problem är t.ex. att det inte finns någon fastställd tidsgräns
            för sfi, utan kursen anses avslutad först när en elev uppnått
            kunskapskraven för den aktuella kursen. Detta innebär att sfi-studierna
            i praktiken kan pågå under oacceptabelt lång tid. Vi menar att
            det måste införas en bortre gräns för hur länge offentligfinansierade
            sfi-studier ska få fortgå och vill därför att denna fastställs
            till två år.
          </p>
          <p xml:id="i-3DgzxAEwcrFfwiwhm69nXw">
            Kraven ska skärpas gällande närvaro, resultat och utbildningsinnehåll.
            Personer som anländer till Sverige från andra länder och får studera
            inom vuxenutbildning ska där ges obligatorisk undervisning om
            det svenska samhället och om rättigheter och skyldigheter för
            medborgare. Ämnena ska testas och kraven vara tydliga på hög kunskapsnivå
            för att bli godkänd i vuxenutbildningen. Lärare ska vara certifierade
            i svenska språket på nivå C1 för att få fast anställning inom
            vuxenutbildningen. Icke legitimerade modersmåls­lärare ska endast
            få tidsbegränsade anställningar, detta mot bakgrund av att målsättningen
            måste vara att öka andelen behöriga lärare även inom sfi.
          </p>
          <head xml:id="i-Mbv4ZidRr7tWJDz4ButGUK" type="h1">
            Särvux ska vara en särskild skolform
          </head>
          <p xml:id="i-JDupk5D7Sw1tuX6QZK39KV">
            19. Vi anser att det var ett stort misstag att låta särvux upphöra
            som särskild skolform och uppgå i den ordinarie vuxenutbildningsverksamheten.
            Det kommer att få oönskade konsekvenser för kvaliteten på utbildningarna,
            samtidigt som det finns en överhängande risk för att dessa elever
            blir marginaliserade. Vi delar den kritik och oro som framförts
            av en rad remissinstanser under beredningen av den lag som trädde
            ikraft den 1 juli 2020. Vi är också djupt oroade över att denna
            målgrupp kommer att få stå tillbaka för andra målgrupper med den
            nya prioriteringsordningen för komvux. Vi vill därför riva upp
            beslutet att låta särvux vara en del av den ordinarie vuxenutbildningsverksamheten.
          </p>
        </div>
        <div xml:id="i-QWHgjuazxdhF4Epvtmtra5" type="motSignatures">
          <list xml:id="i-DMXZtRx2coYHQLaUuxqob7">
            <item xml:id="i-Ct2dDERgQgCo93tQJgRBtV">
              Patrick Reslow (SD)
            </item>
            <item xml:id="i-Foq5nYuoff6YxyJvexBff3">
              Robert Stenkvist (SD)
            </item>
            <item xml:id="i-L2WL8R1uMvjd7zR9ZdXKZU">
              Michael Rubbestad (SD)
            </item>
            <item xml:id="i-EeZvUdWvLbCroyKkHgKPLP">
              Jörgen Grubb (SD)
            </item>
            <item xml:id="i-S4SnBs6hwj9f923FsUWngN">
              Richard Jomshof (SD)
            </item>
            <item xml:id="i-E6QeYFpAuK4oZMBEKFH7Ax">
              Lars Andersson (SD)
            </item>
            <item xml:id="i-73ENJE1AdhfPSx3DYEeDtj">
              Per Söderlund (SD)
            </item>
            <item xml:id="i-7czUQhKwmqcbeHauKxnBtX">
              Clara Aranda (SD)
            </item>
          </list>
        </div>
      </div>
    </body>
  </text>
</TEI>
