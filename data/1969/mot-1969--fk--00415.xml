<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__415/mot_1969__fk__415-001.pdf"/>
      <fw xml:id="i-KnkPpAC28Sm9N6jHVHA6Ji">
        Motion i Första kammaren, nr 415 år 1969
      </fw>
      <div type="motHeader" xml:id="i-3Mk3kqCgcPGoEhk5KKuviV">
        <div type="motTitle" xml:id="i-BfV15QieP9b8tZCPhTKi2o"/>
        <div type="motSubmissionInfo" xml:id="i-ESPark6XagHB2j1vp1pvgz"/>
      </div>
      <div type="motBody" xml:id="i-Q2PzWCKK3BHC7xyCtbYogw">
        <div xml:id="i-MfSW761fGsjPMnwwBaufDu">
          <p xml:id="i-2EbDcrESy9pHWABiF8qeZg">
            An
          </p>
          <p xml:id="i-VriwkqjLLzT7VRvz8i57Qn">
            Nr 415
          </p>
          <p xml:id="i-xegHUZ9dREgiEDEsPJC3p">
            Av fru Segerstedt Wiberg och herr Tistad, angående allmänna handlingars
            offentlighet.
          </p>
          <p xml:id="i-XKLFJfRqXg6UguuPRc1wP2">
            Principen om allmänna handlingars offentlighet utgör en av de
            för- nämsta grundpelarna för den svenska rättsstaten. Den möjlighet
            till kon- troll av myndigheterna, som därigenom öppnas, är en
            viktig garanti för maktutövningens lagbundenhet och därmed för
            de enskilda medborgarnas rättssäkerhet. Principen är något för
            vårt land unikt och uppfattas allmänt som en omistlig del av vårt
            rättsarv. Lagstiftningen om allmänna handlingars offentlighet
            är emellertid i hög grad bristfällig. Härom råder sedan länge
            allmän enighet. Redan 1960 till- sattes en kommitté med uppdrag
            att utarbeta nya bestämmelser. Den miss- lyckades emellertid med
            sin uppgift. Dess för två år sedan avlämnade be- tänkande har
            inte kunnat läggas till grund för lagstiftning. Kritiken blev
            alltför omild och riktades mot grundläggande principer i förslaget.
            Man befarade allmänt att förslaget, om det genomfördes, skulle
            i praktiken leda till en begränsning av offentligheten. En ny
            kommitté väntas inom kort bli tillsatt för att söka åstadkomma
            en bättre reglering på detta viktiga område. Det är angeläget
            att detta re- formarbete från början får en klar och realistisk
            inriktning på att trygga offentlighetsprincipen. Det är svårt
            att komma ifrån intrycket att grundsatsen om allmänna handlingars
            offentlighet har väsentligt urholkats under senare år. Det är
            onödigt att närmare utveckla hur den offentliga förvaltningen
            har svällt ut under senare decennier och hur myndigheternas makt
            har ökat. En logisk konsekvens av denna utveckling måste vara,
            att man måste slå vakt kring offentlighetsprincipen. Dennas betydelse
            som rättsgaranti ökar naturligtvis i samma takt som myndigheternas
            makt ökar. Emellertid har man en känsla av att detta inte blivit
            i tillräcklig grad beaktat. Snarare har det varit så, att varje
            utvidgning av förvaltningen har fört med sig nya inskränkningar
            i offentlighetsprinciptn. Det är belysande att sekretesslagen
            efter sin tillkomst 1937 har ändrats 31 gånger, alltså genomsnittligen
            en gång om året. Lägger man härtill att åtskilliga ändringar avsett
            flera punkter samtidigt, blir bilden än mer be- tänklig. Det är
            nämligen inte så att ändringarna har inneburit att offent- ligheten
            ökats. Motsatsen har närmast genomgående varit fallet.
          </p>
          <pb facs="riksdagen-motions-pdf/data/1969/mot_1969__fk__415/mot_1969__fk__415-002.pdf"/>
          <fw xml:id="i-SUkP4ZyakcKCosqQoRqhvi">
            6 Motion i Första kammaren, nr 415 år 1969
          </fw>
          <p xml:id="i-YRAS1uFUBmCKpgoRjgSbRF">
            Det är klart att man måste beakta effektivitetshänsyn i förvaltningen
            liksom att enskilda människor i viss utsträckning kan vara betjänta
            av sekretess. Men det är nödvändigt att undantagen från offentlighetsprin-
            cipen blir så få som möjligt och preciseras så klart som möjligt.
            En allmän omprövning av alla de mängder av praktiskt viktiga undantag
            som nu gäller måste ske. Särskild uppmärksamhet får också ägnas
            de problem, som sammanhänger med den moderna databehandlingstekniken,
            vilken kan medföra praktiska hinder för offentligheten. Likaså
            måste en allmän om- prövning ske av de föreskrivna sekretesstiderna.
            Så långa sekretesstider som 50 år kan t. ex. knappast vara motiverade
            i det moderna samhället med dessa snabba utveckling. . Utgångspunkten
            för det aktuella reformarbetet måste vara att offentlig- hetsprincipen
            skall befästas och komma till bättre uttryck än nu. Slutpro- dukten
            måste bli en lagstiftning som verkligen ger uttryck för den grund-
            läggande betydelse principen har för vårt rättssamhälle. För att
            inte även den nya kommittén skall komma in på fel spår eller en
            reform uppskjutas för länge eller bli av otillfredsställande innehåll,
            bör riksdagen redan nu slå fast en klar utgångspunkt och målsättning
            för lagstiftningsarbetet. Vi hemställer av dessa skäl, att riksdagen
            i skrivelse till Kungl. Maj:t uttalar som sin mening att lagstiftningen
            om allmänna handlingars offent- lighet bör reformeras så att offentlighetsprincipen
            blir mera följdriktigt genomförd än i nuvarande lagstiftning.
            Stockholm den 28 januari 1969
          </p>
          <p xml:id="i-NAHZnTC2zv7AZKmtk7inNm">
            Ingrid Segerstedt Wiberg (fp) Eskil Tistad (fp)
          </p>
        </div>
      </div>
    </body>
  </text>
</TEI>
