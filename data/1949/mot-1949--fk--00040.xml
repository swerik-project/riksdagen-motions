<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__40/mot_1949__fk__40-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Första kammaren, nr 40.
          </p>
          <p>
            Nr 40.
          </p>
          <p>
            Av herr Ohlon, om åtgärder mot bristen på lärare vid läro- verken.
          </p>
          <p>
            I slutet av år 1947 gjordes inom 1946 års skolkommission en utredning
            rörande det framtida behovet av lärare vid läroverk och andra
            högre skolor. Resultatet var oroväckande. Så visade en undersökning
            av hur många lärare, som komma att avgå intill år 1960 på grund
            av ålderspension, att antalet utgör ej mindre än 36,5 procent
            av samtliga nu tjänstgörande lärare. Läggas härtill ytterligare
            beräknade 4,9 procent av nu verksamma lärare, som försvinna av
            annan anledning — giftermål bland kvinnliga lärare eller övergång
            till annat yrke — så blir resultatet att år 1960 endast 58,6 procent
            komma att kvarstå av det redan alltför knappa lärarbestån- det.
            De här refererade siffrorna gällde endast ämneslärare, såsom rektorer,
            lektorer, adjunkter och andra lärare i teoretiska ämnen, för vilka
            universi- tetsutbildning erfordras. Vissa ämnesgrupper bli mera
            lidande av avgången än andra. Denna är större bland naturvetarna
            än bland humanisterna. För en viss av de natur- vetenskapliga
            ämnesgrupperna utgör den t. o. m. betydligt över 50 procent. Avgången
            bland de kvinnliga lärarna är mindre än avgången bland de manliga,
            och detta torde gälla, även om hänsyn tages till att kvinnliga
            lärare stundom upphöra med sitt arbete på grund av giftermål.
            Mot bakgrunden av dessa sifferuppgifter kan det vara av intresse
            att undersöka, huruvida tillströmningen av studenter till de filosofiska
            fakul- teterna är tillräcklig för att fylla luckorna efter lärare,
            som avgått. Det är svårt att här nå exakta resultat, därför att
            man ej med säkerhet vet, hur stor andel av de vid de filosofiska
            fakulteterna inskrivna studenterna, som avlägga föreskriven ämbetsexamen,
            och ej heller kan förutspå hur stor del av de examinerade, som
            verkligen ägna sig åt lärarbanan. De vid filosofiska fakulteter
            utbildade studenterna ha ju numera så många andra levnadsbanor
            att välja på. Så mycket torde emellertid kunna sägas, att till-
            strömningen av filosofie magistrar långtifrån är tillfyllest för
            att ens upp- rätthålla nuvarande läroverksorganisation. Härtill
            torde böra beaktas, att behovet av läroverkslärare ännu föga på-
            verkats av det sista decenniets starka nativitetsökning. Läroverkens
            elever komma nämligen ännu i övervägande grad från 1930-talets
            små årskullar. Man måste dessutom räkna med en viss ytterligare
            stegring i föräldrarnas benägenhet att sända sina barn till läroverk.
            Tillsammans torde dessa två
          </p>
          <pb facs="riksdagen-motions-pdf/data/1949/mot_1949__fk__40/mot_1949__fk__40-002.pdf"/>
          <p>
            Motioner i Första kammaren, nr 40. 11
          </p>
          <p>
            omständigheter i förening medföra krav på en utökning av läroverkens
            kapacitet fram till år 1960 på minst 60 procent. Om man tar hänsyn
            även till dessa fakta, torde behovet av lärartjänster vid de högre
            skolorna fram till sistnämnda tidpunkt ha ökat så starkt, att
            det blott kan täckas till något mer än hälften, för så vitt ej
            kraftansträngningar med det snaraste vidtagas för att stimulera
            nyrekryteringen av läroverkslärarbanan. För de naturvetenskapliga
            ämnenas vidkommande torde läget rent av bli katastro- falt med
            obehagliga konsekvenser för samhället, ej minst i materiellt avseende.
            Så långt frågan om tillgång och efterfrågan på läroverkslärare
            på längre sikt. Men redan ha svårigheterna inställt sig. Redan
            råder mellan lärover- kens och andra högre skolors rektorer en
            osund tävlan att locka till sig till- gängliga lärarkrafter för
            att kunna hålla undervisningen mer eller mindre hjälpligt uppe.
            Det är klart att under sådana förutsättningar personer vinna inträde
            på lärarbanan, som lämpligen borde ha valt ett annat yrke. En
            av skolöverstyrelsen under förra läsåret företagen utredning visade,
            att då vid de högre skolorna ca 5 300 veckotimmar på grund av
            lärarbristen måste anförtros lärare, som saknade föreskriven akademisk
            kompetens. Omräknat i tjänster motsvarade detta en brist på 197
            lärare. En nyligen företagen utredning, varav resultatet ännu
            blott föreligger preliminärt, visar, att bristen i dag utgör minst
            264 lärare. Medan bristen tidigare blott förelåg inom den naturvetenskapliga
            ämnesgruppen, så håller den nu på att sprida sig utöver hela ämnesområdet.
            För ämnet matematik är bristen 100 lärare, för fysik 35, biologi
            24, kemi 23, geografi 23, modersmålet 24 0. s. v. En av skolöverstyrelsen
            förra året utförd prognos av utvecklingen under de närmaste fem
            åren visade att denna brist, om inga särskilda åtgärder vid- tagas,
            år 1953 torde komma att uppgå till 2 000 lärare. Vid beräkningen
            av den akuta lärarbristen förra året och i år har dock ej hänsyn
            tagits till att hundratals yngre lärare visserligen avlagt föreskriven
            akademisk examen men sakna för läraryrkets rätta bedrivande ofrånkomlig
            speciell lärarut- bildning, dokumenterad i genomgånget provår.
            Att råda bot på dessa miss- förhållanden är ej något specifikt
            läroverksintresse eller lärarintresse. Det är ett allvarligt samhällsintresse,
            om vi i framtiden skola kunna bibehålla vår kulturella och materiella
            standard. I fråga om lektoraten har bristen på sökande länge varit
            kronisk. Än har den förefunnits i den ena ämnesgruppen, än i den
            andra. Det har hänt, att lektorat, som tillkommit i följd av 1927
            års läroverksreform, ännu ej kun- nat besättas annat än med dispenserad
            sökande för en begränsad tidsperiod. Situationen har räddats genom
            att skickliga läroverksadjunkter i stället fått rycka in att sköta
            de lediga tjänsterna, periodvis utan någon som helst extra ersättning
            härför. Under de senaste åren ha ej sällan lektorer lämnat läroverken
            och gått tillbaka till universitet och högskolor ofta på tjänster
            med lägre löneförmåner än dem, läroverken kunnat erbjuda. Man
            har
          </p>
          <pb facs="riksdagen-motions-pdf/data/1949/mot_1949__fk__40/mot_1949__fk__40-003.pdf"/>
          <p>
            12 Motioner i Första kammaren, nr 40.
          </p>
          <p>
            ställt det vetenskapliga intresset före det egna ekonomiska.
            Men det är inte bara den vetenskapliga banan, som lockat. Även
            tekniska yrken och affärsyrket ha dragit till sig kvalificerat
            folk både bland de graduerade och de icke graduerade. Tyvärr är
            det ej sällan de bästa, som söka sig bort från läroverken. De
            läroverk, som äro i den gynnsamma situationen att få sina lektorat
            besatta, ha ofta lidit av att flera av dess lektorer varit tjänst-
            lediga för att upprätthålla befattningar vid universitet, högskolor
            o. d. eller för att bedriva vetenskapligt arbete. Så ha flertalet
            läroverk belastats: de läroverk, vilkas lektorat fått tillräckligt
            antal sökande, därigenom att innehavarna satt de vetenskapliga
            intressena i förgrunden, och de övriga läroverken, därigenom att
            lektoraten där ej kunnat besättas eller fått ett otillräckligt
            urval sökande. Det har varit något av ett äventyr för rekto- rerna
            att ordna med gymnasietjänstgöringen under dylika villkor, helst
            som tjänstledigheten eller den uteblivna lektorsutnämningen framträtt
            först sedan tjänstgöringsfördelningen för kommande läsår gjorts
            upp. Det är tyd- ligt, att om den högre lektorskompetensen skall
            kunna upprätthållas, måste lektorslönerna höjas ganska väsentligt.
            Lektorsutbildningen är den längsta, som föreskrives inom svenskt
            samhällsliv, bortsett från universi- tetsprofessurerna, för vilka
            dock ej särskilda examina äro stadgade. Att i nuvarande tidsläge
            med lönestopp få en framställning om löneförhöjning för lektorerna
            beviljad torde vara utsiktslöst, varför tills vidare andra åtgärder
            få vidtagas för att hålla den högre undervisningen i gång. Bristen
            på lektorer, vad beträffar såväl det för ringa antalet beviljade
            tjänster som antalet vakanser bland dessa, har hittills kunnat
            kompenseras, därigenom att läroverken haft tillgång på kvalificerade
            lärare med adjunktskompetens, som anförtrotts gymnasietjänstgöring.
            För närvarande torde åtskilligt utöver hälften av gymnasieundervisningen
            bestridas av formellt ej lektorskompetenta lärare. Men då nu lärarbristen
            utvidgats att gälla även adjunktsåren, torde denna utväg snart
            vara blockerad. Läroverkslärarbanan är synbarligen ej längre konkurrensduglig
            i jäm- förelse med andra intellektuella yrken. Orsakerna härtill
            äro flera. Så uppgår studietiden för fil. ämbetsexamen till 5,5
            å 6 år och kan för vissa naturvetenskapliga ämneskombinationer
            stiga ända upp till 7 år. Den är alltså icke oväsentligt högre
            än studietiden för teol. kandidat-, jur. kan- didat-, tandläkar-
            och civilingenjörsexamen. Utöver ämbetsexamen kräves för behörighet
            till ordinarie befattning och till extra ordinarie befattning
            i Ce 24, att provårskurs genomgåtts, vilken kurs i regel omfattar
            två ter- miner. Efter denna utbildning förblir läraren anställd
            såsom icke-ordinarie fram till fyrtioårsåldern — medelåldern för
            nyutnämnda läroverkslärare är alltjämt cirka 39 år. Efter lång
            och dyrbar teoretisk utbildning har alltså läraren framför sig
            dels ett nästan oavlönat provår, dels tjänstgöring — oftast ambulerande
            på skilda orter — såsom icke-ordinarie under 10 å 15 år. Antalet
            ordinarie tjänster är nämligen alltför ringa. Det är nog icke
          </p>
          <pb facs="riksdagen-motions-pdf/data/1949/mot_1949__fk__40/mot_1949__fk__40-004.pdf"/>
          <p>
            Motioner i Första kammaren, nr 40. 13
          </p>
          <p>
            förvånande att studerande vid universitet och högskolor inför
            dessa fram- tidsutsikter söka sig till yrken, som kräva kortare
            utbildning, erbjuda tryggare anställningsvillkor och avgjort förmånligare
            löner, för att nu ej tala om att andra befattningshavare än lärare
            ha att räkna med en mera sympatisk och mindre kritisk inställning
            från allmänhetens sida. Av alla tecken att döma har den länge
            fortlöpande, ej sällan ganska ovederhäf- tiga skoldebatten starkt
            bidragit till att avskräcka de unga från att välja lärarbanan.
            Att det tidigare gått att väl rekrytera läroverksläraryrket trots
            de ringa befordringsmöjligheter som detta erbjuder, har samman-
            hängt med att läroverksorganisationen varit mycket mindre än nu,
            så att kadrerna väsentligen kunnat fyllas genom rekrytering från
            samhällsgrup- per med tradition att ägna sig åt universitetsstudier.
            Bristen på lärar- krafter skulle för övrigt ha framträtt redan
            på 1930-talet, om icke vid läroverken, i motsats till många andra
            verksamhetsområden, likställig- heten mellan män och kvinnor konsekvent
            vunnit tillämpning. Under krigs- åren hade kvinnorna till följd
            av männens inkallelser till beredskapstjänst rent av chanser före
            männen vid läroverken. Läroverkens lärare befinna sig i den fördelaktiga
            situationen, att de kunna stimulera sina mest studieintresserade
            elever att välja lärarbanan såsom framtida yrke eller i varje
            fall att fortsätta studierna inom de filosofiska fakulteterna.
            Numera vill det emellertid synas, som om denna påverkan ej skulle
            ha samma effekt som förr, kanske främst beroende på motstånd från
            föräldrars och målsmäns sida. Dessa anse nämligen ej lärarbanan
            erbjuda tillräckliga framtidsmöjligheter. Ett talande vittnes-
            börd härom möter man i det betänkande, som nyligen publicerats
            av den sg. k. studentsociala utredningen. Av detta betänkandes
            siffermaterial synes det framgå, att de filosofiska fakulteterna
            i motsats mot vad som var fallet förr ej längre i tillräcklig
            utsträckning rekryteras av de mest studie- lämpade studenterna.
            Tvärtom ger denna utredning vid handen, att de filosofiska fakulteterna
            i alltför många fall befolkas av studenter med ganska svaga förutsättningar
            för akademiska studier. Eftersom flertalet av våra vetenskapliga
            institutioner rekryteras ur samma studentgrupper, som avse lärarbanan
            såsom mål för sina studier, måste denna utveckling i det långa
            loppet bidraga till en försvagad vetenskaplig standard i vårt
            land. Den åtgärd, som i första rummet bör komma i fråga för att
            stimulera tillströmningen till lärarbanan och alltså också till
            de filosofiska fakul- teterna, är att öka antalet ordinarie tjänster
            vid läroverken och andra högre skolor, så att lärarna tidigare
            än nu få sin ställning i samhället fixerad. Men sådant som läget
            nu är torde det ej räcka enbart med denna åtgärd. 1946 års skolkommission
            har haft uppmärksamheten riktad på föreliggande problem. För kommissionen
            står det klart, att den bristfälliga rekryteringen av läroverkslärarkåren
            framför allt beror på att yrket praktiskt taget ej er- bjuder
            de filosofie magistrarna nägra befordringsmöjligheter. Kommissio-
          </p>
          <pb facs="riksdagen-motions-pdf/data/1949/mot_1949__fk__40/mot_1949__fk__40-005.pdf"/>
          <p>
            14 Motioner i Första kammaren, nr 40.
          </p>
          <p>
            nen har därför tänkt sig, att alla läroverksrektorat skulle stå
            öppna för såväl lektorer som adjunkter. De högre läroverkens rektorat
            skulle alltså ej längre förbehållas endast lektorskompetenta lärare,
            som avlagt magister- och licentiatexamen samt disputerat för doktorsgrad.
            Vidare vill kommis- sionen inrätta gymnasieadjunkturer, synbarligen
            till så stort antal, att gymnasieundervisningen helt skulle bestridas
            av lektorer och gymnasie- adjunkter. Gymnasieadjunkturerna skulle
            placeras emellan de nu förekom- mande läroverksadjunktsbefattningarna
            och lektoraten. De förra stå i löne- grad Ca 26, de senare i lönegrad
            Ca 30. Det föreligger fara i dröjsmål. Oberoende av alla skolreformer,
            fort- skridande eller ej, böra dessa skolkommissionens projekt
            snarast förverk- ligas. Behov föreligger av ett stort antal nya
            ordinarie tjänster vid stats- läroverken. Dessa böra inrättas
            såsom gymnasieadjunktstjänster. För att tjänsterna skola ge ett
            effektivt bidrag till tillströmningen till lärarbanan, böra de
            placeras i lönegrad Ca 29. På grund av vad som ovan anförts får
            jag hemställa, 1) att riksdagen ville besluta att i skrivelse
            till Kungl. Maj:t anhålla om att energiska åtgärder vidtagas i
            motio- nens syfte för att effektivisera tillströmningen till läro-
            verkslärarbanan, 2) att de nya ordinarie tjänster, som måste inrättas
            vid läroverken, måtte få karaktären av gymnasieadjunkts- tjänster
            i lönegrad Ca 29. Stockholm den 18 januari 1949.
          </p>
          <p>
            Sven Em. Ohlon.
          </p>
        </div>
      </div>
    </body>
  </text>
</TEI>
