<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00394">
  <teiHeader>
    <fileDesc>
      <titleStmt>
        <title>Utgiftsområde 14 Arbetsliv</title>
        <author corresp="i-9fdWbFK67588CD12XaNZBq">av Sven-Erik Österberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 14 Arbetsliv</title>
          <idno type="rdwebb">GV02A394</idno>
          <rs type="number">A394</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A394/text</ref>
          <ref type="dokument_url_html">http://data.riksdagen.se/dokument/GV02A394</ref>
          <ref type="dokumentstatus_url_xml">http://data.riksdagen.se/dokumentstatus/GV02A394</ref>
          <ref type="doc">http://data.riksdagen.se/fil/B5CE6721-446D-44E9-84E1-70D7DC7517E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fdWbFK67588CD12XaNZBq</idno>
            <name>Sven-Erik Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TNGoE23iJfaY3bMVx88LYe</idno>
            <name>Sylvia Lindgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-D5W4KMbqzfAEfRXajZLt7z</idno>
            <name>Lars Lilja</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UaQoufhxgYHhjPR7GLvoEY" type="signed"/>
        <correspContext corresp="i-UaQoufhxgYHhjPR7GLvoEY">
          <note type="signatory" corresp="i-9fdWbFK67588CD12XaNZBq"/>
          <note type="signatory" corresp="i-TNGoE23iJfaY3bMVx88LYe"/>
          <note type="signatory" corresp="i-D5W4KMbqzfAEfRXajZLt7z"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-8WXKfVC5CVWBiV2pVhvraQ"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-LKQKWG3JJUBFg12z1vrFwt"/>
        </correspContext>
        <correspAction xml:id="i-LZ51tq6cyGjPoJJwoM2YfD" type="referral">
          <date when="2007-10-16"/>
        </correspAction>
        <correspAction xml:id="i-HXrqWMYRE5FHoPTyrFJrxq" type="dismissal">
          <date when="2007-10-16"/>
        </correspAction>
        <correspAction xml:id="i-KsLAZnUoiwzW7f45rkHVi6" type="numbering">
          <date when="2007-10-09"/>
        </correspAction>
        <correspAction xml:id="i-S8rHkZbyfnNs43zRajK97R" type="submission">
          <date when="2007-10-05"/>
        </correspAction>
        <correspAction xml:id="i-DVwWpNw3eXvDHTTAdMqBrq" type="transfer">
          <date when="2007-10-05"/>
        </correspAction>
        <correspAction xml:id="i-Y3oFV2uhCKDt7w91NMhEir" type="assigned"/>
        <correspContext corresp="i-Y3oFV2uhCKDt7w91NMhEir">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9EvUho7Y8ZffF4UjsKW62R" type="motBody">
        <div xml:id="i-EfsxptNpA7xEwkQEEahB2V" type="TOC">
          <head xml:id="i-QeYpdEfPpcGZqoCUof7vRi">
            Innehållsförteckning
          </head>
          <list xml:id="i-WKdRte7UiHH4wheLPNSMif">
            <item xml:id="i-QgE3KtTd78x7LrSDqECuHG">
              Förslag till riksdagsbeslut 2
            </item>
            <item xml:id="i-MgVPVYdcA6UWxRbkNX9bJC">
              Alla har rätt till en bra och säker arbetsmiljö 2
            </item>
            <item xml:id="i-Sg3njkWwZFgoLCr49PpRnH">
              Stärk arbetslivsforskningen 4
            </item>
            <item xml:id="i-ASUa1YhAcye3xa1iVLtWQ4">
              Arbetsmiljön ska förbättras inte försämras 4
            </item>
            <item xml:id="i-JuXmkFCwzFVmq9V9BUFFRZ">
              Ett jämställt arbetsliv 5
            </item>
            <item xml:id="i-8TNBbFRJxGwsWHwFMD4wFv">
              De otrygga anställningarna ska bli färre inte fler 5
            </item>
            <item xml:id="i-MMAKMQ7KDvBj4spjUSV8av">
              Heltid en rättighet deltid en möjlighet 6
            </item>
          </list>
        </div>
        <div xml:id="i-5RBN6uSVcdFzL3HJs1WbX9" type="motProposal" subtype="förslag">
          <head xml:id="i-2CR9Dd3CjuHbUJP3Hdm2UN">
            Förslag till riksdagsbeslut
          </head>
          <list xml:id="i-45vG5vgSV2QFbqj9wraAFQ" style="ol">
            <item xml:id="i-RuNJtzfPxTRirvQp188Q95">
              Riksdagen tillkännager för regeringen som sin mening vad som
              anförs i motionen om förstärkning av arbetsmiljöarbetet.
            </item>
            <item xml:id="i-Jz8SL7iR5ZVG7gcdwvyVHh">
              Riksdagen tillkännager för regeringen som sin mening vad som
              anförs i motionen om behovet av arbetslivsforskning.
            </item>
            <item xml:id="i-VhVJhomFp5DbHR99ZFUHYX">
              Riksdagen tillkännager för regeringen som sin mening vad som
              anförs i motionen om medel till regeringens disposition under
              anslag 23:1 Arbetsmiljöverket.
            </item>
            <item xml:id="i-87XZFJ5cyKcnhGjaWLCJs4">
              Riksdagen begär att regeringen lägger fram förslag till ändring
              i lagen om anställningsskydd som möjliggör att heltid blir en
              rättighet och deltid en möjlighet.
            </item>
            <item xml:id="i-C7Hr8cJwuG7JNjevAY4CzT">
              Riksdagen begär att regeringen lägger fram förslag till ändring
              i lagen om anställningsskydd som möjliggör stärkt anställningstrygghet
              för visstidsanställda.
            </item>
            <item xml:id="i-7y7NsqUQwZt5YLHQPsze3E">
              Riksdagen anvisar med följande ändringar i förhållande till regeringens
              förslag anslagen under utgiftsområde 14 Arbetsliv enligt uppställning:
            </item>
          </list>
          <table xml:id="i-P5mZSSrwapDuY6kS3zbU2d">
            <row xml:id="i-Au9dgtptCwTvca77Sc5gSj">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslagsförändring
              </cell>
            </row>
            <row xml:id="i-AXd1MnEQMF1Aq6VPMUJiC8">
              <cell>
                23:1 Arbetsmiljöverket
              </cell>
              <cell>
                592 983
              </cell>
              <cell>
                +30
              </cell>
            </row>
            <row xml:id="i-B5UnQrV5X9Fx4kbFeD4vwb">
              <cell>
                Summa för utgiftsområdet
              </cell>
              <cell>
                1 195 617
              </cell>
              <cell>
                +30
              </cell>
            </row>
          </table>
        </div>
        <div xml:id="i-C4BZ9vE1j8y2C4k43kLp1w" type="motContent">
          <head xml:id="i-VCQFQtfXtL5WMQiHVeNvRF" type="h1">
            Alla har rätt till en bra och säker arbetsmiljö
          </head>
          <p xml:id="i-FbR7CDY1VSvU4fZQdojBxn">
            Att arbeta ska inte bara vara ett sätt att få en god inkomst.
            Det ska också vara en källa till engagemang, glädje och utveckling.
            För att det ska bli verklighet måste vi arbeta med att förebygga
            arbetsmiljörisker och ställa krav på bättre anpassning och rehabilitering.
          </p>
          <p xml:id="i-LhYfCJj49vLTgHHNnu8W6M">
            Att anställda ges möjligheter till inflytande och delaktighet
            är en viktig förutsättning för ett gott och produktivt arbetsliv.
            Bra arbetsmiljö handlar både om att kunna påverka sin arbetstid,
            känna delaktighet och ha en rimlig arbetsbelastning.
          </p>
          <p xml:id="i-5YfsCnK2mjQtknc9fR1nqT">
            Goda produktionsresultat förutsätter arbetsorganisationer som
            tillvaratar varje medarbetares kunskaper och förmågor. Goda arbetsorganisationer
            uppmuntrar till lärande, utveckling och bejakar förändringar och
            viljan att ta på sig nya arbetsuppgifter och ansvar.
          </p>
          <p xml:id="i-DM6Ek5bABofMrcHGXXi6WV">
            Sverige har länge legat väl framme i arbetsmiljöarbetet. Stora
            framsteg har gjorts för att skapa säkrare och tryggare arbetsplatser.
          </p>
          <p xml:id="i-LHiPJyQ6ivd74YFoGVTFQC">
            Även om stora framsteg har gjorts ser vi samtidigt att arbetsmiljön
            också har förändrats och försämrats. Stressen och kraven har ökat
            i arbetslivet. Arbetsmiljöstatistik och statistik över besvär
            som orsakats av jobbet visar på ett tydligt samband mellan ett
            minskat handlingsutrymme och sjukskrivningar. Tunga lyft, monotona
            arbetsuppgifter, buller, exponering för hälsovådliga ämnen, psykosociala
            faktorer, utsatt ensamarbete och hot om våld är fortfarande vanligt
            förekommande. 1
          </p>
          <p xml:id="i-92zUhwC72WbRLV4o7HJzib">
            Den vanligaste orsaken till arbetssjukdom är belastningsfaktorer.
            Belastningsskador är ett samlat begrepp för skador som orsakats
            av tunga lyft, arbetsställningar eller rörelser som är ansträngande
            eller ensidiga. Under 2005 angavs belastningsfaktorer som orsak
            till sex av tio anmälda arbetssjukdomar. Därefter var organisatoriska
            eller sociala faktorer de mest vanliga faktorerna.
          </p>
          <p xml:id="i-BbwEf2KevV4Z4mN9ANXs5b">
            Antalet arbetsolyckor med dödlig utgång har minskat kraftigt
            sedan 1995 och ligger på cirka 100 personer per år. Den långsiktiga
            trenden har visat på en fortsatt minskning som nu verkar ha avstannat
            med en viss fluktuation mellan åren. För år 2006 och fram till
            och med första kvartalet 2007 har 109 000 arbetsskador registrerats.
            Merparten av dessa är arbetsolyckor. 2 Olyckorna skedde framför
            allt inom transport- och kommunikationssektorn, byggbranschen
            och tillverkningsindustrin. 66 personer avled i arbetsplatsrelaterade
            olyckor förra året. Varje år dör fler än 100 personer därför att
            de tidigare kommit i kontakt med asbest. 3
          </p>
          <p xml:id="i-P2Y3bddjSjyDepZqpPiwJA">
            Förra året skadades 3 500 ungdomar på arbetet. Särskilt utsatta
            är de ungdomar som har arbeten med låga löner och som har ett
            litet eller inget utrymme att själva planera och styra sitt arbete
            och som saknar möjligheter till utveckling i arbetet. Ensamarbete
            med risk för hot, våld och trakasserier ger ökad risk för psykisk
            ohälsa. Att människor skadas eller riskerar att dö på grund av
            arbetet kan vi aldrig acceptera. Ingen ska behöva skadas eller
            förolyckas på sin arbetsplats. Därför behövs ett aktivt arbetsmiljöarbete.
          </p>
          <p xml:id="i-5uH2Yfi9PZDgpoJ76U1ZzQ">
            Vi socialdemokrater befarar att regeringens besparingar av Arbetsmiljöverkets
            resurser och nedläggningen av Arbetslivsinstitutet kommer att
            få allvarliga konsekvenser för arbetslivet. Värdefull forskning
            inom arbetsmiljöområdet går till spillo. Förutsättningarna för
            att förbättra arbetsmiljön försämras kraftigt när omfattningen
            av tillsynen minskas kraftigt. Det vardagliga arbetsmiljöarbetet
            på arbetsplatserna har försvårats av att regeringen skurit bort
            resurser för funktionsutbildning av skyddsombud och regionala
            skyddsombud samt att medel för information om arbetsmiljö tagits
            bort.
          </p>
          <p xml:id="i-KtJh4dPucUpcPt23K3YUSv">
            Dessa försämringar leder till att risken för att anställda ska
            skadas i arbetet eller drabbas av arbetssjukdomar kommer att öka.
            De som har ett riskfyllt arbete kommer att drabbas hårdast. De
            yrkesgrupper som enligt AFA Försäkrings rapport Allvarliga arbetsskador
            och långvarig sjukfrånvaro, 2006 löper störst risk att drabbas
            av sjukfall som medför långvarig sjukfrånvaro är träindustriarbetare,
            städare och fönsterputsare, undersköterskor, sjukvårdsbiträden,
            ambulansförare och metallarbetare.
          </p>
          <p xml:id="i-5TMm5v5gniUxFSvvRQeh9Z">
            Ohälsan i arbetslivet är alltså tydligt klass- och könsbunden.
            Arbetare drabbas mer än tjänstemän och kvinnor drabbas mer än
            män. Det är inte rimligt att många människor blir skadade och
            sjuka av sitt arbete. Arbetsmiljöarbetet behöver därför utvecklas
            inte avvecklas som den borgerliga regeringen gör. Sverige ska
            vara en förebild med moderna arbetsplatser och en bra arbetsmiljö.
            Därför föreslår vi socialdemokrater ytterligare resurser till
            Arbetsmiljöverket, så att de kan utföra fler inspektioner på arbetsplatserna.
            Vi vill också säkerställa att en del av de ökade forskningsanslag
            som vi föreslår tillfaller arbetslivsforskningen.
          </p>
          <head xml:id="i-JV3MmQsHjw6KcHFZtxpcYx" type="h1">
            Stärk arbetslivsforskningen
          </head>
          <p xml:id="i-EM6tgxc3hd8s3hQHNdreLX">
            Vi socialdemokrater är starkt kritiska till regeringens nedläggning
            av Arbetslivsinstitutet och hur regeringen har skött nedläggningen.
            Vid nedläggningen borde regeringen ha analyserat och säkerställt
            hur inledda forskningsprojekt och utbildningar ska kunna slutföras.
            Vi vill säkerställa att en del av de ökade forskningsanslag som
            vi föreslår tillfaller arbetslivsforskningen.
          </p>
          <p xml:id="i-vBsxADbdXswNQmFKCNKmC">
            Arbetslivsinstitutet har bedrivit värdefull forskning inom en
            mängd arbetsrelaterade områden och spelat en stor roll för att
            ta fram modeller för en god arbetsmiljö samt bedrivit forskning
            om hur ohälsa kopplad till dålig arbetsmiljö kan förebyggas. Avvecklingen
            av ALI innebär att den arbetsrelaterade forskningen nu snabbt
            nedmonteras. Ett stort kunskapskapital har gått till spillo. Sverige
            och Portugal är numera de enda EU-länderna utan ett arbetslivsinstitut.
            Sverige har även dragit tillbaka sin representation i de stora
            internationella samarbetsorganen, en uppgift som tidigare legat
            på Arbetslivsinstitutet. Vi vill säkerställa att en del av de
            ökade forskningsanslag som vi föreslår tillfaller arbetslivsforskningen.
          </p>
          <head xml:id="i-2cyM4TWyG9LEhuZ2mQt7YR" type="h1">
            Arbetsmiljön ska förbättras inte försämras
          </head>
          <p xml:id="i-QK2gCQubyXdwkydbAkGJCS">
            Vi socialdemokrater har vid ett flertal tillfällen kritiserat
            regeringens kraftiga bantning av Arbetsmiljöverkets verksamhet.
            Fram till den 1 januari 2009 ska verkets resurser skäras ned med
            hela 157,2 miljoner kronor, eller 30 procent. Detta påverkar framför
            allt omfattningen av det viktiga tillsynsarbetet som utförs av
            arbetsmiljöinspektörer. Risken är uppenbar att resurserna knappt
            räcker till inspektion på de mest utsatta arbetsplatserna. ILO
            har länge rekommenderat att det ska finnas 1 inspektör per 10
            000 anställda i industriländer. Sverige ligger redan nu under
            rekommendationen och kommer troligen att hamna på en nivå på knappt
            0,8 inspektörer per 10 000 anställda.
          </p>
          <p xml:id="i-Vua4Mxp1i6t5mzqGpXq8tF">
            Detta kan jämföras med Danmark som i år ligger på 1,78 och Norge
            på 1,85 inspektörer per 10 000 anställda. 4
          </p>
          <p xml:id="i-Dn9DzHQzisz8M5TjY8RK6E">
            Det är inte rimligt att många människor blir skadade och sjuka
            av sitt arbete. Vi vill därför utveckla arbetet för en bättre
            arbetsmiljö inte avveckla det som den borgerliga regeringen nu
            gör. Därför föreslår vi ytterligare resurser till Arbetsmiljöverket,
            så att fler inspektioner kan utföras på särskilt utsatta arbetsplatser.
          </p>
          <head xml:id="i-5q9wuMKXEYDZbV1A974S2K" type="h1">
            Ett jämställt arbetsliv
          </head>
          <p xml:id="i-H33yY3idFBfHpZoFYiVzwE">
            Kvinnor och män ska ha samma möjligheter, rättigheter och skyldigheter
            inom alla områden i livet. Det är det övergripande målet för socialdemokratisk
            jämställdhetspolitik. Det innebär bland annat att kvinnor och
            män ska ha samma möjligheter till ett ekonomiskt självständigt
            liv. Det förutsätter en inkomst som går att leva på livet ut.
          </p>
          <p xml:id="i-LpqPLd3RJYGufr1ReRYkSX">
            Idag arbetar nästan lika många kvinnor som män på den svenska
            arbetsmarknaden. Men trots att Sverige räknas som ett av världens
            mest jämställda länder värderas kvinnors arbete fortfarande lägre
            än männens. Vi känner väl till hur detta tar sig uttryck i osakliga
            löneskillnader. Men inte bara lönevillkoren har betydelse. Även
            arbetsförhållanden påverkar kvinnors och mäns hela tillvaro.
          </p>
          <p xml:id="i-NGTeKDLRF2Piig7vLbRXes">
            Omfattningen av förvärvsarbete påverkar inte bara lönen. Den
            påverkar också utvecklings- och karriärmöjligheter, ersättningar
            från trygghetssystemen, alltifrån sjuk- och föräldraersättning,
            arbetslöshetsersättning och pension. Därför är krav på trygga
            och jämställda arbetsvillkor av central betydelse.
          </p>
          <p xml:id="i-9edL26GMfVMkNyFJybjtvP">
            En viktig samverkande faktor är arbetsmiljön, och möjligheten
            att påverka sin arbetssituation är orsak till många kvinnors ohälsa
            och höga sjukskrivningstal. Långtidssjukskrivningar bidrar till
            eftersläpningar både lönemässigt och kompetensmässigt. Ett arbetsliv
            som inte sliter ut måste därför stå högt på dagordningen.
          </p>
          <head xml:id="i-YbWezXKZfXrLaJcvRN3cou" type="h1">
            De otrygga anställningarna ska bli färre inte fler
          </head>
          <p xml:id="i-AZXVJj4JP4Q9JCeYLNA3sp">
            Sedan i början av 1990-talet har olika former av tidsbegränsade
            anställningar blivit allt vanligare. Enligt SCB var andelen tillfälliga
            anställningar år 1990 cirka tio procent av det totala antalet
            anställda och år 2006 närmare 17 procent. Antalet personer i tillfälliga
            jobb var år 1990 cirka 395 000. År 2006 hade antalet stigit till
            omkring 656 000, en ökning med 66 procent. 5 En majoritet av de
            tillfälligt anställda, cirka 56 procent, var kvinnor. 6
          </p>
          <p xml:id="i-DtG1F8iPaFHyj5uY3SUbL7">
            Tidsbegränsade anställningar antas leda till fasta jobb. Men
            studier från bland annat Arbetslivsinstitutet visar att många
            tidsbegränsat anställda, i synnerhet unga kvinnor, riskerar att
            gå mellan tillfälliga anställningar under lång tid. Visstidsanställningar
            medför ofta en sämre löneutveckling, mindre utbildnings- och utvecklingsmöjligheter
            samt lägre pension. Då visstidsanställningar är vanligare bland
            kvinnor innebär en större andel visstidsanställningar att de ekonomiska
            skillnaderna mellan kvinnor och män ökar. 7
          </p>
          <p xml:id="i-TGUoNg6MMcrqJjTdNCZnow">
            För oss socialdemokrater är utgångspunkten att tillsvidareanställning
            ska vara huvudregel på svensk arbetsmarknad. Vi vill därför stärka
            anställningstryggheten. Vi menar att det behövs en begränsningsregel
            för antalet på varandra följande visstidsanställningar hos samma
            arbetsgivare. Därutöver bör regelverket förenklas och bli mer
            enhetligt. Under våren 2006 presenterade den socialdemokratiska
            regeringen ett förslag som syftade till att stärka anställningsskyddet
            för visstidsanställda samtidigt som reglerna förenklades. 8 Reformen
            som beslutades av den dåvarande riksdagsmajoriteten år 2006 skulle
            ha trätt i kraft den 1 juli 2007. Det skedde inte.
          </p>
          <p xml:id="i-ENHebrB2dorBnY4hek6HBF">
            Trots en massiv kritik från löntagarnas fackliga organisationer
            har regeringen genomfört förändringar i motsatt riktning. Allmänna
            visstidsanställningar kan numera pågå under en längre tid. Fler
            former för tillfälliga visstidsanställningar har återinförts och
            den totala tiden i olika visstidsanställningar hos samma arbetsgivare
            räknas inte samman. Det innebär att flera korta anställningar,
            såsom allmän visstidsanställning, vikariat, säsongsanställning
            och provanställning, kan staplas på varandra under en mycket lång
            tid. 9 För dem som arbetar en lägre tid i olika visstidsanställningar
            hos samma arbetsgivare blir det svårare att kräva tillsvidareanställning.
            Det leder till att otryggheten ökar på arbetsmarknaden och att
            regelverket kompliceras.
          </p>
          <p xml:id="i-MqtASFzhXcELQP3YLPMwpG">
            Vi socialdemokrater är också kritiska till de förändringar som
            regeringen genomfört och som innebär att företrädesrätten till
            återanställning nu börjar tjänas in först vid tolv istället för
            vid sex månader och att arbetsgivaren inte längre är skyldig att
            lämna information om lediga arbeten till föräldralediga med visstidsanställning.
            10 Det sistnämnda innebär ett missgynnande av föräldralediga arbetstagare,
            vilket går stick i stäv med det skydd mot diskriminering som den
            socialdemokratiska regeringen införde. 11
          </p>
          <head xml:id="i-6RAAJQ79aWP9ggPxTArjz5" type="h1">
            Heltid en rättighet deltid en möjlighet
          </head>
          <p xml:id="i-F8YEfuXWhkVc1XNDa4G6MQ">
            Ungefär 200 000 arbetstagare arbetar ofrivillig deltid. Av dessa
            är 150 000 kvinnor. Deltidsarbetslösheten varierar mellan olika
            branscher, men är vanligast inom vård och omsorg, utbildning,
            handel samt hotell och restaurang. Deltidsarbete påverkar inkomsten
            och möjligheten till egen försörjning och ekonomisk självständighet.
            Även om deltidsanställningar ger möjligheter att komma in på arbetsmarknaden
            blir många deltidsanställda kvar i sådana anställningar under
            mycket lång tid.
          </p>
          <p xml:id="i-Dsqy6KkyUYJUo5Hj4CetW5">
            Många deltidsanställda uppger själva att de upplever ett mindre
            stöd från chefer, att de har mindre inflytande över arbetet och
            att de får en sämre tillgång till kompetensutveckling och vidareutbildning.
            12
          </p>
          <p xml:id="i-7C8MnJWStSjz1QW5ko2Na1">
            Av paragraf 25 a i anställningsskyddslagen framgår att deltidsanställda
            som anmäler önskemål till arbetsgivaren om anställning med högre
            anställningsgrad (högst heltid) har företrädesrätt till sådan
            anställning under vissa förutsättningar. 13 Denna regel har dock
            inte lett till något rejält trendbrott. 14 Under senare år har
            ett antal frivilliga projekt och insatser genomförts på organisations-
            och arbetsplatsnivå för att minska andelen i ofrivilligt deltidsarbete.
            Goda resultat har uppnåtts, men totalt sett har åtgärderna inte
            varit tillräckliga. Deltidsarbetslösheten ligger mer eller mindre
            fast på en konstant nivå. 15 Regeringen föreslår en begränsning
            av rätten till a-kassa för dem som arbetar deltid. Försämringen
            är ett hårt slag mot dem som arbetar ofrivillig deltid. Vi menar
            att det behövs ett starkare regelverk för att de som arbetar ofrivillig
            deltid, huvudsakligen kvinnor inom handel, service och gemensam
            sektor, ska kunna öka sin arbetstid. Vi socialdemokrater vill
            lagstifta så att heltid blir en rättighet och deltid en möjlighet.
          </p>
          <p xml:id="i-LJ1NwrBGLNCKru6R6eG4N6">
            En lagstiftning kan fungera som ett bra stöd för att arbetsmarknadens
            parter ska kunna intensifiera sitt arbete för fler heltidsanställningar.
            En lagstiftning kan medverka till förbättrad jämställdhet och
            ett ökat arbetskraftsutbud.
          </p>
        </div>
        <div xml:id="i-ZnocuYGeMt75nm9gPpUnF" type="signatureBlock">
          <list xml:id="i-MLqXkeeWvcTmu2Hzip8asf">
            <item xml:id="i-EEiY7L6aBtiNvwbLf1D3fi" who="i-9fdWbFK67588CD12XaNZBq" type="signature">
              Sven-Erik Österberg (s)
            </item>
            <item xml:id="i-91ERGnLGXfiRrmH8HiJEvH" who="i-TNGoE23iJfaY3bMVx88LYe" type="signature">
              Sylvia Lindgren (s)
            </item>
            <item xml:id="i-7YC21Jt33RAjhvgN7HrAiU" who="i-D5W4KMbqzfAEfRXajZLt7z" type="signature">
              Lars Lilja (s)
            </item>
            <item xml:id="i-7Uv69NJFmzN7PoxWE1vnAU" who="i-AQAc7L3yWtMcgD3r6CxRHG" type="signature">
              Maria Stenberg (s)
            </item>
            <item xml:id="i-R4H5wjV8dy3NPufzRYyoGS" who="i-8WXKfVC5CVWBiV2pVhvraQ" type="signature">
              Luciano Astudillo (s)
            </item>
            <item xml:id="i-CrCdVRr7eKC8eEPjdkLiPn" who="i-79cRBqVjCpwABr2BiKwH7S" type="signature">
              Ann-Christin Ahlberg (s)
            </item>
            <item xml:id="i-T13Boz8Qt8mQuh3XCnwByE" who="i-LdjfMsG9pY1LY9yx58k2gm" type="signature">
              Patrik Björck (s)
            </item>
            <item xml:id="i-HmD9dpiAMWGY8mVnxu8sXL" who="i-LKQKWG3JJUBFg12z1vrFwt" type="signature">
              Jennie Nilsson (s)
            </item>
          </list>
        </div>
      </div>
    </body>
  </text>
</TEI>
