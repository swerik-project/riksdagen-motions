<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00296">
  <teiHeader>
    <fileDesc>
      <titleStmt>
        <title>En aktiv arbetsmarknadspolitik</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En aktiv arbetsmarknadspolitik</title>
          <idno type="rdwebb">H102A296</idno>
          <rs type="number">A296</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A296/text</ref>
          <ref type="dokument_url_html">http://data.riksdagen.se/dokument/H102A296</ref>
          <ref type="dokumentstatus_url_xml">http://data.riksdagen.se/dokumentstatus/H102A296</ref>
          <ref type="doc">http://data.riksdagen.se/fil/E1055359-59F9-4E3F-84B8-F14098E8D5A3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TxdY46JkCEP7adY9sMvea8" type="signed"/>
        <correspContext corresp="i-TxdY46JkCEP7adY9sMvea8">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-9jNhYF9AJWTbV5AvdT1kpp" type="numbering">
          <date when="2013-10-07"/>
        </correspAction>
        <correspAction xml:id="i-8zW8gDL7Tu86juVxgjDBty" type="submission">
          <date when="2013-10-03"/>
        </correspAction>
        <correspAction xml:id="i-sLgkhBvyDK3L5GTJpKFcJ" type="transfer">
          <date when="2013-10-03"/>
        </correspAction>
        <correspAction xml:id="i-7ou1yXdsV4UAn6YYyCVf1s" type="assigned"/>
        <correspContext corresp="i-7ou1yXdsV4UAn6YYyCVf1s">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3XXYq8pL2VQPHaVNj5JG7n" type="motHeader"/>
      <div xml:id="i-SzdBcMn5pFhJ3o4NxMpS95" type="motBody">
        <div xml:id="i-5oPdMPsGNsCYYnjXFcAvsT" type="TOC">
          <head xml:id="i-4bivUL5qUD2YgXdvQAxerj">
            1 Innehållsförteckning
          </head>
          <list xml:id="i-Ti7TeiyiQfkYPcH6xfby6t">
            <item xml:id="i-suazcavxefA5EjNNzqp3u">
              2 Förslag till riksdagsbeslut 2
            </item>
            <item xml:id="i-4DFdeT61ZfJcQRJVnLuGf6">
              3 Bakgrund 2
            </item>
            <item xml:id="i-LVivb4g1DuSmq82qaU249w">
              4 En sammanhållen Arbetsförmedling 3
            </item>
            <item xml:id="i-EXnxMQhjpxcwRU7fLPsbW8">
              4.1 Allmänt om Arbetsförmedlingens resurser och arbetssätt 3
            </item>
            <item xml:id="i-Cfe4V2nUMs65eV4iC5Z28a">
              4.2 Sökaktivitet och platsanmälan 4
            </item>
            <item xml:id="i-T5CWXAFwEt4MzEGoZPx4Kj">
              4.3 Samlat ansvar för arbetsmarknadspolitiken 5
            </item>
            <item xml:id="i-QusS8DqSAu7aYGWVtfRJZL">
              4.4 Avveckla de privata coacherna och de kompletterande aktörerna
              6
            </item>
            <item xml:id="i-XuBg3uTT1PnHh8gvSvFkcG">
              4.5 Aktiva åtgärder 6
            </item>
            <item xml:id="i-3q23GxQvUKnrzN4H1UU6NV">
              4.6 Skärpta krav på och kontroll av arbetsgivare som tar emot
              subventioner 7
            </item>
            <item xml:id="i-5Ph2C4fT1yjPC2St48YNt3">
              4.7 Mer utbildning inom ramen för arbetsmarknadspolitiken 8
            </item>
            <item xml:id="i-VXTAmCyvfCE46SiaVnDAVs">
              4.7.1 Arbetsmarknadsutbildning 8
            </item>
            <item xml:id="i-SHDjJo5nk39TC6zy8HkvAG">
              4.7.2 Utbildning inom det reguljära utbildningssystemet 9
            </item>
            <item xml:id="i-8B8B3WnbG1VH1br5TWr6jJ">
              4.8 Lika villkor för kvinnor och män 9
            </item>
            <item xml:id="i-WgDtWZsJ83T6qKPBweiScJ">
              4.9 Avveckla fas 3 9
            </item>
            <item xml:id="i-D5pKEPiFs6VRE9CcNe9gGT">
              4.9.1 Anställning och utbildning istället för fas s3 10
            </item>
          </list>
        </div>
        <div xml:id="i-LoX5CYnswE7XzaJn7hyG9T" type="motProposal" subtype="förslag">
          <head xml:id="i-AJfV45MRRhThdA5jgDLfnh">
            2 Förslag till riksdagsbeslut
          </head>
          <list xml:id="i-2YiwuP6hNBWN6Mb2vGoDbT" style="ol">
            <item xml:id="i-HzWEgJRrRfxBzdqC7yuqLm">
              Riksdagen tillkännager för regeringen som sin mening vad som
              anförs i motionen om Arbetsförmedlingens resurser och arbetssätt.
            </item>
            <item xml:id="i-K35ATtqApyvnA4ZQDFzZJY">
              Riksdagen tillkännager för regeringen som sin mening vad som
              anförs i motionen om platsanmälan.
            </item>
            <item xml:id="i-LbE9ruKyUyXrkXtFLgtvQV">
              Riksdagen tillkännager för regeringen som sin mening vad som
              anförs i motionen om att alla arbetssökande ska ges stöd och insatser
              från Arbetsförmedlingen.
            </item>
            <item xml:id="i-GzodnyPFDBz8odtehUgV1x">
              Riksdagen tillkännager för regeringen som sin mening vad som
              anförs i motionen om att systemet med de s.k. kompletterande aktörerna
              bör avvecklas och kontrakten med de privata jobbcoacherna avslutas.
            </item>
            <item xml:id="i-Q4pd3eLqmcPUBLXcTix4QS">
              Riksdagen tillkännager för regeringen som sin mening vad som
              anförs i motionen om utformningen av de arbetsmarknadspolitiska
              programmen.
            </item>
            <item xml:id="i-LzikpuuJXBjvdcpsS62ub6">
              Riksdagen tillkännager för regeringen som sin mening vad som
              anförs i motionen om öppenhet och skärpta krav på och kontroller
              av arbetsgivare som tar emot subventioner och stöd.
            </item>
            <item xml:id="i-78bUp4pWVfJjPYg3ArstYU">
              Riksdagen tillkännager för regeringen som sin mening vad som
              anförs i motionen om att antalet platser i arbetsmarknadsutbildningen
              bör fördubblas.
            </item>
            <item xml:id="i-Cy1MjvCyawSgWvkY7x6BH3">
              Riksdagen tillkännager för regeringen som sin mening vad som
              anförs i motionen om att 6-månadersgränsen för arbetsmarknadsutbildningens
              längd bör slopas.
            </item>
            <item xml:id="i-R51m5eYfUJFukPRaRi8GxM">
              Riksdagen tillkännager för regeringen som sin mening vad som
              anförs i motionen om att Arbetsförmedlingen bör kunna anvisa arbetssökande
              till utbildningar i det reguljära utbildningssystemet.
            </item>
            <item xml:id="i-LbxfjAUEv28NPtxZ5UhjKu">
              Riksdagen tillkännager för regeringen som sin mening vad som
              anförs i motionen om att kvinnor och män ska garanteras lika tillgång
              till Arbetsförmedlingens program.
            </item>
            <item xml:id="i-QJohp2BQRrB7fjfkgjCYKn">
              Riksdagen tillkännager för regeringen som sin mening vad som
              anförs i motionen om att avveckla fas 3, sysselsättningsfasen.
            </item>
          </list>
        </div>
        <div xml:id="i-NGo2AukDmFmjmm5psnwd5U" type="motContent">
          <head xml:id="i-GQrHh3De9AnGYXc3kbSc6m" type="h1">
            3 Bakgrund
          </head>
          <p xml:id="i-FHsQZvys9XPviUt6QP6ZhK">
            När Arbetsförmedlingens generaldirektör tvingades avgå under
            sommaren 2013 var det kulmen på en lång tids turbulens runt Arbetsförmedlingen.
            Denna turbulens kan inte tillskrivas en enda person på ledande
            befattning, utan har sin grund i politiska beslut fattade av regeringen
            Reinfeldt.
          </p>
          <p xml:id="i-PY684tKJPAsZbpaoyHPnz8">
            Regeringen har sedan 2006 genomfört stora förändringar av myndighetens
            struktur och arbetssätt. Myndighetens anställda har fått ständigt
            nya arbetsuppgifter, samtidigt som detaljstyrningen av arbetsförmedlarnas
            arbete ökat. Fackförbundet ST vittnar om en stelbent byråkrati
            och allt krångligare administration som hindrar personalen från
            att stödja de arbetslösa på bästa sätt.
          </p>
          <p xml:id="i-LdQEnWy6UdPdids8ufYAQd">
            Systemet med privata jobbcoacher och andra externa aktörer har
            tagit stora resurser i anspråk och kantats av bristande kontroller,
            skandaler och oegentligheter.
          </p>
          <p xml:id="i-P3gJVys6NnRheSW5fmg1AF">
            Under regeringen Reinfeldt har också både innehåll och inriktning
            i de arbetsmarknadspolitiska programmen förändrats. De så kallade
            garantiprogrammen med mycket lite aktivt innehåll dominerar totalt,
            medan utbudet av yrkesinriktade utbildningar har minskat radikalt.
            Arbetsförmedlarna tvingas lägga en allt större tonvikt på att
            kontrollera och disciplinera de arbetssökande, på bekostnad av
            stöd och handledning. Istället för kvalificerat matchningsarbete
            pressas arbetssökande att söka så många jobb som möjligt.
          </p>
          <p xml:id="i-Pq7yRDhZZxBjaUNdyXqzrd">
            Vi befinner oss nu i en situation där arbetslösheten ligger på
            en högre nivå än då regeringen tillträdde och långtidsarbetslösheten
            har ökat med över 100 procent 1 . De arbetssökande upplever inte
            att de får meningsfull hjälp och arbetsgivare frustreras av att
            dränkas i uppenbart irrelevanta ansökningar, samtidigt som de
            får allt svårare att hitta personal med rätt kvalifikationer.
            Det är ingen överdrift att påstå att Arbetsförmedlingen och arbetsmarknadspolitiken
            befinner sig i en akut förtroendekris.
          </p>
          <p xml:id="i-RcArwfmcXk4dFYR7tW8kSF">
            Det är hög tid att byta inriktning på arbetsmarknadspolitiken
            och ge Arbetsförmedlingen de resurser och förutsättningar som
            krävs för att leva upp till medborgarnas och arbetsmarknadens
            behov.
          </p>
          <head xml:id="i-V2TyQ7amekUb3g9UxZS8KP" type="h1">
            4 En sammanhållen Arbetsförmedling
          </head>
          <p xml:id="i-GSh1RW3F6jsRrUmF3qTX3h">
            En sammanhållen statlig Arbetsförmedling med nationell överblick
            är en förutsättning för en väl fungerande arbetsmarknad. Om alla
            kategorier av arbetssökande och arbetsgivare som söker personal
            använder en och samma Arbetsförmedling maximeras möjligheterna
            till god matchning. Men det förutsätter att Arbetsförmedlingen
            har både de resurser och den kompetens som krävs för att kunna
            bistå såväl arbetssökande som arbetsgivare på ett relevant sätt.
            Det förutsätter också förändringar i styrningen av myndigheten.
          </p>
          <head xml:id="i-8i7U1ZvoLnHjt8wuwBsag2" type="h2">
            4.1 Allmänt om Arbetsförmedlingens resurser och arbetssätt
          </head>
          <p xml:id="i-MUJFvBi2JzJUbpznrSDrM2">
            Arbetsförmedlarna måste ges större frihet att göra individuella
            bedömningar av vilka insatser enskilda arbetssökande ska erbjudas
            och vid vilken tidpunkt. Den detaljstyrning av arbetet på förmedlingskontoren
            som regeringens regelverk innebär, är inte ändamålsenlig. Vidare
            bör större fokus läggas på att alla inskrivna snabbt ska få en
            individuell handlingsplan och på regelbundna möten mellan sökande
            och förmedlare med tid för kvalificerad rådgivning och stöd. Det
            är en betydligt bättre användning av såväl arbetssökandes som
            arbetsförmedlares tid än att upprätta och kontrollera aktivitetsrapporter.
            Vänsterpartiet anser att kravet på aktivitetsrapporter bör avskaffas
            och avvisar förslaget att ytterligare utvidga kraven till deltagare
            i program med aktivitetsstöd. Se motion 2013/14:A327 Utgiftsområde
            14 Arbetsmarknad och arbetsliv.
          </p>
          <p xml:id="i-2Y6PPAsWUrN7ThXWD1wsAF">
            Arbetsförmedlingen måste kunna ge relevant stöd och service åt
            alla arbetssökande och arbetsgivare i alla branscher. Samtidigt
            är det rimligt att särskild tonvikt läggs vid att stödja grupper
            som har stora behov. För att klara den utmaningen måste myndigheten
            ha en organisation med plats för både generalister och mer specialiserade
            handläggare. Vi menar att den senare kategorin skalats ner i alltför
            hög grad. Vi anser att myndigheten behöver inrätta branschförmedlingar
            med fördjupade kunskaper. Vi ser också ett behov av fler handläggare
            med specialistkunskaper om funktionsnedsättningar och arbetshjälpmedel.
          </p>
          <p xml:id="i-MFUGZZHpNi3ZMmdPdgFiz2">
            Ett särskilt allvarligt samhällsproblem är den grupp unga som
            varken arbetar eller studerar och som inte självmant söker sig
            till Arbetsförmedlingen. Vi anser att myndigheten bör ges ett
            särskilt uppdrag att aktivt söka upp och motivera denna grupp
            unga.
          </p>
          <p xml:id="i-WEDUFxcnbA3XpRgHFzewQN">
            I Vänsterpartiets budgetmotion avsätter vi 300 miljoner kronor
            för att Arbetsförmedlingen ska kunna anställa specialiserade handläggare
            och handläggare med uppdrag att särskilt arbeta med unga arbetslösa.
          </p>
          <p xml:id="i-TRat3yP74e6BedcxGX8pdS">
            Arbetsmarknaden är komplex och behoven hos olika sökande varierar
            kraftigt. För att säkerställa relevanta insatser måste Arbetsförmedlingen
            ha väl fungerande samverkan med andra aktörer. Idag varierar graden
            av samverkan med andra aktörer i alltför hög grad, och missnöje
            med samverkan har framförts inte minst från omställningsorganisationerna.
            Arbetsförmedlingens samverkan med arbetsmarknadens parter, omställningsorganisationerna,
            kommuner och andra aktörer på lokal och regional nivå behöver
            därför förtydligas och regleras bättre.
          </p>
          <p xml:id="i-PmpGAsGBWnsWxiP5EMogv9">
            Vad som här anförts om Arbetsförmedlingens resurser och arbetssätt
            bör riksdagen som sin mening ge regeringen till känna.
          </p>
          <head xml:id="i-WbsJEqz5XXwSxuGqDCaSyT" type="h2">
            4.2 Sökaktivitet och platsanmälan
          </head>
          <p xml:id="i-FHPSAR4UmBTSSPT5h39Ymk">
            Arbetsförmedlingen måste kunna ställa krav på att arbetssökande
            verkligen söker jobb, men dagens ensidiga fokus på att räkna antalet
            ansökningar är direkt kontraproduktivt. Att söka ett stort antal
            jobb som man inte har någon realistisk möjlighet att få är demoraliserande
            för den sökande. Fokuseringen på sökaktivitet har också medfört
            att många arbetsgivare undviker att använda sig av Arbetsförmedlingen
            eftersom de får för många eller fel typ av sökande. I förlängningen
            riskerar detta leda till att allt fler lediga jobb istället tillsätts
            via informella kontakter, och att de som saknar sådana kontaktnät
            får allt sämre chanser att hitta ett jobb.
          </p>
          <p xml:id="i-Js4qmNuDZ6f1D88K1yNx5G">
            Sökkravet måste därför ges ett kvalitativt innehåll, i linje
            med Arbetsförmedlingens uppdrag att bidra till god matchning på
            arbetsmarknaden. Av samma skäl har Vänsterpartiet tidigare motionerat
            om att en arbetssökande ska ges rätt att avgränsa sitt sökande
            geografiskt och yrkesmässigt de första 100 dagarna. En riksdagsmajoritet
            har ställt sig bakom kravet, men regeringen har valt att hänvisa
            frågan till Kommittén om hållbara försäkringar vid sjukdom och
            arbetslöshet. Vi anser inte att ytterligare utredning behövs och
            förväntar oss att regeringen snarast återkommer till riksdagen.
          </p>
          <p xml:id="i-NDCBLWtjfAv7hN3ZJb2w3w">
            Med en rimlig avgränsning av sökkravet skulle intresset att anmäla
            lediga platser till Arbetsförmedlingen rimligen öka. Det är en
            önskvärd utveckling, eftersom det ökar både överblicken av arbetsmarknadsläget
            och möjligheterna till god matchning. Vi menar att det även bör
            införas ett formellt krav på att alla lediga platser ska anmälas
            till Arbetsförmedlingen.
          </p>
          <p xml:id="i-16wtt2UipMR9CGPt36kEBE">
            Riksdagen bör som sin mening ge regeringen till känna vad som
            anges i motionen om platsanmälan.
          </p>
          <head xml:id="i-LdmUkt6ep46dEGufGnJXr3" type="h2">
            4.3 Samlat ansvar för arbetsmarknadspolitiken
          </head>
          <p xml:id="i-WqhhgbujA7ymEbXEtf2h9Z">
            Nedmonteringen av arbetslöshetsförsäkringen har lett till att
            allt fler arbetssökande är oförsäkrade eller utförsäkrade. Arbetssökande
            har därför kommit att bli den enskilt största gruppen som söker
            försörjningsstöd hos kommunerna. I syfte att minska bidragsberoendet
            bedriver därför många kommuner egna lokala arbetsmarknadsprogram
            parallellt med Arbetsförmedlingens. Av den forskning som finns
            på området framgår att kvaliteten på dessa varierar kraftigt mellan
            kommunerna. Systemet präglas därmed i hög grad av godtycke, där
            arbetssökande med försörjningsstöd ges helt olika förutsättningar
            beroende på bostadsort. Den som söker försörjningsstöd på grund
            av arbetslöshet måste dessutom vara inskriven hos Arbetsförmedlingen,
            vilket innebär parallella myndighetskontakter för i grunden samma
            problem.
          </p>
          <p xml:id="i-MTXKUtUd3kf4ZoGoUbPnUh">
            Regeringen har bejakat denna utveckling, och gett kommunerna
            större rätt att ställa krav på motprestationer för försörjningsstöd
            enligt socialtjänstlagen. Vänsterpartiet avvisar denna politik,
            vilket vi utvecklar i vår motion 2013/14:So616 om socialpolitik.
          </p>
          <p xml:id="i-9hGoMV5W6aUqEE2vr371QS">
            Vi anser att det är orimligt att staten på detta sätt vältrar
            över kostnaderna och ansvaret för arbetslösheten på kommunerna.
          </p>
          <p xml:id="i-UmcUJA9DBQEHSCh7nrK4fD">
            Vi anser att arbetslöshetsförsäkringen måste reformeras så att
            fler omfattas av såväl grundförsäkringen som inkomstförsäkringen.
            Om fler arbetssökande omfattas av arbetslöshetsförsäkringen skulle
            kommunernas behov av egna sysselsättningsåtgärder minska och socialtjänsten
            avlastas. Vi utvecklar våra förslag om arbetslöshetsförsäkringen
            i motion 2013/14:A331.
          </p>
          <p xml:id="i-GnNEFby4bSk8nVQhQzn8aG">
            Det rimliga är att alla arbetssökande ges den service och det
            stöd de behöver hos Arbetsförmedlingen, oavsett försörjningsform.
            På så sätt garanteras likvärdighet och möjligheterna till god
            matchning förbättras.
          </p>
          <p xml:id="i-DqViRpBYRFJkQzuPrjvqdn">
            Vad som anförs i motionen om att alla arbetssökande ska ges stöd
            och insatser från Arbetsförmedlingen bör riksdagen som sin mening
            ge regeringen till känna.
          </p>
          <head xml:id="i-74DXvcuyqg5tyGSNAv3Nuo" type="h2">
            4.4 Avveckla de privata coacherna och de kompletterande aktörerna
          </head>
          <p xml:id="i-PFQ2xWtkojNAMA8ivLz4Vt">
            Regeringen har satsat stort på externa jobbcoacher och andra
            så kallade kompletterande aktörer. År 2012 hade Arbetsförmedlingen
            kontrakt med cirka 800 sådana privata aktörer. Upphandlingarna
            har kantats av oegentligheter. Mediegranskningar har avslöjat
            jobbcoacher som ägnar sig åt olika former av ovetenskapliga terapimetoder,
            andra har visat sig drivas av personer med konkurser, skatteskulder
            och ekonomiska brott i bagaget. Nyligen avslöjades dessutom att
            personer i Arbetsförmedlingens styrelse haft ekonomiska intressen
            i företag som myndigheten haft kontrakt med.
          </p>
          <p xml:id="i-LcXsCC8MtPXQZexC1Q3cQD">
            Riksrevisionen och Inspektionen för arbetslöshetsförsäkringen
            har påpekat att det är svårt att upphandla kompletterande aktörer,
            att mäta kvalitet och att kontrollera utförandet. Arbetsförmedlingens
            myndighetsutövning har inte heller säkerställts och för enskilda
            arbetssökande har rättssäkerheten och integriteten blivit lidande.
            Det har också visat sig att Arbetsförmedlingen i vissa fall inte
            ens har gjort de allra enklaste kontroller av referenser vid ansökningar
            från kompletterande aktörer, trots att det har handlat om företag
            som tidigare kritiserats offentligt för stora brister i verksamheten.
          </p>
          <p xml:id="i-2pQU3NMKEJgWm9qppXboTv">
            Det finns vare sig teoretiska resonemang eller empiriska studier
            som talar för att privata aktörer ökar arbetssökandes utsikter
            att hitta ett jobb. Tvärtom tyder det mesta på att den största
            effekten av den här verksamheten är att Arbetsförmedlingen lägger
            stora resurser på upphandlingar och juridiska processer istället
            för på förmedlingsverksamhet.
          </p>
          <p xml:id="i-SzEfFSUSSzVM9q9faRnPmp">
            Vänsterpartiet anser att arbetsförmedlingsverksamhet ska bedrivas
            utan vinstintresse och enligt beprövade metoder. Systemet med
            de s.k. kompletterande aktörerna bör avvecklas och kontrakten
            med de privata s.k. jobb-coacherna avslutas. Detta bör riksdagen
            som sin mening ge regeringen till känna.
          </p>
          <head xml:id="i-UcHFHqaFQZkagW7TypsUBF" type="h2">
            4.5 Aktiva åtgärder
          </head>
          <p xml:id="i-JRvPJaFFLPT8TQEXrpxHL3">
            Idag placeras alla arbetslösa efter en viss i förväg bestämd
            tid i någon av massåtgärderna: jobb- och utvecklingsgarantin eller
            jobbgarantin för unga. Deltagarna ska i dessa ägna sig åt olika
            typer av aktiviteter vid förutbestämda tidpunkter. En majoritet
            av deltagarna får inga aktiva insatser för att öka sina möjligheter
            att få jobb. Regeringen konstaterar i sin egen budgetproposition
            att trots stora resursförstärkningar ökade aktivitetsnivån i jobb-
            och utvecklingsgarantin endast marginellt, med en procentenhet,
            mellan 2011 och 2012. Den nuvarande politiken får inte ens stöd
            av regeringens egen Långtidsutredning. Utredarna är kritiska till
            garantiernas stora dominans. Även Riksrevisionen har varnat för
            de kraftigt ökade volymerna i denna typ av program.
          </p>
          <p xml:id="i-DEA23a2juuW8PMhhdghXsW">
            Vänsterpartiet vill avveckla de nuvarande garantiprogrammen och
            istället satsa på aktiva åtgärder med högre kvalitet som stärker
            de arbetssökandes möjligheter till anställning. Arbetsförmedlingen
            ska ha större frihet att erbjuda arbetslösa aktiva insatser som
            yrkesinriktad arbetsmarknadsutbildning, utbildning i det reguljära
            utbildningssystemet och riktade anställningsstöd vid den tidpunkt
            som efter en individuell bedömning anses lämpligt, utan att invänta
            en fast tidsgräns.
          </p>
          <p xml:id="i-Qg6ib1MW94YaxfNx1uwf1m">
            Vad som ovan anförts om utformningen av de arbetsmarknadspolitiska
            programmen, bör riksdagen som sin mening ge regeringen till känna.
          </p>
          <p xml:id="i-WpC72bULnHuVZHXVbnEoum">
            I Vänsterpartiets budgetmotion finansierar vi ett paket med åtgärder
            för unga arbetslösa som ska kunna sättas in vid den tidpunkt då
            det bedöms lämpligt. Alla unga arbetssökande ska dock garanteras
            någon åtgärd inom 90 dagar. I paketet ingår en generationsväxlingssatsning
            med utbildningsvikariat i vård- och omsorgsyrken, lärlingsanställningar
            och traineejobb för akademiker. I paketet ingår också övergångsjobb
            för långtidsarbetslösa unga och lönebidragsanställningar riktade
            till unga med funktionsnedsättning och en omfattande utbildningssatsning.
          </p>
          <p xml:id="i-NC9rdVcUW2HtUgpKbSKWpq">
            Denna och övriga arbetsmarknadspolitiska satsningar redogörs
            för i detalj i motion 2013/14:A327 Utgiftsområde 14 Arbetsmarknad
            och arbetsliv.
          </p>
          <head xml:id="i-D7eh36DLgTM9SXDmB5d8eG" type="h2">
            4.6 Skärpta krav på och kontroll av arbetsgivare som tar emot
            subventioner
          </head>
          <p xml:id="i-NjhfgbwBmEuurnNuvcUNpE">
            Antalet subventionerade anställningar har nästan fördubblats
            under 2000-talet. I januari 2013 hade mer än 122 000 personer
            jobb med bidrag från Arbetsförmedlingen. Lönesubventionerna uppgick
            under 2012 till totalt 18 miljarder kronor.
          </p>
          <p xml:id="i-H9Nf9uMCgnE7qEzam8nNLf">
            Subventionerade anställningar är en bra arbetsmarknadspolitisk
            åtgärd givet att de riktas till rätt personer, och att reglerna
            för subventionerna utformas så att arbetsgivare inte kan sätta
            i system att utnyttja dem för att dumpa löner och priser.
          </p>
          <p xml:id="i-X1VeYP8pqVNXwt3D69bk37">
            De regler för subventionerade jobb som regeringen inrättat uppfyller
            inte de kraven. Eftersom regeringen sekretessbelagt uppgifterna
            om vilka arbetsgivare som tar emot statliga subventioner för exempelvis
            nystartsjobb kan varken riksdagen eller massmedier göra någon
            heltäckande granskning av vart pengarna går. De granskningar som
            ändå gjorts av bland andra SVT:s Uppdrag Granskning och Aftonbladet
            har visat att det är fullt möjligt för arbetsgivare att ta emot
            statliga lönesubventioner trots att de varken betalar kollektivavtalsenliga
            löner eller ens tecknat de försäkringar anställda har rätt till.
            Granskningar har också visat att företag som varit inblandade
            i ekonomisk brottslighet och andra oegentligheter beviljats olika
            former av lönesubventioner.
          </p>
          <p xml:id="i-TknGpzmtfWDZeiGCcEkrr7">
            Vänsterpartiet anser att de arbetsgivare som tar emot subventioner
            och stöd från Arbetsförmedlingen måste följa lagar och leva upp
            till god sed på arbetsmarknaden.
          </p>
          <p xml:id="i-G43qTVAUGgF8Rdj9tUcmfc">
            Alla slags subventionerade anställningar ska därför anvisas av
            Arbetsförmedlingen och godkännas av berörd facklig organisation.
            Anställnings- och lönevillkoren ska vara i enlighet med kollektivavtal.
            Det måste också finnas ett tak för hur många anställda med subventionerad
            lön en och samma arbetsgivare tar emot, och en spärr mot att sätta
            i system att låta olika subventionerade anställningar avlösa varandra
            hos en och samma arbetsgivare.
          </p>
          <p xml:id="i-Ggi8siuqq9UzJfurEd6AMQ">
            Arbetsförmedlingen måste också skärpa både förhands- och efterkontrollen
            av att de arbetsgivare som beviljats någon form av stöd verkligen
            lever upp till villkoren.
          </p>
          <p xml:id="i-WgMeWXXynKZSRGxbjU16S7">
            Det måste också vara möjligt för myndigheter och journalister
            att granska vilka företag som tar emot statliga lönesubventioner.
            Skyddet för de enskilda anställdas integritet måste däremot självfallet
            säkras.
          </p>
          <p xml:id="i-MDAb6HHzJ7CqChLfv1gD6H">
            Vad som ovan anförts om öppenhet och skärpta krav på och kontroller
            av arbetsgivare som tar emot subventioner och stöd bör riksdagen
            som sin mening ge regeringen till känna.
          </p>
          <head xml:id="i-KAKTu1D7U3RpSJSqHWUHYW" type="h2">
            4.7 Mer utbildning inom ramen för arbetsmarknadspolitiken
          </head>
          <p xml:id="i-4K8bCQfs1ywwtLK1vZ3iZk">
            Kunskapshöjande och utvecklande arbetsmarknadsåtgärder, som i
            stor utsträckning leder till anställning, har fått stryka på foten
            under regeringen Reinfeldt. Arbetsmarknadsutbildningen har minskats
            drastiskt och existerande utbildningar inom det reguljära utbildningssystemet
            utnyttjas inte för de arbetsmarknadspolitiska insatserna. Det
            är särskilt anmärkningsvärt med tanke på att allt fler arbetsgivare
            uppger att de har svårt at rekrytera personal med rätt kvalifikationer,
            trots den höga arbetslösheten.
          </p>
          <head xml:id="i-VcnibVwsL8d6Hb75Pa57MJ" type="h3">
            4.7.1 Arbetsmarknadsutbildning
          </head>
          <p xml:id="i-H4bDDPqG8sx7CK5GfBYcqy">
            Arbetsmarknadsutbildning är en åtgärd som i stor utsträckning
            kan leda till varaktiga anställningar om kvaliteten på utbildningarna
            är hög. Utbildningen kan också riktas in på områden där det riskerar
            uppstå flaskhalsar och brister och underlättar därmed strukturomvandling.
          </p>
          <p xml:id="i-4NkR5Dz6MrP5XJaCvjYh5o">
            Det finns goda skäl att utöka arbetsmarknadsutbildningen under
            en lågkonjunktur under förutsättning att kvaliteten kan upprätthållas,
            utbildningen har rätt inriktning och att de arbetslösa som har
            störst nytta av utbildningen väljs ut. Arbetslösa som med stor
            sannolikhet skulle vara arbetslösa under programtiden, oavsett
            om de utbildas eller söker arbete på heltid, står då bättre rustade
            när konjunkturen vänder. I vår budgetmotion för 2014 föreslår
            vi en fördubbling av antalet platser i arbetsmarknadsutbildning
            jämfört med dagens nivå. Se motion 2013/14:A327 Utgiftsområde
            14 Arbetsmarknad och arbetsliv.
          </p>
          <p xml:id="i-FzkAnqyVbKVPL575ZhRgz9">
            Antalet platser i arbetsmarknadsutbildningen bör fördubblas.
            Detta bör riksdagen som sin mening ge regeringen till känna.
          </p>
          <p xml:id="i-AyZbbYBowVT3MKgKw1Q1jP">
            Vi vill att det ska gå att få en fullständig yrkesutbildning
            genom att delta i arbetsmarknadsutbildning. Nuvarande gräns på
            max 6 månader är för snäv för många av de utbildningar inom exempelvis
            industrisektorn som är väl lämpade att bedriva som arbetsmarknadsutbildning.
            6-månadersgränsen för arbetsmarknadsutbildningens längd bör därför
            slopas. Detta bör riksdagen som sin mening ge regeringen till
            känna.
          </p>
          <head xml:id="i-8m1sAk8vx6ncAwfSRoqmQ2" type="h3">
            4.7.2 Utbildning inom det reguljära utbildningssystemet
          </head>
          <p xml:id="i-JoYxcCiNfM46zPw28cD6sH">
            Idag utnyttjas inte det reguljära utbildningssystemet inom arbetsmarknadspolitiken
            mer än för kortare motivationskurser. Det är en brist, eftersom
            bristande utbildning är det största hindret för många arbetssökande.
            Arbetsförmedlingen bör därför ges möjlighet att anvisa sökande
            till olika former av yrkesinriktade utbildningar om det anses
            vara den mest lämpliga åtgärden. Exempelvis bör den som redan
            har en högskoleutbildning kunna anvisas till kompletterande kurser
            som underlättar arbetsmarknadsetablering.
          </p>
          <p xml:id="i-Pz84VsPCJcxntmTEM9PjMJ">
            Vad som ovan anförts om att Arbetsförmedlingen bör kunna anvisa
            arbetssökande till utbildningar i det reguljära utbildningssystemet
            bör riksdagen som sin mening ge regeringen till känna.
          </p>
          <head xml:id="i-9Y2rHaJDvypD4QhZTPitDc" type="h2">
            4.8 Lika villkor för kvinnor och män
          </head>
          <p xml:id="i-3DTPjQK3oj6mnZFeJ9xgX2">
            Idag är det stor skillnad mellan de åtgärder som erbjuds arbetssökande
            kvinnor respektive män. Kvinnor får fortfarande t.ex. inte ta
            del av arbetsmarknadsutbildningar i samma utsträckning som män.
            Män är också överrepresenterade både bland dem som har nystartsjobb
            och bland dem som har någon form av subvention på grund av funktionsnedsättning.
            Det är inte acceptabelt att kvinnor inte erbjuds samma möjligheter
            till omskolning och andra arbetsmarknadsinsatser som män. Arbetsförmedlingen
            måste därför se över både utbud och anvisningar till arbetsmarknadsutbildningar
            och andra aktiva åtgärder så att kvinnor och män får lika tillgång
            till programutbudet. Kvinnor och män ska garanteras lika tillgång
            till Arbetsförmedlingens program. Detta bör riksdagen som sin
            mening ge regeringen till känna.
          </p>
          <head xml:id="i-Rstv6MKEEVxtFqQHXpUmcw" type="h2">
            4.9 Avveckla fas 3
          </head>
          <p xml:id="i-Jm6QKKiRD8TEayw8dGooSK">
            Den som efter ungefär tre år av arbetslöshet inte lyckats få
            ett nytt jobb, placeras i jobb- och utvecklingsgarantins tredje
            fas. Regeringen har tidigare kallat den fas 3, men har sedan bytt
            ut namnet till sysselsättningsfasen. Den tidigare benämningen
            lever dock kvar. I fas 3 ska man anvisas varaktig samhällsnyttig
            sysselsättning, motsvarande hela sitt arbetsutbud. I augusti 2013
            var närmare 34 000 personer hänvisade till fas 3, drygt 2 000
            fler än under samma månad föregående år.
          </p>
          <p xml:id="i-JuG1cDuEce6Vto3H1AZJcd">
            Den som deltar i fas 3 har ingen anställning eller lön. Anordnarna,
            offentliga arbetsgivare, privata företag och ideella organisationer,
            får däremot 225 kr per dag, alltså omkring 5 000 kr per månad,
            i bidrag från staten för varje deltagare de tar emot. Det är mer
            än vad en del deltagare får i ersättning.
          </p>
          <p xml:id="i-NCLDTZqALUo343eSXT2Dw5">
            Tanken är att deltagarna i fas 3 ska utföra sådana arbetsuppgifter
            som annars inte skulle bli utförda och som kan ses som kvalitetshöjande.
            Praktiken har visat att deltagare i själva verket ofta utnyttjas
            för att utföra ordinarie arbetsuppgifter. I andra fall erbjuds
            fas 3-deltagare inte någon meningsfull sysselsättning över huvudtaget,
            utan får sitta av tiden för att anordnaren ska kunna få bidrag.
          </p>
          <p xml:id="i-QousgJujP8LHJnmWAAzFVB">
            Det finns också exempel på arbetsplatser som erbjuder meningsfulla
            arbetsuppgifter och där deltagarna trivs. Men totalt sett är nyttan
            för både deltagarna och samhället svår att se. Eftersom deltagarna
            inte är anställda och står under hot om att bli av med sitt aktivitetsstöd
            eller försörjningsstöd är möjligheterna att ställa krav eller
            framföra kritik i praktiken mycket små. Utsattheten är i det närmaste
            total.
          </p>
          <p xml:id="i-34UkGHGzpMxzDVTpEygpog">
            Det har inte heller kunnat visas att åtgärden har några positiva
            arbetsmarknadseffekter. Bara 8 procent av deltagarna har efter
            deltagandet fått jobb utan statlig subvention. Sju av tio har
            inte fått något jobb överhuvudtaget.
          </p>
          <p xml:id="i-Gy2UAYqSeZ7XN2EPtkLcpz">
            Däremot har fas 3 blivit en lukrativ marknad för företag som
            specialiserat sig på att ordna sysselsättning åt deltagare i fas
            3. Ett av de största företagen inom branschen kammade förra året
            hem en vinst på verksamheten på 9 miljoner kronor. Det finns inget
            försvar för att staten ska finansiera företag vars enda affärsidé
            det är att tjäna pengar på arbetslöshet. Vår principiella inställning
            är att den som arbetar ska ha anställning och lön. Det är förkastligt
            att staten tvingar långtidsarbetslösa att arbeta utan lön. Exploatering
            av människor är inbyggd i själva åtgärden. Det är en kränkning
            av den enskildes rätt att få skälig ersättning för sitt arbete.
          </p>
          <p xml:id="i-JddAefSCPamHKZSCYSsJYC">
            Av alla arbetsmarknadspolitiska åtgärder som prövats är fas 3
            den som rimligen tränger undan flest reguljära jobb. Varför anställa
            någon när det går att få arbete utfört gratis och dessutom få
            5 000 kronor i bidrag varje månad?
          </p>
          <p xml:id="i-PLPjoKjxPo3vVo23HiuzHb">
            Regeringen har uppenbarligen börjat få kalla fötter inför valåret,
            och föreslår i budgetpropositionen för 2014 en ökning av de aktiva
            åtgärder som kan beviljas deltagarna i fas 3. De utlovade utbildningsplatserna
            och anställningssstöden räcker dock bara till en bråkdel av de
            34 000 människor som idag befinner sig i fas 3. De allra flesta
            kommer därför att bli kvar i sin nuvarande situation, och anvisningarna
            till programmet kommer att fortsätta.
          </p>
          <p xml:id="i-3LKwzLoBWu3WepDVkVAnWT">
            Vänsterpartiet anser att jobb- och utvecklingsgarantins fas 3
            ska avvecklas helt. Inga nya anvisningar ska ske och de som redan
            är placerade i fas 3 ska istället erbjudas aktiva insatser utformade
            utifrån den enskildes behov. Vad som här anförts om att avveckla
            fas 3, sysselsättningsfasen, bör riksdagen som sin mening ge regeringen
            till känna.
          </p>
          <head xml:id="i-EfPrLsqL7ja612LKMEHjBJ" type="h3">
            4.9.1 Anställning och utbildning istället för fas 3
          </head>
          <p xml:id="i-VMhpExv5PwdU8mVS22BWRQ">
            Långtidsarbetslösa är inte en homogen grupp och därför behövs
            flera vägar ut ur fas 3 och vidare in i arbetslivet. Vi vill därför
            satsa brett på olika insatser. Vi föreslår att fas 3-deltagare
            erbjuds meningsfullt arbete till kollektivavtalsenliga villkor
            i nyinrättade övergångsjobb i offentligt finansierad verksamhet
            och ideella organisationer eller yrkesutbildning inom ramen för
            arbetsmarknadsutbildningen, yrkeshögskolan, yrkesvux eller som
            anställd lärling. De bör också ges möjlighet att med rimliga ekonomiska
            villkor läsa in grundskole-, gymnasie- eller högskolekurser för
            att öka sina chanser på arbetsmarknaden.
          </p>
          <p xml:id="i-JvYg8i8cGP3bpNWfLXZTbT">
            I Vänsterpartiets budgetalternativ föreslår vi ett fullt finansierat
            paket av åtgärder inom arbetsmarknads- och utbildningspolitiken
            för att samliga nuvarande fas 3-deltagare ska få en kvalitativt
            bättre sysselsättning som för dem närmare den reguljära arbetsmarknaden.
            Se motion 2013/14:A327 Utgiftsområde 14 Arbetsmarknad och arbetsliv.
          </p>
        </div>
        <div xml:id="i-DmcXxjWtU745moh7qvNDMP" type="motSignatures">
          <list xml:id="i-8C4Ui2L79JUNUEKs1tfoxy">
            <item xml:id="i-4uM7HJh9JhTF8g3UeY1SvP">
              Josefin Brink (V)
            </item>
            <item xml:id="i-UHgjwuVMvRCzT9cjzpZfKy">
              Ulla Andersson (V)
            </item>
            <item xml:id="i-M6XKkbwYrZ9cKkDnF4SnZk">
              Rossana Dinamarca (V)
            </item>
            <item xml:id="i-FPEmwXDnJyWKw8Q1G2mfNi">
              Christina Höj Larsen (V)
            </item>
            <item xml:id="i-EGL7UqLo6P2bq7PD2eAFZY">
              Wiwi-Anne Johansson (V)
            </item>
            <item xml:id="i-VZRbmbDSXMZZCYdcgQx5CC">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
