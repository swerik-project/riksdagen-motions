<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0254/mot_200304_MJ_0254-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ254 pnr: m1311
          </p>
          <p>
            Motion till riksdagen 2003/04:MJ254
          </p>
          <p>
            av Ewa Björling (m)
          </p>
          <p>
            S.k. gyllene ris
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att villkoren för tillståndsgivning för gyllene
            ris ändras. 2. Riksdagen tillkännager för regeringen som sin mening
            vad i motionen anförs om att informationsverksamheten till u-länderna
            angående gyllene ris intensifieras.
          </p>
          <p>
            Motivering
          </p>
          <p>
            Genetiskt förändrade grödor och livsmedel håller på att utvecklas
            till en stor stridsfråga mellan USA och Europa. Ett skäl är att
            USA och EU valt olika vägar att tackla frågan om reglering av
            verksamheten. USA reglerar utvecklingen genom olika riktlinjer
            som revideras vid behov. EU har i stället antagit försiktighetsprincipen
            och intar en mycket restriktiv hållning när det gäller att bedöma
            bioteknologins framsteg. Av WTO ses EU:s inställning närmast som
            ett handelshinder. För u-länderna ses nya grödor med en bättre
            tillväxt och högre näringsvärden snarare som löften om en ökad
            ivsmedelsförsörjning och ökad hälsa. Ett tydligt exempel på detta
            är det gyllene riset som är berikat med vitaminer och järn. I
            dag gäller i första hand att få det godkänt för odling ur bio-
            och livsmedelssäkerhetsaspekter. FN:s iivsmedels- och jordbruksorgan
            (FAO) har uttalat att när bioteknik används på rätt sätt och i
            samspel med andra tekniker är den ett värdefullt instrument ör
            att möta behoven från en växande och mer urbaniserad befolkning.
            Gyllene riset har fått sitt namn efter den gyllene färg det fått
            av den gen ör produktion av betakaroten från påsklilja som fått
            ersätta en av ursprungsrisets gener. I människokroppen omvandlas
            betakaroten till A- vitamin. I fattiga länder finns ett enormt
            stort behov av A-vitamin. Ungefär en halv miljon barn per år blir
            blinda på grund av A-vitaminbrist. Ett onödigt lidande som det
            brådskar att göra något åt. Oftast äter dessa barn ris varje dag,
            vilket gör att om de skulle få tillgång till gyllene ris, med
            automatik skulle få
          </p>
          <pb facs="riksdagen-motions-pdf/data/200304/mot_200304_MJ_0254/mot_200304_MJ_0254-0002.pdf"/>
          <p>
            2003/04:MJ254
          </p>
          <p>
            sitt dagsbehov av A-vitamin. Nu arbetar man också på att få fram
            en ny generation av gyllene ris som förutom A-vitamin skall innehålla
            järn, eftersom människor med låga järnvärden också har svårt att
            ta upp A-vitamin. I dag finns tekniska möjligheter att inom en
            snar framtid kunna erbjuda fattiga bönder i tredje världen en
            fullgod föda. Detta skulle kunna öka överlevnaden hos barn med
            mer än 23 procent, enligt Unicef. Men de tillstånd som finns för
            gyllene ris är så begränsade att fördelarna med denna teknik aldrig
            når de fattiga. Villkoren för tillståndsgivning måste ändras.
            I dag är villkoren framför allt baserade på politiska grunder
            och inte vetenskapliga fakta. Riskerna med gyllene ris är inte
            större än dem vi är vana vid från traditionell förädling. Med
            traditionell förädling har man förändrat arvsmassan i hundratals
            år, men detta har ingen ifrågasatt. Den variant av ris som gyllene
            riset består av har ätits av hundratals miljoner människor varje
            dag hela livet i många år. Men det är alltid lätt att konstruera
            hypotetiska risker och glömma det bistra faktum att varje dag
            dör 24 000 barn av undernäring bara för att vi inte använder den
            potential som ryms i den nya tekniken. Den enda skillnaden med
            gyllene riset och dess betakarotengen ger ingen speciell fördel
            när det gäller spridning i naturen. Riset kan bara pollinera några
            meter bort om där finns vildris. Därmed finns inte heller någon
            hypotetisk miljörisk och risken är väldigt låg att gyllene ris
            skulle kunna hota den biologiska mångfalden. Den viktigaste uppgiften
            förutom att stödja denna teknologi rent vetenskapligt är att hitta
            partner i u-länderna för att utveckla lokala rissorter nödvändiga
            för en vidare användning i dessa länder. För att kunna uppnå dessa
            kontakter krävs också en seriös information om gyllene risets
            fördelar på ett adekvat sätt i u-länderna. I detta arbete bör
            Sverige kunna vara mycket mer engagerat än vad fallet är i dag.
          </p>
          <p>
            Stockholm den 30 september 2003
          </p>
          <p>
            Ewa Björling (m)
          </p>
        </div>
      </div>
    </body>
  </text>
</TEI>
