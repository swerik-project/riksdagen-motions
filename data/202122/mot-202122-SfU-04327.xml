<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-04327">
  <teiHeader>
    <fileDesc>
      <titleStmt>
        <title>med anledning av skr. 2021/22:60 Riksrevisionens rapport om Försäkringskassans arbete med att förebygga sjukskrivning</title>
        <author corresp="i-9kL7gDrzsvgPervhw6VVyb">av Hans Eklind m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4327 av Hans Eklind m.fl. (KD)</title>
          <idno type="rdwebb">H9024327</idno>
          <rs type="number">4327</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9024327/text</ref>
          <ref type="dokument_url_html">http://data.riksdagen.se/dokument/H9024327</ref>
          <ref type="dokumentstatus_url_xml">http://data.riksdagen.se/dokumentstatus/H9024327</ref>
          <ref type="docx">http://data.riksdagen.se/fil/8A48A0B2-4753-4818-8A7C-22A954C95F46</ref>
          <ref type="pdf">http://data.riksdagen.se/fil/883881A5-1180-4714-B736-83F34C0B9146</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RPjDpY5xQEht4gkWwVSgAY" type="basedOn"/>
        <correspContext corresp="i-RPjDpY5xQEht4gkWwVSgAY">
          <ref>Skrivelse 2021/22:60</ref>
        </correspContext>
        <correspAction xml:id="i-4ZMfEZE2QfmTEyTHmHLm1U" type="signed"/>
        <correspContext corresp="i-4ZMfEZE2QfmTEyTHmHLm1U">
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-HjPigHCUUbP6JJ2YrjUvgj"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction xml:id="i-Jeu23TaGwhUzwcJuNcvWX2" type="submitted">
          <date when="2021-11-24"/>
          <time when="17:21:00"/>
        </correspAction>
        <correspAction xml:id="i-URbHQXuAeRUqqp1Gv7rw7o" type="reviewed">
          <date when="2021-11-26"/>
          <time when="12:16:35"/>
        </correspAction>
        <correspAction xml:id="i-NRK6wXnYzhddsusqT3qrKg" type="dismissed">
          <date when="2021-11-29"/>
        </correspAction>
        <correspAction xml:id="i-Ph65chhvF9sZLdiYMKVzb6" type="referred">
          <date when="2021-11-30"/>
        </correspAction>
        <correspAction xml:id="i-8K2gzkSbqxfRzQpQtCkwoz" type="assigned">
          <date when="2022-10-12"/>
          <time when="11:11:47"/>
        </correspAction>
        <correspContext corresp="i-8K2gzkSbqxfRzQpQtCkwoz">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-7juBadCK3nCLC68VzePvup" type="behandlas_i"/>
        <correspContext corresp="i-7juBadCK3nCLC68VzePvup">
          <ref type="uppgift">2021/22:SfU9</ref>
          <ref type="ref_dok_id">H901SfU9</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU9</ref>
          <ref type="ref_dok_titel">Riksrevisionens rapport om Försäkringskassans arbete med att förebygga sjukskrivning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GDXeytQTqxT2RLoDybEYZF" type="motHeader">
        <div xml:id="i-HJop9tZSbH7KL3Mxw6xfdy" type="motTitle">
          Motion till riksdagen 2021/22:4327 av Hans Eklind m.fl. (KD)
          med anledning av skr. 2021/22:60 Riksrevisionens rapport om Försäkringskassans
          arbete med att förebygga sjukskrivning
        </div>
      </div>
      <div xml:id="i-TkRAGxYC881w8N9RQGibpA" type="motBody">
        <div xml:id="i-QkFXoCFM82aMmAACZK81Np" type="motProposal" subtype="förslag">
          <head xml:id="i-5dbQACL9dUsXk2GttQVL9R">
            Förslag till riksdagsbeslut
          </head>
          <list xml:id="i-UVkqwCnzZ5v26mKRQJoxXM" style="ol">
            <item xml:id="i-Hk4YD6QiXfHNRXnVezs5V2">
              Riksdagen ställer sig bakom det som anförs i motionen om att
              regeringen ska verka för att de förebyggande ersättningarna ska
              användas ändamålsenligt och tillkännager detta för regeringen.
            </item>
            <item xml:id="i-W2pTXnTKKvx2nuKz5dEoWj">
              Riksdagen ställer sig bakom det som anförs i motionen om att
              regeringen ska säkerställa att Försäkringskassan aktivt samverkar
              med arbetsgivare och primärvården, och detta tillkännager riksdagen
              för regeringen.
            </item>
            <item xml:id="i-DxSAErebRMRE4y6ecb2snv">
              Riksdagen ställer sig bakom det som anförs i motionen om utvärdering
              av de förebyggande insatsernas effektivitet och tillkännager detta
              för regeringen.
            </item>
            <item xml:id="i-V1QeFNzcmCpfo41iqZGAWF">
              Riksdagen ställer sig bakom det som anförs i motionen om att
              utreda en mer flexibel och ändamålsenlig ersättning i syfte att
              få till ett bättre förebyggande arbete och tillkännager detta
              för regeringen.
            </item>
          </list>
        </div>
        <div xml:id="i-FRXdBkEA2PaskEuXcc93U3" type="motContent">
          <head xml:id="i-WAntWiSCPS9HaiF7wrZW5w" type="h1">
            Motivering
          </head>
          <p xml:id="i-S93szzwrkfZRRup7efGNHe">
            I skrivelsen redogör regeringen för sin bedömning av de iakttagelser
            som Riksrevisio­nen har gjort i rapporten Försäkringskassans arbete
            med att förebygga sjukskrivning – ett otydligt uppdrag (RiR 2021:19).
            Riksrevisionen har granskat om Försäkringskassan arbetar på ett
            effektivt och enhetligt sätt med att förebygga sjukskrivningar,
            med ett särskilt fokus på förebyggande sjukpenning och arbetsplatsinriktat
            rehabiliteringsstöd.
          </p>
          <p xml:id="i-RZaBeXt1SocXuWBLjyiWPu">
            Syftet med den förebyggande sjukpenningen och det arbetsplatsinriktade
            rehabilite­ringsstödet är att skapa förutsättningar för försäkrade
            att genomgå förebyggande behand­lingar och insatser, som i sin
            tur förväntas minska risken för framtida arbetsoförmåga och långvarig
            sjukskrivning. Båda ersättningarna kan användas innan individen
            blivit sjukskriven med sjukpenning från Försäkringskassan.
          </p>
          <head xml:id="i-EYpCvgUMEShNi613ZLF6Tq" type="h2">
            Kristdemokraternas utgångspunkter
          </head>
          <p xml:id="i-8XTPHWoTTJ9okq9sKJ6Mjz">
            För att minska sjukskrivningstalen reellt och långsiktigt är
            det förebyggande arbetet centralt. Kristdemokraterna vill betona
            att detta förebyggande arbete måste ses i ett brett perspektiv,
            det räcker inte med att bara fokusera på arbetsplatsen och de
            problem som kan uppstå där. Det fundamentala behovet är en politik
            som brett bidrar till att minska stressen och till att skapa goda
            förutsättningar för en förbättrad folkhälsa. Inte minst vill vi
            betona att möjligheterna för var och en att få ihop sitt livspussel
            påverkas av den förda politiken inom flera olika områden. Kristdemokraterna
            anser att politiken i största möjligaste mån ska undvika att styra
            och ställa över människors liv. I stället bör den vara inriktad
            på att kontinuerligt skapa bättre förutsättningar för enskilda
            och familjer att få ihop vardagen.
          </p>
          <p xml:id="i-VNvCccqLqH6wEij4mmpgMb">
            Försäkringskassan har en viktig roll att fylla när det kommer
            till att skapa dessa för­utsättningar, framför allt genom att
            proaktivt ge möjligheter att förebygga olika former av sjukdom.
          </p>
          <p xml:id="i-F1xHFLgBazGCpjhimDRrZH">
            Kristdemokraterna har flera förslag som syftar till att förbättra
            det förebyggande arbetet. Bland annat vill vi införa en ny sjukskrivningsmiljard,
            se en särskild satsning för att utreda orsakerna till kvinnors
            höga sjuktal och insatser som stärker personer med psykisk ohälsa.
            Kristdemokraterna anser även att staten bör överta ansvaret för
            sjuk­vården. I samband med en sådan förändring vill vi att budgetansvar
            för sjukförsäkring och hälso- och sjukvård integreras. Genom ett
            samlat budgetansvar för hälso- och sjuk­vård och sjukskrivningar
            kommer incitamenten till förebyggande och rehabiliterande insatser
            att öka. När kostnaden för att inte förebygga ohälsa blir tydligare
            bör fler åtgär­der komma till stånd, liksom när samma budget bär
            sjukskrivningskostnaderna för för­längda vårdköer eller långa
            väntetider för rehabilitering.
          </p>
          <head xml:id="i-K7vB4PS6J1JfMwJ6crQ3ut" type="h2">
            Kristdemokraternas ståndpunkt
          </head>
          <p xml:id="i-WE3wMt1twyuJU17KKsHukd">
            Riksrevisionens granskning visar att Försäkringskassans användning
            av den förebyg­gande sjukpenningen brister både vad gäller enhetlighet
            och effektivitet. Granskningen visar att det finns regionala skillnader
            i användningen av förebyggande sjukpenning, att ersättningen oftast
            används i rehabiliterande syfte snarare än förebyggande, att Försäk­ringskassan
            brister i sin samverkansroll samt att primärvården saknar kännedom
            om ersättningarna.
          </p>
          <p xml:id="i-86vTzU7sK3zt4EGVCNUD4C">
            Riksrevisionen konstaterar vidare att regeringen i regleringsbreven
            inte uttryckligen nämnt att Försäkringskassan ska arbeta med att
            förebygga sjukskrivningar, vilket har påverkat Försäkringskassans
            prioriteringar. Granskningen visar även att de förebyg­gande insatserna
            är svåra att utvärdera och att regeringen därför bör förtydliga
            myndig­hetens ansvar att förebygga sjukfall och att det säkerställs
            att de förebyggande ersätt­ningarna skapar ett mervärde.
          </p>
          <p xml:id="i-FVaV7wQmTE4cWpFvFpCq7v">
            Regeringen instämmer i Riksrevisionens kritik och anser att granskningens
            iakttag­elser i stort stämmer överens med det regeringen uppmärksammat
            i fråga om förebyg­gande sjukpenning. Regeringen hänvisar vidare
            till de utredningar om Försäkrings­kassan och försäkringssystemet
            som regeringen tillsatt.
          </p>
          <p xml:id="i-9z1StcGH2iNXY8qZqdwFG6">
            Kristdemokraterna instämmer i Riksrevisionens kritik och rekommendationer
            till både Försäkringskassan och regeringen. Det är uppenbart att
            Försäkringskassan måste ta ett större ansvar och i högre utsträckning
            prioritera det förebyggande arbetet. Vi anser det vara ett misslyckande
            att användningen av en förebyggande insats, som den före­byggande
            sjukpenningen är, i så hög utsträckning används i rehabiliterande
            syfte. Givet betydelsen av det förebyggande arbetet kräver Kristdemokraterna
            en mer ändamålsenlig användning av den förebyggande sjukpenningen.
          </p>
          <p xml:id="i-Hae7ABav6nU9Rw4268G9W8">
            För att fler ska kunna ta del av den förebyggande sjukersättningen
            och på så sätt minska risken för en längre sjukskrivning med sjukpenning
            är det av stor vikt att För­säkringskassan bättre lever upp till
            sitt samverkansansvar. Som Riksrevisionen konsta­terar formas
            Försäkringskassans roll i det förebyggande arbetet mot sjukskrivning
            i den samverkan de har med andra aktörer – arbetsgivare och vårdenheter
            – som ansvarar för och genomför de förebyggande behandlingarna
            och insatserna. Granskningen visar att arbetsgivare och vårdenheter
            är mer välinformerade om förebyggande sjukpenning i områden med
            en mer utvecklad och aktiv samverkan. Det framstår även som att
            läkares behandlingsplaner blivit mer informativa och bättre motsvarar
            Försäkringskassans krav i de områden där informationsinsatser
            gjorts.
          </p>
          <p xml:id="i-Mb2dku1iCA9ssPRxm9wiPH">
            Arbetsgivare och primärvårdens bristfälliga kännedom om ersättningarna
            är en konsekvens av Försäkringskassans bristfälliga arbete med
            samverkan. Bland små och medelstora företag används ersättningen
            i lägre grad än i större företag. Att kunskapen om dessa ersättningar
            är låg inom primärvården är ett stort problem då det framför allt
            drabbar personer med psykisk ohälsa vars behandling ofta sker
            där. Försäkringskassan måste säkerställa att kännedomen om ersättningarna
            finns i primärvården för att på så sätt tillse att möjligheten
            att ansöka om förebyggande sjukpenning inte beror på vilken problematik
            som finns och därmed vilken vårdgivare man kommer i kontakt med.
          </p>
          <p xml:id="i-7CBLDkDmMrtoZZKVTAGtxJ">
            Mot denna bakgrund anser Kristdemokraterna att Försäkringskassan
            i alla sjukför­säkringsområden ska arbeta mer aktivt med samverkansarbete
            och säkerställa att pri­märvården och arbetsgivare får kännedom
            om myndighetens förebyggande ersättningar. Vi vill att regeringen
            explicit nämner detta uppdrag i regleringsbrevet till myndigheten.
          </p>
          <p xml:id="i-KaasGKGVUbzG8RZqwLD8KH">
            Det är emellertid regeringen som bär det yttersta ansvaret för
            Försäkringskassans prioriteringar och arbete. Kristdemokraterna
            konstaterar att regeringen har underlåtit att, genom regleringsbrev
            och lagstiftning, styra Försäkringskassan i en sådan riktning
            att myndigheten kan prioritera det förebyggande arbetet. Detta
            är mycket allvarligt.
          </p>
          <p xml:id="i-SJ1q8bxT5ybRy2mxiKKcKD">
            Särskilt allvarligt är detta mot bakgrund av att regeringen känt
            till problemen med det nästintill obefintliga förebyggande arbetet.
            Regeringens svar på Riksrevisionens granskning, att Riksrevisionens
            iakttagelser i stort stämmer överens med det regeringen uppmärksammat
            i fråga om förebyggande sjukpenning och arbetsplatsinriktat rehabili­teringsstöd,
            är ett indirekt erkännande av att man, trots kännedom om problemet,
            under­låtit att prioritera detta viktiga arbete. Riksrevisionen
            konstaterar att regeringens upp­drag till Försäkringskassan varken
            är tydligt eller konsistent över tid och pekar på att regeringen
            inte nämnt det förebyggande arbetet i något av sina regleringsbrev
            från det att man tillträdde 2014. Regeringen å sin sida instämmer
            i Riksrevisionens påpekande om att Försäkringskassans uppdrag
            om det förebyggande arbetet behöver vara tydligt!
          </p>
          <p xml:id="i-LpSvbqqRT4mRpXdwUggwP8">
            Denna oförmåga att prioritera det förebyggande arbetet blir än
            mer anmärkningsvärd mot bakgrund av att det i Försäkringskassans
            regleringsbrev för 2016 står: ”Försäkrings­kassan ska även verka
            för att sjukpenningtalet i december 2020 inte överstiger 9,0 dagar”.
            Denna målangivelse ledde till att tiotusentals svenskar förlorade
            sin sjukpenning trots att de hade läkarintyg på att de var sjuka.
            Kristdemokraterna konstaterar att vi haft en regering som inte
            förstått att en ambition om ett lågt sjukpenningtal måste kopplas
            ihop med en fokusering på det förebyggande arbetet. Annars leder
            detta till att allt fler får avslag trots att regelverket för
            rätt till sjukpenning inte ändras. I maj 2019 meddelade regeringen
            att man slopade målet om 9,0 sjukpenningdagar, och i mars 2020
            tillsattes en särskild utredare med uppdrag att se över regelverket
            för förebyggande sjukpenning och rehabiliteringsersättning.
          </p>
          <p xml:id="i-MVgvcoxxRMYwHiboprP2rh">
            Riksrevisionen sammanfattar att det ”finns en otydlighet i regeringens
            uppdrag gentemot Försäkringskassan avseende myndighetens roll
            i det förebyggande arbetet. Detta kan innebära en otydlighet i
            hur Försäkringskassan prioriterar att arbeta med de förebyggande
            ersättningarna inom ramen för sin strukturella samverkan.”
          </p>
          <p xml:id="i-6LbSYA5MgjVDB11P84xUtN">
            Granskningen visar även att regeringen inte har säkerställt att
            de förebyggande insatsernas effekter har utvärderats. Regeringen
            har enbart ålagt Försäkringskassan att en kvalificerad kunskapsuppbyggnad
            ska ske i fråga om de verksamhetsområden som myndigheten har ansvar
            för, med utgångspunkt i de mål och andra åligganden som gäller
            för myndigheten. Ett särskilt uppdrag om att utvärdera effekterna
            av insatserna har dock inte getts. Mot bakgrund av en ofullständig
            kunskap om vilka förebyggande insatser som är mest effektiva för
            olika former av problematiken är frånvaron av ett sådant uppdrag
            anmärkningsvärt. Kristdemokraterna instämmer i Riksrevisionens
            bedömning att regeringen behöver säkerställa att myndighetens
            förebyggande insatser utvärderas.
          </p>
          <head xml:id="i-2cvfZ3VSMnZ2kujutspu6e" type="h2">
            Utred det förebyggande arbetet
          </head>
          <p xml:id="i-QT17zx7E1G8xiQUPNAEcMd">
            Kristdemokraterna anser att regeringen, enligt ovan, borde agerat
            för länge sedan i syfte att stärka den förebyggande sjukpenningen
            inom ramen för dagens regelverk. För att på sikt möjliggöra ett
            bättre förebyggande arbete – hos arbetsgivare, primärvård och
            Försäk­ringskassan – behöver dock det förebyggande arbetet, inklusive
            den förebyggande sjuk­penningen, ses över. Kristdemokraterna instämmer
            i Inspektionen för socialförsäkringars (ISF) bedömning i rapport
            2020:06 Förebyggande sjukpenning – En granskning av sjukpenning
            i förebyggande syfte, att en utredning bör se över ersättningen.
          </p>
          <p xml:id="i-SNVGmX13F5vaRNZYHcPwLy">
            Den förebyggande sjukpenningen har inte förändrats sedan den
            inrättades för snart 30 år sedan. Ersättningens regelverk är komplicerat,
            vården och Försäkringskassan har olika syn på hur regelverket
            ska tolkas och ersättningens oflexibla konstruktion leder till
            att personer i behov av ersättningen inte får del av den och också
            till godtycklighet. En aktstudie gjord av ISF visar att endast
            en av tio som beviljats förebyggande sjukpenning har fått den
            för att förebygga psykisk eller fysisk ohälsa.
          </p>
          <p xml:id="i-CquFhMYvQZjCRegL4FKWzg">
            I utredningen En sjukförsäkring med prevention, rehabilitering
            och trygghet (SOU 2021:69) presenteras en preventionsersättning
            som föreslås ersätta den förebyggande sjukpenningen. Kristdemokraterna
            välkomnar att ersättningen har utretts och finner att ett flertal
            förslag går i rätt riktning. Det finns dock alltjämt flera utestående
            frågor som inte besvaras av utredningen och nya förslag som presenteras
            som inte är tillräckligt underbyggda. Kristdemokraterna anser
            även att utredningen saknar ett helhetsperspektiv när det kommer
            till det förebyggande arbetet. Vi anser därför att frågan om en
            ny före­byggande sjukpenning behöver utredas vidare och att en
            sådan utredning tar ett helhets­grepp om det förebyggande arbetet.
          </p>
          <p xml:id="i-7MkTkCh5yK1xLrsXL2jtCH">
            Dagens regelverk för den förebyggande sjukpenningen medför att
            hälso- och sjuk­vården ibland undviker att rekommendera patienter
            att ansöka om förebyggande sjuk­penning. Hälso- och sjukvården
            bedömer nämligen att Försäkringskassan kommer att göra en annan
            tolkning av regelverket och underkänna behandlingsplanen. Problemet
            är särskilt vanligt när det kommer till psykisk eller fysisk ohälsa,
            vilket bekräftas av aktstudien.
          </p>
          <p xml:id="i-F8HqvZPYL48zDSsxEVhNPG">
            Den förebyggande sjukpenningen är på samma sätt som vanlig sjukpenning
            oflexibel, men får än mer allvarliga konsekvenser. Ersättningen
            kan enbart delas ut till 25, 50, 75 och 100 procent. För att ha
            rätt till förebyggande sjukpenning måste den försäkrade ta del
            av insatser som upptar minst en fjärdedel av arbetstiden. Då förebyggande
            insatser många gånger inte når upp till en fjärdedel av arbetstiden
            utesluts ett stort antal personer i behov av ersättningen. Kravet
            leder även till godtyckliga beslut då restiden till insatsen (tid
            som är inkluderad i insatsen) kan avgöra om en försäkrad får del
            av ersättningen eller inte.
          </p>
          <p xml:id="i-2yfdut38A4q7fuvxiSBWjE">
            Kristdemokraterna anser att den förebyggande sjukpenningen behöver
            vara funk­tionell i så måtto att Försäkringskassan och hälso-
            och sjukvården kan samarbeta i det förebyggande arbetet, att regelverket
            utformas på ett sätt som stimulerar arbetsgivare att agera i förebyggande
            syfte och att fler kan delta i ett mer flexibelt förebyggande
            arbete. En utredning som ser över det förebyggande arbetet och
            den förebyggande sjukpenning­en bör ta dessa delar i beaktande.
          </p>
        </div>
        <div xml:id="i-QpRPqwf55hQXwR5quSiC76" type="motSignatures">
          <list xml:id="i-3vTYmjYqycgvHyakACfN1A">
            <item xml:id="i-HcHiXiSSTe6oPU4mL4DLsr">
              Hans Eklind (KD)
            </item>
            <item xml:id="i-P9Pf2sYX7wH5z8p1RC7sNu">
              Michael Anefur (KD)
            </item>
            <item xml:id="i-7EotcYT96zT7TRzfHi34K9">
              Sofia Damm (KD)
            </item>
            <item xml:id="i-TVc13x1Ufn5cPiuSbvxShx">
              Jakob Forssmed (KD)
            </item>
            <item xml:id="i-PSKPDCJNhezDgAyEHUh26o">
              Hampus Hagman (KD)
            </item>
            <item xml:id="i-4naDFb54cPe5MUAhRiYmFz">
              Robert Halef (KD)
            </item>
          </list>
        </div>
      </div>
    </body>
  </text>
</TEI>
