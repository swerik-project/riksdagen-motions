<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0028/mot_200203_MJ_0028-0001.pdf"/>
      <div type="motHeader" xml:id="i-Qoiit7pFciHEboUUTMomth">
        <div type="motTitle" xml:id="i-5kr5UpYeJP1wCehfZZKzPe"/>
        <div type="motSubmissionInfo" xml:id="i-VcA3qSYYaCgrqxd3N7SEGu"/>
      </div>
      <div type="motBody" xml:id="i-32b2s4NSnu2JRAdui3srg4">
        <div xml:id="i-9eMiN8BDPyydpbZ8D4LDc2">
          <p xml:id="i-V8cSiqJJBpd5tyMk5BTPBp">
            2002/03 mnr: MJ28 pnr: kd155
          </p>
          <p xml:id="i-AxN8zyy1ZHqq9nJDbmEj3p">
            Motion till riksdagen 2002/03:MJ28
          </p>
          <p xml:id="i-2FarpQqfebApjkfjLe6E8t">
            av Sven Gunnar Persson m.fl. (kd) med anledning av skr. 2002/03:111
          </p>
          <p xml:id="i-TihXyF3zfcQJsNnkfU6uKq">
            Landsbygdspolitik — resultatredovisning
          </p>
          <p xml:id="i-DZaCArQkzqYjxVKvg7zRqT">
            Sammanfattning
          </p>
          <p xml:id="i-ErP8R1RWKPn5XB28yNMcHt">
            Denna motion tar upp förbättringar inom arbetet för en hållbar
            utveckling av landsbygden med anledning av regeringens skrivelse
            2002/03:111. Förslag ges på åtgärder som bör prioriteras för att
            stärka livskraften samt göra det möjligt att ytterligare vässa
            miljöprofilen på det svenska jordbruket. Vidare pekas på vikten
            av ett förbättrat företagsklimat som en av förutsättningarna för
            en positiv utveckling av landsbygden.
          </p>
          <p xml:id="i-RHVPXGuW3mRG55BbDd4N4o">
            Förslag till riksdagsbeslut
          </p>
          <p xml:id="i-FBvt8D8UxiVdGNFHhpV2Hh">
            1. Riksdagen tillkännager för regeringen som sin mening vad i
            motionen anförs om behovet av att skapa konkurrensmässigt likvärdiga
            villkor för svenska bönder inom EU.
          </p>
          <p xml:id="i-QuzNXNB6H9cD3WGXwrYPWi">
            2. Riksdagen tillkännager för regeringen som sin mening vad i
            motionen anförs om sänkt dieselskatt. 3. Riksdagen tillkännager
            för regeringen som sin mening vad i motionen anförs om återföring
            av skatten på bekämpningsmedel och handelsgödsel till jordbruksnäringen.
            4. Riksdagen tillkännager för regeringen som sin mening vad i
            motionen anförs om återinförandet av stöd till resurshushållande
            konventionellt jordbruk samt möjligheten att ställa om delar av
            ett jordbruk till ekologisk produktion. 5. Riksdagen tillkännager
            för regeringen som sin mening vad i motionen anförs om behovet
            av stöd till ekologisk odling i växthus. 6. Riksdagen tillkännager
            för regeringen som sin mening vad i motionen anförs om ökat nationellt
            stöd till norra Sverige. 7. Riksdagen tillkännager för regeringen
            som sin mening vad i motionen anförs om forskning och andra åtgärder
            inom jordbruket, syftande till minskad användning av kemiska bekämpningsmedel.
          </p>
          <p xml:id="i-4E6nUKp2FY59x3zJLuupDz">
            [PA Lä
          </p>
          <p xml:id="i-FEVNiszjTsU8pCoS1HFh6e">
            MOT. 2002/03
          </p>
          <pb facs="riksdagen-motions-pdf/data/200203/mot_200203_MJ_0028/mot_200203_MJ_0028-0002.pdf"/>
          <p xml:id="i-NuBoG8D63J3PSJTRn6xke8">
            2002/03:MJ28
          </p>
          <p xml:id="i-GcLQqG2L4jyp68mJTW11o9">
            8. Riksdagen tillkännager för regeringen som sin mening vad i
            motionen anförs om behovet av ökade anslag till omarronderingsverksamheten.
          </p>
          <p xml:id="i-2wZyNNpM7faTtGNjSBwTWU">
            Inledning
          </p>
          <p xml:id="i-2ZC6BRU7nu1RGxsTsrGweV">
            Det svenska lantbruket är världsledande när det gäller att producera
            livsmedel av hög kvalitet med ett minimum av hälsorisker och negativ
            miljöpåverkan. Kristdemokraternas jordbrukspolitik syftar till
            att befästa och ytterliggare utveckla det svenska jordbruket.
            Den viktigaste resursen i det arbetet är landets jordbrukare.
            För att bevara framtidstron inom denna yrkesgrupp är det viktigt
            att svenska jordbrukare kan konkurrera på lika villkor med sina
            kollegor i framför allt andra EU-länder. Det måste påpekas att
            möjligheten till måluppfyllelse i de program som berörs av regeringens
            skrivelse 2002/03:111 har minskat i och med de nedskärningar som
            gjorts i regeringens tilläggsbudget för 2003. De anslag som skurits
            ner är återföringen av skatt på handelsgödsel och bekämpningsmedel
            (anslag 44:6), som minskas med 184 miljoner, åtgärder för landsbygdens
            struktur och miljö (44:1), som minskas med 9 miljoner, samt stöd
            till jordbrukets rationalisering (44:4), som minskas med 1 miljon.
            Dessa anslag skulle i stället behöva öka. Kristdemokraterna har
            således under flera år anvisat större anslag än regeringen för
            anslagen (44:1) och (44:4) samt till miljöförbättrande åtgärder
            inom jordbruket (44:3). Det är angeläget att framhålla sambandet
            mellan företagsklimatet och landbygdens utveckling. En levande
            landsbygd kräver inte bara en fungerande jordbrukspolitik, utan
            även goda villkor för småföretagande. Förslaget om förlängd sjuklöneperiod
            för arbetsgivare är bara det senaste i raden av företagarfientliga
            initiativ från regeringen. Regeringens avoga inställning till
            småföretagare har inte bara en allmänt negativ påverkan på Sveriges
            ekonomi; den drabbar landsbygden i särskilt hög grad. Det måste
            vara mödan värt att starta och driva företag. Det måste löna sig
            att skaffa en utbildning och att arbeta mer. Även boende på landsbygden
            måste kunna leva på sin lön och slippa bidragsberoende. Landsbygdens
            kris förstärks av uteblivna infrastruktursatsningar och andra
            brister inom regionalpolitikens område. Förbättrad kollektivtrafik
            är en annan fråga som behöver aktualiseras för att vända den negativa
            utvecklingen på landsbygden. På många håll är man helt beroende
            av bilen och därigenom av ett fungerande vägnät. Underhållet av
            vägnätet, som är eftersatt i hela landet, måste snarast förbättras.
            Detta gäller även enskilda vägar, varför bidraget till dessa måste
            öka. En varningsflagga bör också resas med anledning av regeringens
            agerande i samband med halvtidsöversynen av EU:s gemensamma jordbrukspolitik.
            Kommissionären Franz Fischlers förslag till reformering av CAP
            innehåller en del riktiga tankar. Det finns dock anledning till
            oro över den svenska regeringens okritiska eller extrema inställning
            på vissa punkter. Kristdemokraterna vill framför allt varna för
            att regeringens hållning leder till
          </p>
          <pb facs="riksdagen-motions-pdf/data/200203/mot_200203_MJ_0028/mot_200203_MJ_0028-0003.pdf"/>
          <p xml:id="i-HPvdMjGwr8RhMfBXvEQFgY">
            kraftigt försämrade möjligheter till mjölk- och köttproduktion
            i skogs- och mellanbygder, vilket de flesta remissinstanser pekat
            på i sina synpunkter på CAP-reformen. Miljökvalitetsmålet Ett
            rikt odlingslandskap kommer inte att uppnås eftersom många betesmarker
            riskerar att försvinna. Därmed försvåras möjligheten att hålla
            landskapet öppet, vilket bland annat innebär att oersättliga biotoper
            riskerar att försvinna.
          </p>
          <p xml:id="i-24USUJMVDsfc4pyVXtCEG7">
            Låt Sveriges bönder bli jämlika
          </p>
          <p xml:id="i-8a7m6jodDDmaLk17bQa7Vr">
            Jord- och skogsbruk är hörnstenen för en levande landsbygd. Kristdemokraterna
            vill betona tryggandet av dessa näringars ställning som en förutsättning
            för fortsatt bosättning samt ekonomisk, social och kulturell utveckling
            på den svenska landsbygden. Sveriges medlemskap i EU innebär stora
            möjligheter för lantbruket. För att de svenska bönderna skall
            kunna stå sig i konkurrensen med sina europeiska kollegor måste
            villkoren för de svenska bönderna dock vara någorlunda jämlika
            villkoren för andra bönder inom EU. Den så kallade Björkska utredningen
            (SOU 1997:167) har visat att Sveriges bönder har ett besvärligt
            konkurrensläge i relation till bönderna i våra grannländer. Detta
            medför en risk för att svenska lantbruk läggs ner och att arbetslösheten
            ökar såväl inom jordbruksnäringen som inom = livsmedelsindustrin.
            — Därför hävdar Kristdemokraterna att bland annat skatter och
            avgifter på eldningsolja, diesel och handelsgödsel bör harmonieras
            med övriga EU-länders. En av de mest angelägna åtgärderna är en
            sänkning av skatten på diesel för jordbrukets maskiner, i ett
            första steg ner till genomsnittet inom EU. Riksdagsmajoritetens
            höjning av dieselskatten de senaste åren har ökat risken ör att
            svenska bönder konkurreras ut av utländska bönder med andra produktionsvillkor.
            Resultatet kan bli att en större andel av de livsmedel som säljs
            i Sverige har producerats på ett mindre miljövänligt sätt än
          </p>
          <p xml:id="i-QYrEj6D6hHTVqo8XujDP9R">
            svenskproducerade livsmedel. För att jordbrukets ställning i
            Sverige inte skall försvagas till följd av skatter och pålagor
            är det angeläget att den skatt som tas upp på bekämpningsmedel
            och handelsgödsel återförs till jordbruksnäringen. Det är beklagligt
            att regeringen frångått överenskommelsen med näringen angående
            återföringen av bekämpningsmedels- och handelsgödselskatter. Pengarna
            kommer nu inte att återföras till lantbruksforskningen i den omfattning
            som tidigare utlovats. För Stiftelsen Lantbruksforskning (SLF)
            innebär det ett bortfall på cirka 90 miljoner under 2003 och 2004.
            Nu går näringen miste om viktig kunskap som hade kunnat genereras
            genom lantbruksforskningen. Forskning är en långsiktig verksamhet,
            och det är svårt för myndigheter och forskare att planera sitt
            arbete när politiska beslut kullkastar budgeten för innevarande
            år på det sätt som skett. Beslutet innebär ett ogenerat svek mot
            Sveriges jordbrukare. Förutom de direkta effekterna av minskade
            resurser medför regeringens agerande även en risk för ökat politikerförakt.
          </p>
          <p xml:id="i-4kfvMbb1yW8mFpsi28R63G">
            2002/03:MJ28
          </p>
          <pb facs="riksdagen-motions-pdf/data/200203/mot_200203_MJ_0028/mot_200203_MJ_0028-0004.pdf"/>
          <p xml:id="i-5nMzKXEeMorqtpPPAsbXUW">
            2002/03:MJ28
          </p>
          <p xml:id="i-AdvP6WNv5uqvsZz8KoQRdD">
            Miljöanpassning av konventionellt jordbruk
          </p>
          <p xml:id="i-BjvE4Tn8HrDJGZTde769qe">
            84 24 av Sveriges brukade jord utgörs av konventionellt (icke-ekologiskt)
            jordbruk. För att skapa positiva miljöeffekter är det därför av
            största vikt att även det konventionella jordbruket är miljöanpassat
            i möjligaste mån. Det är därför beklagligt att regeringen avvecklat
            det så kallade Reko-stödet (Resurshushållande konventionellt jordbruk)
            och att det skett en neddragning av anslagen till miljöförbättrande
            åtgärder. Kristdemokraterna skulle därför önska att regeringen
            initierar en långsiktig satsning på miljöanpassat jordbruk, där
            konventionellt jordbruk med Reko-stöd och ekologiskt jordbruk
            kan samspela. Det bör även vara möjligt att lägga om delar av
            växtodlingen till ekologisk produktion och/eller betesdrift utan
            att den övriga andelen påverkas. Man bör inte heller knyta den
            ekologiska vallen och betesdriften till ekologisk djurhållning
            utan enbart till djurhållning. Djurhållningen som används i betesdriften
            bör också kunna bestå av hästar. Kristdemokraterna menar vidare
            att det finns ett behov av att även ge stöd för ekologisk odling
            i växthus.
          </p>
          <p xml:id="i-Kwr1gumQN2YRSx4BrnmiUe">
            Stöd till norra Sverige
          </p>
          <p xml:id="i-KS3efxDjk1dkswJ6XcrLeX">
            Jordbruket i de norra delarna av vårt land har på grund av klimatet
            och de stora avstånden en speciell problematik. Därför finns ett
            nationellt merkostnadsstöd till det norrländska jordbruket. Stödet
            har goda effekter när det gäller att behålla jordbruket och gynna
            landsbygdsutvecklingen. Regeringens senfärdighet med att i EU
            anmäla de av riksdagen beställda höjningarna av de nationella
            merkostnadsstöden är anmärkningsvärd. Detta är särskilt oroande
            mot bakgrund av att jordbruksproduktionen idag minskar i norra
            Sverige. Ett av de största problemen i glesbygden är att kostnaderna
            för uttransport av livsmedel är höga på grund av den glesa befolkningen
            och att butikerna är små. Kristdemokraterna tror att en höjd uttransportersättning
            skulle leda till ökad stabilitet och framtidstro. Även kostnaderna
            för kadaverinsamlingen är förhöjda i Norrland. Det vore önskvärt
            att denna kostnad ingick i beräkningen av underlaget för merkostnadsstödet
            i norra Sverige, vilket ej är fallet idag.
          </p>
          <p xml:id="i-8PRATjVUdnNLqGFvHyDuv6">
            Bekämpningsmedel
          </p>
          <p xml:id="i-EaBXUBwYDuk7iiUAEsWLKR">
            Regeringens skrivelse 2002/03:111 konstaterar att användningen
            av kemiska bekämpningsmedel inom jordbruket och trädgårdsnäringen
            ökat något sedan 1995. Enligt Kristdemokraternas uppfattning krävs
            ytterliggare forskning, utveckling, utbildning, information och
            andra insatser för att ytterliggare
          </p>
          <pb facs="riksdagen-motions-pdf/data/200203/mot_200203_MJ_0028/mot_200203_MJ_0028-0005.pdf"/>
          <p xml:id="i-MTdQidqEn7cJLghCu8bgV8">
            minska användningen av kemiska bekämpningsmedel. Neddragningen
            av stödet till SLF är i det perspektivet särskilt olycklig.
          </p>
          <p xml:id="i-AWeadZSnix9jqnMs9Rky3K">
            Omarrondering
          </p>
          <p xml:id="i-ET8FNjpHBMhsj1C6dh7q9Q">
            Miljö- — och - jordbruksutskottet — har = tidigare konstaterat
            = att omarronderingsverksamheten måste bedrivas fortlöpande. Riksdagen
            har vid flera tillfällen givit regeringen till känna behovet av
            att påskynda omarronderingarna. Detta gäller såväl pågående arbete
            som nya projekt. Tvärtemot detta föreslår regeringen nedskärningar
            i anslagen till omarronderingsverksamheten, vilket bland annat
            innebär att redan inledda projekt i Dalarna måste avbrytas. Neddragningen
            innebär en risk för att kompetensen inte kan upprätthållas, vilket
            medför svårigheter att återuppta verksamheten utan stora initiala
            problem. En rationalisering av fastighetsindelningen är en förutsättning
            för att jordbruksnäringen skall utvecklas i takt med tiden. Det
            är därför angeläget att de medel regeringen anslår svarar mot
            de behov som föreligger. Kristdemokraterna har under flera år
            i sin budgetmotion anvisat högre belopp än regeringen till detta
            anslag.
          </p>
          <p xml:id="i-WDtZW4zsoPF437kx6JVfkb">
            Stockholm den 12 juni 2003
          </p>
          <p xml:id="i-WpHGKHiynSgxUubwASnYUa">
            Sven Gunnar Persson (kd)
          </p>
          <p xml:id="i-XuBSUg8Z63nYxzxEq88ZAp">
            Björn von der Esch (kd) Johnny Gylling (kd) Göran Hägglund (kd)
            Lars Gustafsson (kd) Dan Kihlström (kd) Mikael Oscarsson (kd)
          </p>
          <p xml:id="i-99Zec26Ni1sqDrBbVGZ3kp">
            2002/03:MJ28
          </p>
        </div>
      </div>
    </body>
  </text>
</TEI>
