<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--fk--00073">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__73/mot_1928__fk__73-001.pdf"/>
      <fw xml:id="i-LoZcJK5gsiMNBCRaExBXNS">
        Motioner i Första kammaren, Nr 73. 9
      </fw>
      <div xml:id="i-BYVaof5TnBGSHhfwu7mfpT" type="motHeader">
        <div xml:id="i-U8Gk6g7qMNwvxVHVvyQWqN" type="motTitle"/>
        <div xml:id="i-7DhZwiaDqcgQTTrZGvjc6c" type="motSubmissionInfo"/>
      </div>
      <div xml:id="i-T4DLs7gPP8WLspZzwVHrSZ" type="motBody">
        <div xml:id="i-UrSk51rzCnWo8VJ6DGmmMX">
          <p xml:id="i-N8KHfxG1voi6m7GUBbUd8v">
            Nr 43.
          </p>
          <p xml:id="i-KxxXXW9Cxy1TrimNv2MeGb" type="titleString">
            Av herr Lindhagen, om humanitär hänsyn jämväl vid slakten av
            vilda djur eller den s. k. jakten.
          </p>
          <p xml:id="i-2BPgNSF9qFqpfZZkuk3Bis">
            Under striderna om kvinnans politiska rösträtt åberopades ofta
            ett ytt- rande av Erik Gustav Geijer om att rättsmedvetandets
            utveckling går i bredd med erkännandet av kvinnans rättigheter.
            De gamla perserna och indierna höjde sig till ett ännu högre plan
            och menade, att rättsmedvetan- dets utveckling går i bredd med
            erkännandet till och med av djurens rättigheter. Skonsamhet mot
            djuren var en uppburen grundsats som ingick i deras religiösa
            kultur såväl som statskonst. Även den svenska strafflagen betecknar
            djurplågeri såsom omoralisk och straffbar handling, om det än
            gått långsamt att införliva denna uppfatt- ning med folkets seder.
            Ett steg på denna väg åsyftades med en av rege- ringen för 1927
            års riksdag framlagd lag angående slakt av husdjur. Förslaget
            föll för den gången, men åtskilligt medlidande med husdjuren kom
            därvid till uttryck, och det väckte i första kammaren allmän till-
            slutning, då herr Adolf Dahl formulerade saken så, att det vore
            ett sedligt krav, som det gällde att här tillgodose. Några dagar
            efteråt förekom i kammaren en proposition om vissa änd- ringar
            i lagen om rätt till jakt. Vid detta tillfälle fann undertecknad
            sig uppfordrad att yttra följande: »För några dagar sedan hade
            kammaren till avgörande på sitt bord ett lagförslag om slakt av
            husdjur, och därvid fördes humanitetens talan både i förslagets
            text och i de anföranden som förekommo i kammaren. I dag föreligger
            ett lagförslag om slakt av vilda djur, vilket förslag inne- håller,
            att denna slakt får ske genom något, som kallas för jakt. Det
            inne- håller emellertid icke en enda bestämmelse om utövande av
            humanitet vid denna slakt. Även om man går till jaktstadgan äro
            där visserligen vissa slags jaktsätt förbjudna, men merendels
            endast för vissa djur, och det synes framgå, att denna bestämmelse
            icke är dikterad av humanitet mot de vilda djuren, utan företrädesvis
            mot människor och husdjur. I en punkt heter det också uttryckligen,
            att man icke får använda ett jaktsätt, som medför fara »för människor
            och husdjur». Nu innehåller emellertid strafflagens bestämmelser
            om djurplågeri, att man icke får plåga djur, och således inbegripas
            där även vilda djur. Det har dock icke ingått i svenska folkets
            medvetande och således icke heller i dess lagstiftning, att plågande
            av vilda djur över huvud är ett djurplågeri. Ehuru mycken jakt
            är ett oerhört djurplågeri, vida mer än det som över- klagas vid
            slakt av hemdjur, kommer det aldrig ifråga att tillämpa straff-
            lagen i sådana fall. Här står ju svenska folket inför en motsägelse
            i sitt samvete, som icke lagarna kunna utplåna i ett slag, men
            som man bör fästa
          </p>
          <p xml:id="i-JQjQnGPoA4XS2qsVHgGLU4">
            Bihang till riksdagens protokoll 1928. 3 saml. 18 häft. (Nr 72—74.)
            2
          </p>
          <pb facs="riksdagen-motions-pdf/data/1928/mot_1928__fk__73/mot_1928__fk__73-002.pdf"/>
          <fw xml:id="i-CrjmNAciTj6ZmXEhdHiR7w">
            10 Motioner i Första kammaren, Nr 73.
          </fw>
          <p xml:id="i-AbXrBw8VWRgFZCuw46vEes">
            uppmärksamheten vid så att vi småningom komma fram till att icke
            heller de vilda djuren få plågas vid jakt. Vad man därvid närmast
            borde kunna vara mogen för, är avskaffandet av nöjesjakter, då
            det icke är fråga om jakt till husbehov. Nu möter där svårigheten,
            att varje jakt, som en enskild person bedriver på sina ägor, av
            honom betraktas såsom ett nöje och alltså blir en nöjesjakt, men
            då han - på samma gång tillgodoser sitt livsbehov, må det gärna
            vara hänt, att han tillika har ett nöje av jakten. Men en annan
            sak är det med de drevjakter, » som anordnas för höga personer
            i olika ämbetsmannaställningar och även av enskilda, som arrenderat
            jakträtter, varvid de bjuda in jägare att med hjälp av ett stort
            hunddrev nästan pina de förföljda vilda djuren till döds och slutligen,
            när dessa påträffas, skjuta på dem ofta utan att träffa riktigt,
            så att de endast bliva skadskjutna. Detta står i uppenbar strid
            mot vårt samvetes påminnelser och vår strafflags innehåll liksom
            mot den diskussion som härom dagen ägde rum beträffande humanitet
            mot husdjur. Det var intressant att åhöra den konflikt som då
            förekom mellan herr Holmgren och justitieministern. Den senare
            trodde att man administrativt skulle kunna behålla skäktningen
            utan att det bleve något djurplågeri, blott man först gjorde skäktsnittet
            och sedan omedelbart bedövade djuret. Herr Holmgren svarade mycket
            riktigt, att det kvalfullaste ögonblicket är det, då djuret utan
            att vara bedövat får snittet i kroppen, även om bedövningen kommer
            omedelbart efter. Herr Holmgren tillade att om vi människor skulle
            få välja mellan att bliva bedövade först eller strax efteråt,
            skulle vi naturligtvis allesamman välja det förra. I en drevjakt
            med en mängd hundar utsättes djuret, efter vad jag föreställer
            mig, för de största kval under en lång tidrymd, och blir det till
            på köpet endast skadskjutet och dröjer det, innan det blir avlivat,
            ökas kvalen ännu mer. Man har sagt mig, att ingenting är så rörande
            som den vädjande blicken hos ett jagat och skad- skjutet älgdjur.
            För den som står inför djuret är det något ofattligt, vad detta
            öga talar av förebråelser emot den människa, som så har behandlat
            detta oskyldiga djur.»
          </p>
          <p xml:id="i-6f3zdCPsVKahMNehECmbD2">
            Talaren sade sig vid detta tillfälle endast velat göra några
            påminnelser för att möjligen senare återkomma med en framställning.
            Härefter be- gärde även herr Klefbeck ordet och förklarade sig
            rätt mycket dela den föregående talarens uppfattning. Därtill
            ville han fästa uppmärksamheten på 7 $ i det då föreliggande lagförslaget:
            »I skärgård, på klippor och skär, som ej höra till visst hemman,
            äger varje svensk man rätt att jaga». Senast den våren hade man
            läst upprörande skildringar om en fullständig masslakt på de stackars
            sjöfåglarna, när de häckade. Klefbeck ville hem- ställa till regeringen
            att överväga, om detta missförhållande, som påtalats även många
            gånger förut, skulle kunna rättas.
          </p>
          <p xml:id="i-RZUhzchaNYtzdkYrqDvYof">
            Man måste räkna med att i vårt glest befolkade land med sina
            sko- gar, ödemarker och kuster jakten ingått i folkmedvetandet
            såsom en oförytterlig rättighet. Därav förklaras också, varför,
            trots strafflagens förbud mot djurplågeri i allmänhet, den speciella
            jaktlagstiftningen dock icke innehåller några påtagliga stadganden
            av humanitär hänsyn till de vilda djuren. En sådan hänsyn har
            betydelse jämväl för människorna. Den utgör ett led i deras uppfostran
            till milda seder eller med andra ord
          </p>
          <pb facs="riksdagen-motions-pdf/data/1928/mot_1928__fk__73/mot_1928__fk__73-003.pdf"/>
          <fw xml:id="i-AKmnng1ArnnoPp1ssMYekA">
            Motioner i Första kammaren, Nr 73. 11
          </fw>
          <p xml:id="i-CJbFGTL4VUfpZKsi3g8daS">
            ett bidrag till tillkomsten av verklig demokrati i tidernas fullbordan.
            Innan sådana seder uppkommit måste dock i detta som i de flesta
            andra fall också lagstiftning ofta komma till för att inrikta
            uppmärksamheten på de rätta vägarna och beivra de brutalaste övergreppen.
            Här möter man således liksom överallt betydelsen av den andliga
            friheten såsom en politisk faktor. Ännu skarpare synes man kunna
            redan nu med fog ingripa mot den så kallade nöjesjakten. Den hänsyn
            böra de vilda djuren kunna påräkna, att de ej skola hetsas in
            i döden under olidliga kval blott för att till- fredsställa sådana
            vanor. Emellertid måste ju ett effektivt ingripande mot den professionella
            nöjesjakten väcka förklarlig förbittring bland gamla Jägare, hos
            vilka jakten också ingått såsom en ofrånkomlig insats i vården
            om deras hälsa. Man kunde tänka sig, att sådana vanejägare finge
            li- censer eller jaktpass och uppfostringsarbetet inriktas på
            de uppväxande generationerna. Denna erinran är tillkommen allenast
            på grund av er- farenheten, att även en sådan liten tuva kan stjälpa
            hela saken. Hän- synen till de vilda djuren förbjuder ju även
            ett sådant undantag. Jakt till husbehov på egen mark samt yrkesmässigt
            jagande för an- skaffande av livsmedel åt befolkningen lärer tiden
            ännu icke vara inne att ingripa emot i syfte att begränsa jakträttigheterna.
            Så länge vi alla deltaga i förtärandet av köttet utav vilda djur,
            så kan man säga att hela nationen ännu är beroende av jakten såsom
            en institution i människans grymma kamp för tillvaron. Under alla
            förhållanden bör, synes mig, nöjesjakten väsentligen avlysas från
            kronans marker och jakttillfällena där under kontroll förbehållas
            den mindre bemedlade ortsbefolkningen såsom ett led i anskaffandet
            av livs- uppehälle åt svenska folket. Det bör däremot ej tillåtas
            en härskara av främmande nöjesjägare att idka masslakt av viltet
            på kronans klippor och skär i skärgårdarna samt dess omfattande
            fjäll och skogsmarker. Jakt- lagens 7 $, som tillåter varje svensk
            man att jaga å oavvittrad mark samt i skärgård på klippor och
            skär samt på öppna havet, samt kungörelsen om grunder för tillgodogörandet
            av kronans jakträtt bör i all synnerhet un- dergå en grundlig
            revision. Frågan om utrotande av »skadedjur» är ett särskilt kapitel,
            men även här bör humaniteten få någon plats vid utväljande av
            dödssättet. I år har av hänsyn till djuren ånyo hänskjutits till
            riksdagen förslaget om lag rörande slakt av husdjur. Detta övervägande
            bör kompletteras med att omfatta enahanda lagbestämmelser om slakt
            av de vilda djuren. På grund av vad sålunda anförts hemställes,
          </p>
          <p xml:id="i-VcFSXGN1KRPRMTQSpc8BDi">
            att riksdagen ville, till främjande av milda seder och aktsamhet
            mot djuren, anhålla, att Kungl. Maj:t måtte överväga:
          </p>
          <pb facs="riksdagen-motions-pdf/data/1928/mot_1928__fk__73/mot_1928__fk__73-004.pdf"/>
          <fw xml:id="i-9dU4g1yAMiPyY66NVeFkPC">
            12 Motioner i Första kammaren, Nr 73.
          </fw>
          <p xml:id="i-JMSNQegx1nyK5ckpAq6kRp">
            1) en revision av författningarna om jakt i syfte att med dem
            införliva humanitär hänsyn även vid slakten av vilda djur eller
            den s. k. jakten, 2) en effektiv begränsning tillika av nöjesjakten;
            samt 3) i varje fall en väsentlig avlysning av nöjesjakten från
            kronans marker, som omförmälas i 7 $ i jakt- lagen samt i kungörelsen
            om tillgodogörande av kro- nans jakträtt.
          </p>
          <p xml:id="i-VRuJTE8rUQmhtkk9LRxsAT" type="date">
            Stockholm den 18 januari 1928.
          </p>
          <div xml:id="i-FBaH5aYxVYvvPWq9hq5UaV" type="signatureBlock">
            <list xml:id="i-HyfdSgt3y2CSWgk18JayGn">
              <item xml:id="i-6r5RmusCXnWUZ3fcHMNTot" who="i-XzSzFtnrtwQBSXHVwVhrCf" type="signature">
                Carl Lindhagen
              </item>
            </list>
          </div>
        </div>
      </div>
    </body>
  </text>
</TEI>
