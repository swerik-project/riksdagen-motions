<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00504">
  <teiHeader>
    <fileDesc>
      <titleStmt>
        <title>Familjecentraler</title>
        <author corresp="i-4pfVnS8LNwychZJ7RaUufZ">av Else-Marie Lindgren (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familjecentraler</title>
          <idno type="rdwebb">GX02So504</idno>
          <rs type="number">So504</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So504/text</ref>
          <ref type="dokument_url_html">http://data.riksdagen.se/dokument/GX02So504</ref>
          <ref type="dokumentstatus_url_xml">http://data.riksdagen.se/dokumentstatus/GX02So504</ref>
          <ref type="doc">http://data.riksdagen.se/fil/E38DB7B7-3124-4245-AB3C-D8BFB2F68BD2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4pfVnS8LNwychZJ7RaUufZ</idno>
            <name>Else-Marie Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FGQierKc2sPxixdCX44yi7" type="signed"/>
        <correspContext corresp="i-FGQierKc2sPxixdCX44yi7">
          <note type="signatory" corresp="i-4pfVnS8LNwychZJ7RaUufZ"/>
        </correspContext>
        <correspAction xml:id="i-X8JJc6Ym4W8fZ1DBzA5AZ3" type="numbering">
          <date when="2009-10-06"/>
        </correspAction>
        <correspAction xml:id="i-8bradEC6cmbjFnNmtKnDm8" type="submission">
          <date when="2009-10-05"/>
        </correspAction>
        <correspAction xml:id="i-8FDP8Bb462J1dzp2ebDCwL" type="transfer">
          <date when="2009-10-05"/>
        </correspAction>
        <correspAction xml:id="i-EZfpAEGctSeuNjPKix4UUY" type="assigned"/>
        <correspContext corresp="i-EZfpAEGctSeuNjPKix4UUY">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KN1h9meg9aTptSXG4rNkkS" type="motBody">
        <div xml:id="i-G9wg6WTdmkCm9vevxdamnw" type="motProposal" subtype="förslag">
          <head xml:id="i-MtBmQ3YkMgMrVMX5cYWNny">
            Förslag till riksdagsbeslut
          </head>
          <p xml:id="i-DMmYyba9cQLUNsrZC9D9Mh">
            Riksdagen tillkännager för regeringen som sin mening vad som
            anförs i motionen om att stimulera uppbyggnaden av familjecentraler.
          </p>
        </div>
        <div xml:id="i-9PDb4ZU24d2p259h8WxiAe" type="motContent">
          <head xml:id="i-SEXicvM4q5myrAiF9oP6gg" type="h1">
            Motivering
          </head>
          <p xml:id="i-VZYYRoZQ5oTTpSvoxGyw9G">
            Förändringar av samhället har skapat nya villkor för föräldrar
            och barn, vilket lett till att känslan av vilsenhet och osäkerhet
            ökat hos många barn. Psykosociala problem är en växande orsak
            till barns hälsoproblem.
          </p>
          <p xml:id="i-8Z9jLeTzKwZ9qKai2xFnYk">
            Barn är beroende av vuxna. En stark och god kontakt mellan barn
            och föräldrar är en förutsättning för att barn skall må bra, också
            senare i livet. Ingenting kan vara mer avgörande för barns framtid
            än att de ges trygghet och omvårdnad, att de fostras till harmoniska
            och ansvarskännande människor med livstro och tilltro till medmänniskorna.
            Föräldrar kan också behöva hjälp att stärka sin egen självkänsla
            som föräldrar och få stöd i sin föräldraroll. Under 2009 och 2010
            satsar regeringen cirka 70 miljoner kronor om året till kommunerna
            för att stimulera förslag på hur föräldrastödet ska utvecklas
            och struktureras. Regeringen gav 2008 en särskild utredare, Inger
            Davidson, i uppdrag att ta fram förslag på en nationell strategi
            för föräldrastöd. Utredningen, Föräldrastöd en vinst för alla,
            nationell strategi för samhällets stöd och hjälp till föräldrar
            i deras föräldraskap (SOU 2008:131), presenterades i januari 2009.
            En viktig slutsats är vikten av ett samordnat stöd i kommunen,
            och en av rekommendationerna är samlokalisering eller samorganisering
            av familjecentraler eller familjecentralsliknande verksamheter.
          </p>
          <p xml:id="i-472UBtXxSyJSaydmK7rCW5">
            En familjecentral är en mötesplats för barnfamiljer där det på
            ett och samma ställe finns tillgång till olika tjänster som har
            betydelse för barns och därmed deras familjers hälsa och välbefinnande.
            Basen i familjecentralen är mödra- och barnhälsovården. Även socialsekreterare
            och psykologer skall finnas vid familjecentralerna, liksom gärna
            verksamheter som till exempel öppen förskola, oavsett i vilken
            regi de bedrivs. När olika verksamheter samverkar för samma mål
            får familjer bättre service, och resurser kan också på sikt sparas.
            I folkhälsopropositionen 2007/08:110 En förnyad folkhälsopolitik
            betonas att familjecentraler driver en verksamhet som är generellt
            hälsofrämjande, tidigt förebyggande och stödjande.
          </p>
          <p xml:id="i-E2zkBpMc2pAaFHZsdTETgZ">
            En rapport från Socialstyrelsen, Familjecentraler kartläggning
            och kunskapsöversikt, som gavs ut i början av april 2008 visar
            att det finns 131 familjecentraler eller familjecentralsliknande
            verksamheter i Sverige. Deras tillgängliga verksamhet uppskattas
            av föräldrar som besöker verksamheten.
          </p>
          <p xml:id="i-51FhPf9fkaoCd4Exh17y1M">
            Till familjecentralen kan föräldrar gå med sina barn lika självklart
            som till förskolan eller biblioteket. De får träffa andra för
            att få råd, tips och idéer. Det blir också enklare att be om råd
            innan små bekymmer hinner växa till stora problem. I flera delar
            av landet finns i dag familjecentraler. Tyvärr är det ofta de
            som först utsätts för besparingar, vilket är kortsiktigt och i
            stället leder till högre kostnader på längre sikt.
          </p>
          <p xml:id="i-SvRQdHeA76QCnXz7VwQ74u">
            Samverkan mellan kommuner och landsting öppnar stora möjligheter
            till ett närmare och tryggare samarbete med och runt barnfamiljer.
            Staten har en strategisk roll. Regeringen bör överväga hur man
            t.ex. kan uppmuntra kommuner och landsting att samverka kring
            familjecentraler. Frågan är av vital betydelse, inte minst ur
            folkhälsosynpunkt. Om inte uppväxande barn mår bra riskerar folkhälsan
            att bli lidande på såväl kort som lång sikt. Det är därför rimligt
            att regeringen överväger särskilda statliga insatser för att stimulera
            framväxten av familjecentraler. Det kan handla om såväl information
            som hjälp till kompetensutveckling för berörd personal.
          </p>
        </div>
        <div xml:id="i-Wsmnu9o3yfTrKSmC4WtCAf" type="motSignatures">
          <list xml:id="i-5tUxEiBWc6c4TMM4Ycgpbh">
            <item xml:id="i-BNwqxTQZj5g5D14dkbEZsx" who="i-4pfVnS8LNwychZJ7RaUufZ">
              Else-Marie Lindgren (kd)
            </item>
          </list>
        </div>
      </div>
    </body>
  </text>
</TEI>
