<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00314">
  <teiHeader>
    <fileDesc>
      <titleStmt>
        <title>Neuropsykiatriska funktionshinder och kriminalitet</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Neuropsykiatriska funktionshinder och kriminalitet</title>
          <idno type="rdwebb">GU02Ju314</idno>
          <rs type="number">Ju314</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju314/text</ref>
          <ref type="dokument_url_html">http://data.riksdagen.se/dokument/GU02Ju314</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju314</ref>
          <ref type="doc">http://data.riksdagen.se/fil/5EF7DF5E-E8BF-4059-B5A2-81273700B40A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CthB661sccRTo7XyN6F61d" type="signed"/>
        <correspContext corresp="i-CthB661sccRTo7XyN6F61d">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-16zSYHtxoDc9PsjSLthgDv" type="referral">
          <date when="2006-11-07"/>
        </correspAction>
        <correspAction xml:id="i-R3Y3dSryXcnrvp36w4NLZC" type="dismissal">
          <date when="2006-11-07"/>
        </correspAction>
        <correspAction xml:id="i-Tn3iKKP4sUoHxYru8jVrfU" type="numbering">
          <date when="2006-11-02"/>
        </correspAction>
        <correspAction xml:id="i-8xKkiC1dKyxxTf4Xc9Rpgp" type="submission">
          <date when="2006-10-31"/>
        </correspAction>
        <correspAction xml:id="i-Dg2M1bcwaeCfWpZ97Chnap" type="transfer">
          <date when="2006-10-31"/>
        </correspAction>
        <correspAction xml:id="i-Sm9mve1WgU3qzgtE546yP3" type="assigned"/>
        <correspContext corresp="i-Sm9mve1WgU3qzgtE546yP3">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KvFfEq3kNTQEm1tCLPZuBS" type="motBody">
        <div xml:id="i-LRHpnz5ZDUMh4AcrEQAeC6" type="motProposal" subtype="förslag">
          <head xml:id="i-Mem8f6erWkgDbx89uegLMb">
            Förslag till riksdagsbeslut
          </head>
          <list xml:id="i-BCofnMn3pTGDqAY9E7tUZa" style="ol">
            <item xml:id="i-7oWScW36P9JBcfdupiM6wj">
              Riksdagen tillkännager för regeringen som sin mening vad i motionen
              anförs om behovet av att kunskapen om sambanden mellan kriminalitet
              och neuropsykiatriska funktionshinder implementeras i Kriminalvården
              och i det brottsförebyggande arbetet.
            </item>
            <item xml:id="i-PUiLWJihRUBqon7eH2jZQF">
              Riksdagen tillkännager för regeringen som sin mening vad i motionen
              anförs om behovet av forskning inom området samt ett tydligt ansvarstagande
              för kunskapstillväxt och forskning inom området. 1
            </item>
          </list>
          <p xml:id="i-32zvcu7uXyUEp6JjiS37KH">
            1 Yrkande 2 hänvisat till UbU.
          </p>
        </div>
        <div xml:id="i-MMYQkQrVRtsZpY9bEgWXL5" type="motContent">
          <head xml:id="i-3qfyauqFQo4LmKLPdEMyVt" type="h1">
            Neuropsykiatriska funktionshinder och kriminalitet
          </head>
          <head xml:id="i-FquihCa7tLXhx1t12sCais" type="h1">
            Motivering
          </head>
          <p xml:id="i-JRyJdBFcqsjrE23zWDjY3S">
            Det går att avsevärt minska drogmissbruket och kriminaliteten
            bland dem som nu är de mest intensiva missbrukarna och som ständigt
            återfaller i kriminalitet. Möjligheten finns, men många starka
            grupperingar och många invanda mönster lägger hinder i vägen.
          </p>
          <p xml:id="i-WJKuvEFiV3snCXvhidQYyJ">
            Den pågående intensiva psykiatridebatten har gjort det allmänt
            bekant att flertalet av de mest brottsbenägna individerna är personlighetsstörda.
            Oftast är det frågan om det som psykiatrikerna benämner antisocial
            personlighetsstörning (ASP) eller vad kriminologer och rättspsykiatriker
            kallar psykopati. Mer än hälften av alla som sitter i fängelse
            ingår i denna grupp. Den mest spridda uppfattningen är att effektiv
            behandling saknas och att störningarna är närmast obotliga. Inom
            kriminalvården verkar detta vara satt i system; de som bedöms
            vara psykopater får som regel ingen behandling.
          </p>
          <p xml:id="i-Nrj6Vi5LPx3TdFZ8Z8otCr">
            I ASP ingår att man varit utagerande och regelbrytare sedan barndomen
            och att man i vuxen ålder är fortsatt normlös, okänslig, impulsiv,
            aggressiv och oförmögen att planera för framtiden. Det handlar
            givetvis inte om skarpt avgränsbara tillstånd, utan om en konstellation
            av egenskaper som visat sig ofta hänga ihop. Upprinnelsen till
            ASP och psykopati ligger i ett olyckligt samspel mellan biologiska,
            utvecklingspsykologiska och sociala faktorer.
          </p>
          <p xml:id="i-GJopwukvfGb4qR3r1UVNka">
            Man ärver inte kriminalitet, men väl personlighetsegenskaper
            som i ett ogynnsamt samspel ökar riskerna. Främst handlar det
            om medfödd impulsivitet och ett intensivt temperament. Cirka hälften
            av alla individer med ASP belastas också av andra medfödda psykiska
            funktionshinder, framför allt adhd (Attention Deficit Hyperactivity
            Disorder), som kännetecknas av koncentrationssvårigheter, överaktivitet
            och impulsivitet.
          </p>
          <p xml:id="i-FxCnKVwu4RWKbfS8N1aWB">
            Det är viktigt att här poängtera att långt ifrån alla med ASP
            och adhd är kriminella. Däremot är sådana personer överrepresenterade
            i våra fängelser. Cirka 25 % av internerna i våra fängelser har
            adhd. Senast har detta bekräftats i en forskningsstudie på Kumlaanstalten,
            som visar att 55 % av de grövsta våldsbrottslingarna i landet
            har haft adhd i barndomen och att hälften av de nu livstidsdömda
            fortfarande uppfyller kriterierna för diagnosen. Detta ska jämföras
            med att man räknar med att omkring 5 % av alla barn i skolåldern
            har adhd. Några säkra uppgifter som gäller vuxna finns ännu inte.
            Tidigare trodde man att adhd växte bort. Nyare studier visar att
            mer än hälften av barn med diagnos adhd fortsätter att ha symtom
            i 2025-årsåldern.
          </p>
          <p xml:id="i-LTmLmcMwL9DBi6HBYbMV2o">
            Den betydande samvariationen mellan adhd och ASP gäller också
            förlöparna trotssyndrom (Oppositional Defiant Disorder, ODD) och
            uppförandestörning (Conduct Disorder, CD).
          </p>
          <p xml:id="i-V79xUMjmJtuLqEV4i5oc2V">
            ODD beskriver barn som redan i förskoleåldern är starkt aggressivt
            ut­agerande. Under de följande skolåren upp mot tonåren utvecklar
            många antisocialt beteende. Beteendet benämns uppförandestörning
            eller CD. När problemen kvarstår förbi 18 års ålder klassificeras
            de som ASP.
          </p>
          <p xml:id="i-T9HH6Q9XC9oGdjxKSavdVa">
            Det är speciellt kombinationen adhd, ODD och CD som indikerar
            hög risk för missbruk och kriminalitet upp i vuxen ålder. Det
            innebär att leva med en dubbel impulsivitet. Riskerna för sociala
            katastrofer är uppenbar. Individerna med ASP i kombination med
            adhd blir ofta missbrukare och kriminella redan i de tidigaste
            tonåren eller ännu tidigare och fastnar i ett asocialt mönster.
            De har också en skrämmande hög överdödlighet i ung ålder. Individerna
            med bara ASP debuterar vanligen lite senare och har en större
            benägenhet att så småningom hamna rätt igen. Risken för att bli
            asocial är således starkt relaterad till graden av impulsivitet.
          </p>
          <p xml:id="i-AujPcv1zFQ6m3EmLpnrfyY">
            Ett stort antal studier från olika länder talar för att var tredje
            blandmissbrukare och var femte alkoholmissbrukare har adhd. Missbruket
            har i hög utsträck­­ning karaktären av självmedicinering. De är
            sällan hjälpta av traditionell miss­bruksvård, medan missbruksvård
            som samtidigt fokuserar på deras psykiska funktionshi nder är
            avsevärt mer framgångsrik. Regeringens nationella narkotikasamordnare
            och psykiatrisamordnare har i en gemensam programförklaring uttalat
            att missbruk och psykisk sjukdom skall behandlas samtidigt i integrerade
            program. Missbruksvården har hittills inte varit nämnvärt aktiv
            att uppmärksamma Adhd som dubbeldiagnos. Intressant pilotverksamhet
            finns dock.
          </p>
          <p xml:id="i-CsJPDhJeKWSTcpKcGVJmeP">
            Vid några av behandlingshemmen inom Statens institutionsstyrelse
            (SiS) har man börjat uppmärksamma att adhd är vanligt förekommande
            också hos deras klienter. SiS-hemmen har få möjligheter att hitta
            samarbetspartner på hemorten som är tillräckligt förtrogna och
            engagerade i den sammansatta problematiken.
          </p>
          <p xml:id="i-Lmxu3pTpHY25NsPUkpaHaS">
            Adhd förekommer ofta hos patienter med psykopati. För att undvika
            missförstånd ska här klart tydliggöras att det stora flertalet
            vuxna med adhd långt ifrån är psykopater. Psykopaten med adhd
            har, på grund av sitt funktionshinder, en begränsad förmåga att
            ta in andras perspektiv och att ta ansvar för sina handlingar.
            Det gör det lättare att agera med hänsynslöshet. Intressant, i
            detta sammanhang, är hur flertalet vuxna med adhd beskriver ökad
            känslomässig inlevelseförmåga när de påbörjat medicinering mot
            funktionshindret. Ovanstående resonemang ger grund för behandlingsoptimism
            vad gäller psykopater med adhd.
          </p>
          <p xml:id="i-2KtpiBVRNGucf8c8VC5gy2">
            Det finns vissa möjligheter att få hjälp att hantera och kanske
            minska impulsiviteten med anknytning till ASP, och det finns särskilt
            goda behandlingsmöjligheter när man har adhd. Sammanhängande stöd
            och behandling från barndomen upp i vuxenliv ibland mycket omfattande,
            men på lång sikt kostnadseffektivt kan förhindra att högriskbarnet
            hamnar i missbruk och kriminalitet.
          </p>
          <p xml:id="i-Dtb1J6u345TSrus8w2BpMN">
            Att uppmärksamma den psykiska sårbarheten hos dem med ASP och
            adhd, som redan har hamnat i svårigheter ökar också på ett avgörande
            vis möjligheterna att ta sig ur missbruk och hitta rätt i samhället.
            Men intresset inom missbruksvården, kriminalvården och psykiatrin
            har hittills varit påfallande lågt. Regeringens och riksdagens
            otydliga ställningstagande hittills vad gäller sambanden mellan
            adhd, missbruk och kriminalitet har säkert bidragit till att utvecklingen
            går så trögt.
          </p>
          <p xml:id="i-2WgnT3VfNQr3Fjyjy4bVUj">
            De vuxna psykiskt funktionshindrade far ofta illa som klienter
            i kriminalvården. Inte vare sig under fängelsetiden eller i utslussningsfasen
            uppmärksammas deras psykiska svårigheter på ett fullgott vis.
            Efter verkställigheten återvänder de vanligen till levnadsvillkor
            som svarar dåligt mot deras behov. Aktuell statistik (där dessa
            klienter beskrivs som personlighetsstörda) visar att fängelsestraffen
            har katastrofalt dålig återfallsförebyggande effekt; inom fem
            år återfaller 81 % i brottslighet, varav 56 % i våldsbrottslighet.
            Meningen är att internerna under fängelsevistelsen skall få insikter
            som skall göra dem bättre rustade för framtiden. När de med oförändrad
            stresskänslighet och impulsivitet åter konfronteras med verklighetens
            krav, uppstår igen det kaos som föder desperation och oöverlagda
            handlingar trots alla goda föresatser. Under verkställigheten
            borde självfallet de psykiskt funktionshindrade internerna erbjudas
            psykiatriska utredningar, behandlingsprogram med habiliterande
            målsättning och en utslussning som beaktar deras funktionshinder
            och ger dem en rimlig chans till social anpassning. Missbruksvården
            inom kriminalvården borde givetvis också uppmärksamma de neuropsykiatriska
            funktionshindren som i flertalet fall är så starkt länkade till
            missbruket.
          </p>
          <p xml:id="i-TYfTT6phDCjN5hyL6LmMCy">
            I Psykansvarskommitténs betänkande ( Psykisk störning, brott
            och ansvar , SOU 2002:3) föreslås att psykiskt störda lagöverträdare
            med färre undantag än hittills döms till fängelse och att samtidigt
            behandlingsresurserna såväl inom kriminalvården som inom hälso-
            och sjukvården ute i samhället byggs ut.
          </p>
          <p xml:id="i-WiCySh3TrXnMnBFfXsgfkJ">
            Kriminalvårdskommittén föreslår i Framtidens kriminalvård (SOU
            2005:54) att kriminalvårdens behandlingsresurser utökas och att
            ett system införs i fängelserna där den intagne successivt kan
            meritera sig till högre förmånsnivåer. Förlorarna blir de som
            inte tar sig upp från de lägsta nivåerna. Med rådande värderingar
            och kunskapsnivå i kriminalvården handlar det framför allt om
            de neuropsykiatriskt funktionshindrade, som inte klarar att styra
            över sina aggressiva impulser och som har så uttalade svårigheter
            att stå emot missbruk. Det är olyckligt eftersom deras oprivilegierade
            verkställighet ger dem ytterligare erfarenheter av att misslyckas
            och därmed tenderar att fjärma dem än mer ifrån det laglydiga
            samhället. Det är också olyckligt eftersom de som mest behöver
            det går miste om den välplanerade utslussning som det nya regelsystemet
            kan erbjuda. De är inte betjänta av kravlöshet, men kraven bör
            anpassas till deras förutsättningar. De har oftast misskött sig
            alltsedan tidiga skolår. Även kriminalvårdens krav blir dem ofta
            övermäktiga.
          </p>
          <p xml:id="i-WbkxADDciYZTr1uLwZHsgU">
            En grundförutsättning för att påföljden skall bli konstruktiv
            är att förståelse för den funktionshindrades svårigheter finns
            med i bemötandet, utan att man för den skull tar mindre avstånd
            från de kriminella handlingarna och från oacceptabelt beteende
            på anstalten. Kriminalvårdskommitténs förslag utgör ett ytterligare
            skäl till varför all personal inom kriminalvården måste bli förtrogen
            med de neuropsykiatriska funktionshindren.
          </p>
          <p xml:id="i-UD8V1K4vBCSJ9MNc6tK73g">
            Kriminalvårdstyrelsen har under det senaste året börjat uppmärksamma
            anrikningen av adhd bland sina interner, men hittills i mycket
            liten skala. Två projekt, finansierade av psykiatrisamordningen,
            är i gång eller i startgroparna vid kriminalvårdsanstalterna i
            Söderköping (Håga) och Norrköping. Vanligast är dock alltjämt
            att man bara ser till den antisociala personlighetsstörningen
            eller den obotliga psykopatin och till missbruket men bortser
            från funktionshindret adhd. Missbruksvården som bedrivs inom kriminalvården
            har ännu inte gjort några ansatser att möta de neuropsykiatriskt
            funktionshindrades speciella behov. Kriminalvårdens nya satsning
            på behandlingsavdelningar förefaller, inte oväntat, att ha varit
            helt verkningslös (enligt en rapport från Brottsförebyggande rådet,
            (Brå).
          </p>
          <p xml:id="i-4Y8z7cVdrgjXyGUwX4kQMa">
            Sammanfattningsvis finns bland barnen med adhd en relativt stor
            och ganska lätt igenkännbar grupp som löper en kraftigt förhöjd
            risk att både hamna i och förorsaka tunga sociala problem, oftast
            via missbruk och kriminalitet.
          </p>
          <p xml:id="i-7EwGn5hjcFxvkcstqebU5w">
            Genom allsidiga, uthålliga habiliteringsinsatser och psykiatrisk
            behandling kan en antisocial utveckling motverkas eller brytas
            om den hunnit etablerats. Det är belagt i en omfattande internationell
            forskning och i väsentliga delar känt sedan årtionden. Ändå tränger
            inte kunskapen ut i verkligheten. Intresset inom missbruksvården,
            kriminalvården och psykiatrin har hittills varit påfallande lågt.
            Regeringens och riksdagens otydliga ställningstagande hittills
            vad gäller sambanden mellan adhd, missbruk och kriminalitet har
            säkert bidragit till att utvecklingen går så trögt. En del av
            förklaringen ligger i ideologiska spärrar (oftast otydligt artikulerad)
            och i invanda samarbetssvårigheter mellan olika kunskapsområden.
          </p>
          <p xml:id="i-5HAR1Bqxs53aMcgHGhL1GU">
            Från kristdemokratiskt håll har det under de senaste åren motionerats
            om bättre anpassning av det sociala stödet och om Brottsförebyggande
            insatser som riktas specifikt till gruppen personlighetsstörda
            med adhd. Utskotten har uttalat sig positivt om intentionerna
            och hänvisat till att en utveckling pågår, bl.a. med stöd av Socialstyrelsens
            kunskapssamling Adhd hos barn och vuxna . Men väldigt lite har
            hänt.
          </p>
          <p xml:id="i-YXeukSbS3vdLxsuxd7Nbe9">
            Ett samhälle som fortsätter att förhålla sig passivt till att
            människor med vissa psykiska störningar och funktionshinder nästan
            ofrånkomligt hamnar i kriminalitet långt efter det att sambanden
            blivit uppenbara har ett ansvar mot både brottsoffer och gärningsmän.
            Samhällets bristande engagemang för de neuropsykiatriskt funktionshindrade
            måste vändas till ett större engagemang för dem som inte passar
            in.
          </p>
          <p xml:id="i-DRo82pQZAtU9kKEYBFqweA">
            Kriminalvården, SiS och Brå bör i bred samverkan utreda hur kunskapen
            om dessa samband kan implementeras i det brottsförebyggande arbetet
            och i en återfallsförebyggande habilitering för dem som hamnar
            inom ungdomsvården och kriminalvården.
          </p>
          <p xml:id="i-EjJ7HyNYcDRmqGyMmMGobU">
            Förutom att implementera den kunskap som dagens tillgängliga
            forskning lett fram till, måste rättsväsendet, främst myndigheten
            Kriminalvården, tillsammans med utbildningsväsendet, skola samt
            universitet och högskola ta ett större ansvar för att genom vetenskaplig
            forskning utveckla tillgängliga kunskaper och erfarenhetsbanker.
          </p>
        </div>
        <div xml:id="i-KyqxyaSzhY1U6CczQsRY6s" type="motSignatures">
          <list xml:id="i-J1h7n9UmQwpc5UPgKsUKuE">
            <item xml:id="i-425iPzNDQiNvM3UsEU1wEB" who="i-SmQxY46smWu5awEQ2oGr4n">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
