<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-SoU-00638">
  <teiHeader>
    <fileDesc>
      <titleStmt>
        <title>Social trygghet</title>
        <author corresp="i-YAFJQStxQXdCtYPxFH9D9a i-YAFJQStxQXdCtYPxFH9D9a">av Ingbritt Irhammar (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Social trygghet</title>
          <idno type="rdwebb">GK02So638</idno>
          <rs type="number">So638</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GK02So638/text</ref>
          <ref type="dokument_url_html">http://data.riksdagen.se/dokument/GK02So638</ref>
          <ref type="dokumentstatus_url_xml">http://data.riksdagen.se/dokumentstatus/GK02So638</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YAFJQStxQXdCtYPxFH9D9a</idno>
            <name>Ingbritt Irhammar</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-YAFJQStxQXdCtYPxFH9D9a</idno>
            <name>Ingbritt Irhammar </name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8zccR8vm7vq1VVusYsefSK" type="signed"/>
        <correspContext corresp="i-8zccR8vm7vq1VVusYsefSK">
          <note type="signatory" corresp="i-YAFJQStxQXdCtYPxFH9D9a"/>
          <note type="signatory" corresp="i-YAFJQStxQXdCtYPxFH9D9a"/>
        </correspContext>
        <correspAction type="referral" xml:id="i-Vf2HssBJZnhSEu4Bujzf4r">
          <date when="1996-10-11"/>
        </correspAction>
        <correspAction type="dismissal" xml:id="i-XqQ5UkZrwNLSU3SAtW1b17">
          <date when="1996-10-11"/>
        </correspAction>
        <correspAction type="submission" xml:id="i-2geMEuHphH237C4kookzEu">
          <date when="1996-10-07"/>
        </correspAction>
        <correspAction type="referral" xml:id="i-TfasQMJsdmQ7pWf7jKwsHJ">
          <date when="1996-10-11"/>
        </correspAction>
        <correspAction type="dismissal" xml:id="i-Xny5h76D5aLXcvEX5EJvvm">
          <date when="1996-10-11"/>
        </correspAction>
        <correspAction type="submission" xml:id="i-WkuwNvj19d8CrGLVFf1XCB">
          <date when="1996-10-07"/>
        </correspAction>
        <correspAction type="assigned" xml:id="i-Kk9RjZ56R2rj3kVYugt9Ms"/>
        <correspContext corresp="i-Kk9RjZ56R2rj3kVYugt9Ms">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_SO_0638/mot_199697_SO_0638-0001.pdf"/>
      <div type="motHeader" xml:id="i-DCigPzervPfFDLQ9oVFytV">
        <div type="motTitle" xml:id="i-Fr5XWTaYo61NPq3d7cdjCR"/>
        <div type="motSubmissionInfo" xml:id="i-MENTQtuKrsoMSrTTjT95Nb"/>
      </div>
      <div type="motBody">
        <div>
          <p>So638</p>
          <p>Motion till riksdagen 1Y3ö8YS6638</p>
          <p>av Ingbritt Irhammar m.fl. (c) Social trygghet</p>
          <p>Mot. 1996/97 S0638-640</p>
          <p>För att ett samhälle ska präglas av trygghet måste både vuxna och barn känna gemenskap och delaktighet samt mötas av respekt och ansvarstagande. Alla vuxna har ett speciellt ansvar för att möta barns behov av trygghet och tillit även om det är föräldrarna som i första hand har ansvaret för barnens uppväxt och fostran. Föräldrarnas kärlek och omsorg skapar hos barnet en grundtrygghet som gör det rustat att möta livets olika påfrestningar. Föräldrarnas överföring av normer och ideal lär barnet att visa respekt och hänsyn gentemot andra människor. Att vara förälder innebär ett stort ansvar, ett ansvar som är ytterst betydelsefullt för hela samhällets utveckling. Men förutsättningarna för föräldrarna att fullgöra sin viktiga föräldraroll har under några korta decennier förändrats på ett genomgripande sätt. Allt fler barn lever tillsam- mans med bara den ene föräldern, oftast mamman. Förvärvsfrekvensen bland småbarnsföräldrar har ökat kraftigt, med allt vad det innebär av slitningar mellan arbete, hem och familj i den stressade vardagen. Problem till följd av arbetslöshet och ekonomiska åtstramningar bidrar också i hög grad till ökade påfrestningar på barnfamiljerna. I sin viktiga uppgift att skapa trygga uppväxtvillkor för barnen behöver föräldrarna samhällets stöd mer än någonsin.</p>
          <p>Barnkonto — systemförändring för social trygghet</p>
          <p>Dagens system för stöd till småbarnsfamiljerna är mycket omfattande, men det innehåller flera oacceptabla orättvisor. I föräldraförsäkringen, som bygger på att man ger mer bidrag till den som tjänar mest pengar, missgynnas de många ensamstående mammor som oftast är deltidsarbetande eller lågavlönade. Med nuvarande föräldraförsäkring får höginkomsttagaren upp till tio gånger högre ersättning per dag för omsorgen om sina barn jämfört med vad låginkomsttagaren får. Andelen ensamstående kvinnor med barn som är beroende av socialbidrag är också mycket stor. Den s.k. generella välfärden omfattar långt ifrån alla idag. Det är samhällets uppgift att garantera alla en grundläggande social trygghet. Inte minst måste detta gälla inom familjepolitikens område. Den ansvarsfulla föräldrarollen utsätts ör allt större påfrestningar på grund av förändringarna i samhället. Samhällets stöd är nödvändigt. Men dagens familjestöd saknar den lexibilitet, valfrihet och rättvisa som borde vara självklar i ett modernt välfärdssamhälle. Föräldrarnas möjligheter att själva bestämma vad som</p>
          <pb facs="riksdagen-motions-pdf/data/199697/mot_199697_SO_0638/mot_199697_SO_0638-0002.pdf"/>
          <p>passar bäst för deras barn och för deras familjesituation är alltför små inte minst då det gäller valet av barnomsorg. De flesta föräldrar har varit hänvisade till den lösning som hittills ensidigt gynnats i familjepolitiken dvs föräldrapenning under det första året och därefter kommunal barnomsorg. De familjer vars barn har plats inom den offentligt finansierade barnomsorgen får en kraftig subvention för varje barn och år medan de familjer vars barn inte har fått plats eller som löser barnomsorgen på annat sätt blir helt utan stöd för sin omsorg. Centerpartiet anser att alla barn är lika mycket värda och att alla föräldrars insatser är lika viktiga. Därför fordras ett rättvist familjestöd som också måste utformas så att det skapar större förutsättningar för föräldrarna att ha tid och ork med barnen. Av den anledningen föreslår Centerpartiet ett samlat familjestöd i form av ett barnkonto som ska utgå lika för varje barn under förskoletiden, dvs perioden 0-6 år och kunna användas mycket flexibelt. Barnkontot ska vara beskattat och ersätta föräldraförsäkringen och barnbidraget för den aktuella åldersgruppen. Det garanterar en grundnivå varje månad. Dessutom ger barnkontot möjlighet att ta ut ett större belopp under den tid och på det sätt som passar familjens behov, något som motsvarar dagens föräldraförsäkring. Skillnaden är att i barnkontosystemet uppnås rättvisa då varje barn blir lika mycket värt och då den ensamstående lågavlönade mamman erhåller lika mycket som föräldern med höga inkomster. Barnkontot ger stor valfrihet. I dagens föränderliga samhälle är det viktigt att familjestödet utformas för att följa med sin tid och inte förhindrar möjligheterna att tillgodose olika behov. Statens system ska inte styra familjernas liv utan familjerna ska styra hur man använder systemet. Först då får pressade småbarnsföräldrar det stöd i sin ansvarsfulla uppfostrargärning som är så viktig för hela samhällets framtida utveckling.</p>
          <p>Föräldrautbildning</p>
          <p>Kraven på föräldrarna ökar i vårt ständigt föränderliga samhälle. Stora omflyttningar har fått till följd att de naturliga banden till hembygden, till släkt och vänner lösts upp. Rötter har klippts av och nya har haft svårt att växa i fftämmande miljöer. Många familjer har blivit isolerade och känner sig ensamma och utsatta i sin föräldraroll. Bristen på gemenskap är en olycklig utveckling inte bara för individen utan för hela samhället. Nya separationer hör också till vardagen. Flyktingar har skilts från hemlandet, från släkt och vänner. Föräldrar går skilda vägar och ensamstående föräldrar blir alltfler. Många barn växer upp utan pappa eller någon annan manlig förebild i sin närhet. Arbetslivet har blivit skilt från familjelivet. Konflikter uppstår då vardagen skall räcka till för både arbete, hem och familj. Det är inte lätt i dagens samhälle att vara förälder med det stora ansvar det innebär att ge barnen en harmonisk och trygg uppväxt. I olika former av föräldrautbildning får föräldrar stöd och kunskap som bidrar till att skapa trygghet i föräldrarollen och därigenom goda uppväxtvillkor för barnen. Den allmänna föräldrautbildning som riksdagen</p>
          <p>Mot. 1996/97S0638</p>
          <pb facs="riksdagen-motions-pdf/data/199697/mot_199697_SO_0638/mot_199697_SO_0638-0003.pdf"/>
          <p>Mot.</p>
          <p>1996/97S0638</p>
          <p>beslöt om 1979 knöts till barnavårdscentralerna och avsåg framförallt utbildning kring tiden för barnets födelse och första levnadsår. Enligt Socialstyrelsens rapport 1994:4 Barns villkor i förändringstider erbjöds denna verksamhet i föräldragrupper vid 63 96 av landets barnavårdscentraler. Lägst var andelen i städerna. Erfarenheterna från dem som deltar i föräldragrupperna är mycket positiva, inte minst tack vare möjligheterna till utbyte av erfarenheter och att knyta sociala kontakter. Verksamheten måste vidgas till att omfatta alla barnavårdscentraler. Föräldrautbildningen skulle kunna vara ett mycket större stöd i den svåra föräldrarollen än vad som idag är fallet. Termen föräldrautbildning leder för många tankarna fel då det inte skall handla om utbildning i traditionell mening. Minst lika viktigt är att i grupp få stöd och råd, att få dela erfarenheter och knyta kontakter. Genom att beskriva verksamheten på ett annat sätt än som utbildning borde ännu fler föräldrar kunna motiveras att delta. Föräldrautbildningen bör vara en rättighet för alla vuxna. Den borde starta tidigt och pågå under barnens hela uppväxt. Den måste breddas till att också innefatta psykologi. Jämställdhetsaspekterna borde i högre grad tas till vara. De särskilda pappagrupperna måste fortsätta och utvidgas. I USA och England har sedan länge forskning bedrivits om föräldraskapets betydelse för barnets utveckling. Brister i föräldraskapet har visat sig vara en viktig orsak till att barn och unga utvecklar våldsbeteende. Genom att hjälpa föräldrar att skapa bättre relationer kan man hejda utvecklingen mot ökat ungdomsvåld. Föräldrautbildning har i forskningsprojekt i England framgångsrikt använts även vid behandling av föräldrar med problem. Metoden bör prövas i behandlingsarbete i Sverige.</p>
          <p>Grundtrygghet</p>
          <p>Trygghet betyder mycket för oss alla i livets olika skeden. Trygghet har också olika betydelse för olika människor. Trygghet handlar bl a om att ha ett arbete, en inkomst som klarar försörjningen, en bra bostad, gemenskap med grannar, släkt och vänner, tillgång till vård och omsorg när behoven uppstår, trygg ålderdom gällande ekonomi, boende, vård och service, listan kan göras lång.</p>
          <p>En arbetslivsförsäkring</p>
          <p>På grund av samhällets oförmåga att bygga upp skyddsnät när det gäller ekonomisk och social trygghet är det många som idag faller utanför systemen. För en allt större andel kvinnor utgör idag socialbidraget enda försörjningen. Likaså ökar andelen kvinnor som är hemlösa, framförallt sker ökningen i de yngre åldrarna. Centerns grundtanke om allas rätt till en grundläggande social trygghet präglar vårt förslag om införande av en arbetslivsförsäkring vid sjukdom, arbetsskada, arbetslöshet och funktionshinder. Inkomstskyddet som idag är huvudprincipen i den statliga välfärdspolitiken medför att staten ger olika</p>
          <pb facs="riksdagen-motions-pdf/data/199697/mot_199697_SO_0638/mot_199697_SO_0638-0004.pdf"/>
          <p>mycket trygghet, mest till dem som redan har mest och inget till dem som inte kunnat eller hunnit kvalificera sig. Tryggheten utgår från den enskildes anställningsförhållanden, vilket leder till att allt större grupper som inte lyckats ta sig in på arbetsmarknaden också hamnar utanför den generella tryggheten. Detta utanförskap är oacceptabelt, särskilt då det i stor utsträckning gäller också av andra skäl känsliga grupper. Det handlar om ungdomar som står i beredskap att etablera sig i vuxenlivet genom att via arbete försörja sig själva. Samtidigt handlar det om kvinnor som ensamma har försörjningsbördan för sig och sina barn. Centerns arbetslivsförsäkring ska ersätta de olika statliga försäkringar som ersätter inkomstbortfall under den yrkesverksamma delen av livet. Försäkringen ska omfatta samtliga medborgare i landet som står till arbetsmarknadens förfogande från 18 år och upp till normal pensionsålder, 65 år. Den ska ge ekonomisk grundtrygghet som garanterar grundläggande behov, lika för alla. Förutom grundpenning- delen ska den innehålla en inkomstrelaterad arbetslivspenning och möjlighet till privata lösningar genom avtals- eller privata lösningar, försäkringar.</p>
          <p>Grundpension</p>
          <p>Centerns tankar om grundtrygghet har fått gehör i det nya pensionssystemet vilket i synnerhet gynnar lågavlönade eller deltidsarbetande kvinnor. En garantipension lika för alla i kombination med en inkomstrelaterad del ger trygghet. Vård av barn ska också bli pensionsgrundande. Detta är ett steg i rätt riktning mot ökad jämställdhet. I förslaget om efterlevandepension hävdar vi samma princip, behåll grundtryggheten, ATP-delen och barnpensionen.</p>
          <p>Äldreomsorg</p>
          <p>Alla människors lika värde är grunden för Centerns politik. Ett bra boende, tillgång till vård och omsorg är oerhört viktigt för att känna trygghet när man blir gammal. Samhällets utveckling gör att vi nu kan bo kvar hemma mycket längre än tidigare. Förutsättningen för det är att det finns tillgång till service, vård och omsorg när behoven uppstår. Den kommunala hemtjänsten har huvudansvaret även om många av de vardagliga sysslorna, som är så viktiga för välbefinnandet, med fördel kan utföras av den privata tjänstesektorn, kooperativ o s v. Allt mer av vård sker idag i hemmen. Det innebär också att mer stöd och hjälp utförs av anhöriga, vanligen kvinnor. Eftersom det är kommunens hemtjänst som avlastas skall kommunen betala anhöriglön utifrån t ex vårdbiträdesavtalet. Kommunen har också ett ansvar att synliggöra anhörigvårdarna, ge dem råd och stöd vid speciella anhörigträffar. Former för avlastning vid ledighet skall också ingå i systemet. Det är ändå den offentliga vården och servicen som är övervägande. Den som är vårdbehövande skall enligt vår uppfattning inte behöva flytta många gånger mellan olika boendeformer, helst bara en gång då man flyttar från den egna bostaden. Äldre måste utifrån sina egna behov och önskemål kunna välja de sociala lösningar som passar bäst. Många föredrar att så länge som möjligt bo kvar i det egna hemmet där miljön är invand och det känns tryggt. När förutsättningarna förändras måste det finnas en möjlighet att själv påverka var man vill bo. Många äldre vill bo nära sina anhöriga. Därför skall</p>
          <p>Mot. 1996/97S0638</p>
          <pb facs="riksdagen-motions-pdf/data/199697/mot_199697_SO_0638/mot_199697_SO_0638-0005.pdf"/>
          <p>Mot.</p>
          <p>1996/97S0638</p>
          <p>äldre som också har behov av omsorg ha rätt att flytta till en annan kommun. I vård- och omvårdnadsboendet är tryggheten och vetskapen om bl a omsorg avgörande. Med krympande resurser i vården finns nu knappt någon tid för den sociala delen. Här kan de arbetslösa s k 55 plus bli en tillgång.</p>
          <p>Äldre invandrare</p>
          <p>Andelen äldre invandrare ökar snabbt. I deras kultur gäller oftast att den yngre generationen tar hand om mor- och farföräldrar. Detta skall så långt möjligt stödjas och kan med fördel ingå i ovan beskrivna anhörigstödssystem. En positiv del är att de ungdomar som hjälper sina gamla tränar sitt eget hemspråk och ungdomarna kan också hjälpa pensionärerna med svenska. De äldre känner också trygghet.</p>
          <p>Hemställan</p>
          <p>Med hänvisning till det anförda hemställs 1. att riksdagen som sin mening ger regeringen till känna vad i motionen anförts om barnkonto,' 2. att riksdagen som sin mening ger regeringen till känna vad i motionen — anförts om = föräldrautbildning — vid — alla barnavårdscentraler, 3. att riksdagen som sin mening ger regeringen till känna vad i motionen anförts om  föräldrautbildning under barnens hela uppväxt, 4. att riksdagen som sin mening ger regeringen till känna vad i motionen anförts om pappagrupper, 5. att riksdagen som sin mening ger regeringen till känna vad i motionen anförts om föräldrautbildning i behandlingsarbetet, 6. att riksdagen som sin mening ger regeringen till känna vad i motionen anförts om införande av en arbetslivsförsäkring,' 7. att riksdagen som sin mening ger regeringen till känna vad i motionen anförts om trygghet i äldrevården.</p>
          <pb facs="riksdagen-motions-pdf/data/199697/mot_199697_SO_0638/mot_199697_SO_0638-0006.pdf"/>
          <p>Stockholm den 3 oktober 1996 Mot.</p>
          <p>1996/97S0638 Ingbritt Irhammar (c) Rigmor Ahlstedt (c) Marianne Andersson (c) Margareta Andersson (c) Birgitta Carlsson (c) Birgitta Hambraeus (c) Karin Israelsson (c) Ingrid Skeppstedt (c) Karin Starrin (c) Görel Thurdin (c) Kerstin Warnerbring (c)</p>
          <p>Marie Wilén (c)</p>
          <p>"Yrkandena 1 och 6 hänvisade till SfU.</p>
        </div>
      </div>
    </body>
  </text>
</TEI>
