<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02791">
  <teiHeader>
    <fileDesc>
      <titleStmt>
        <title>Stärk skyddet mot våld i nära relationer och sexualbrott</title>
        <author corresp="i-Kn2C4HPwWcqbEgtUtWTc5F">av Roger Haddad m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2791 av Roger Haddad m.fl. (FP)</title>
          <idno type="rdwebb">H3022791</idno>
          <rs type="number">2791</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022791/text</ref>
          <ref type="dokument_url_html">http://data.riksdagen.se/dokument/H3022791</ref>
          <ref type="dokumentstatus_url_xml">http://data.riksdagen.se/dokumentstatus/H3022791</ref>
          <ref type="docx">http://data.riksdagen.se/fil/8125EA93-D03E-4E4D-BB7B-AEA3BEBDBC7D</ref>
          <ref type="pdf">http://data.riksdagen.se/fil/A708C843-3D4A-4170-838D-958E1FF223BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XU2VUXh3ujQBYcQSFmnR6B" type="signed"/>
        <correspContext corresp="i-XU2VUXh3ujQBYcQSFmnR6B">
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-UbgZDZPBynu5dutQ3jCsDn"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction xml:id="i-DJCms36DvhjMH79Asfc5qg" type="submitted">
          <date when="2015-10-06"/>
          <time when="14:47:07"/>
        </correspAction>
        <correspAction xml:id="i-K4uopnJzuQXF5Ztc6QHKcJ" type="reviewed">
          <date when="2015-10-07"/>
          <time when="10:58:37"/>
        </correspAction>
        <correspAction xml:id="i-QsaZxSfrhzMQNfBXDd5USc" type="referred">
          <date when="2015-10-13"/>
        </correspAction>
        <correspAction xml:id="i-2hxWwAzrVvejAvyGEghxiE" type="assigned">
          <date when="2018-06-05"/>
          <time when="10:33:02"/>
        </correspAction>
        <correspContext corresp="i-2hxWwAzrVvejAvyGEghxiE">
          <ref type="assignedTo">Justitieutskottet</ref>
        </correspContext>
        <correspAction xml:id="i-BquZUqY7dhbqEeB1HjYBfS" type="behandlas_i"/>
        <correspContext corresp="i-BquZUqY7dhbqEeB1HjYBfS">
          <ref type="uppgift">2015/16:JuU22</ref>
          <ref type="ref_dok_id">H301JuU22</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU22</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8if5EkjR5fFZKRAWQVQMTK" type="behandlas_i"/>
        <correspContext corresp="i-8if5EkjR5fFZKRAWQVQMTK">
          <ref type="uppgift">2015/16:JuU18</ref>
          <ref type="ref_dok_id">H301JuU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU18</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7m5zDTNK6WxhsyNm1Tdq7o" type="behandlas_i"/>
        <correspContext corresp="i-7m5zDTNK6WxhsyNm1Tdq7o">
          <ref type="uppgift">2015/16:JuU21</ref>
          <ref type="ref_dok_id">H301JuU21</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU21</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2791 av Roger Haddad m.fl. (FP)
          Stärk skyddet mot våld i nära relationer och sexualbrott
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-GyxHzSU1Fq9DqjJAEzohap">
            Förslag till riksdagsbeslut
          </head>
          <list style="ol">
            <item xml:id="i-LKbjBqztDSSpR88knqitJr">
              Riksdagen ställer sig bakom det som anförs i motionen om utökad
              användning av elektronisk fotboja och tillkännager detta för regeringen.
            </item>
            <item xml:id="i-M8moasuuAhSur1oD4qXJzk">
              Riksdagen ställer sig bakom det som anförs i motionen om utökat
              område för kontaktförbud och tillkännager detta för regeringen.
            </item>
            <item xml:id="i-BZnhKBCdhs9cFEBu1gXQFy">
              Riksdagen ställer sig bakom det som anförs i motionen om medverkan
              i behandlingsprogram som krav för villkorlig frigivning för personer
              som dömts för grova sexualbrott eller grova brott mot närstående,
              och riksdagen tillkännager detta för regeringen.
            </item>
            <item xml:id="i-73a1853eivz3AtLmLtQutZ">
              Riksdagen ställer sig bakom det som anförs i motionen om kontaktförbud
              och elektronisk fotboja vid villkorlig frigivning av personer
              som dömts för grova sexualbrott eller grova brott mot närstående,
              och riksdagen tillkännager detta för regeringen.
            </item>
            <item xml:id="i-QfVB1cSadiqUeQ5tqYKDQK">
              Riksdagen ställer sig bakom det som anförs i motionen om samtyckesregel
              i sexualbrottslagstiftningen och tillkännager detta för regeringen.
            </item>
            <item xml:id="i-3nuJDfJSvp4er9yDH7Ep9y">
              Riksdagen ställer sig bakom det som anförs i motionen om oaktsamhetsregel
              i sexualbrottslagstiftningen och tillkännager detta för regeringen.
            </item>
            <item xml:id="i-X27ayayZjvQUJbjrqy3G8b">
              Riksdagen ställer sig bakom det som anförs i motionen om skärpt
              straff vid fridskränkningsbrott och tillkännager detta för regeringen.
            </item>
            <item xml:id="i-9ESQrbbDwWfdvQiCY1jGGu">
              Riksdagen ställer sig bakom det som anförs i motionen om stalkningsbestämmelsens
              brottskatalog och tillkännager detta för regeringen.
            </item>
            <item xml:id="i-QVVrjTzALzVVRyT2iaFP8s">
              Riksdagen ställer sig bakom det som anförs i motionen om att
              stalkning mot flera familjemedlemmar vid straffmätningen ska kunna
              bedömas som ett samlat brott och tillkännager detta för regeringen.
            </item>
            <item xml:id="i-Rt8ShAsyLpbmeBBmzfbP4N">
              Riksdagen ställer sig bakom det som anförs i motionen om en modernisering
              av bestämmelsen om ofredande och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-WNGtobWNb9squZMwg3mK8g" type="h1">
            Motivering
          </head>
          <p xml:id="i-TBgjFhGhZwBVW4cay53hcS">
            Varje år mördas 17 kvinnor av en man i en nära relation. En aktuell
            svensk enkät- och registerundersökning som riktat sig till totalt
            20 000 personer ger vid handen att 14 procent av kvinnorna och
            5 procent av männen någon gång efter 18 års ålder utsatts för
            fysiskt våld eller hot om fysiskt våld i en pågående eller avslutad
            parrelation.
          </p>
          <p xml:id="i-MZng3oLp8FAfnmYuMERh21">
            Denna genusdimension är central för människors föreställningar
            om vad de ska vara rädda för. Mäns våld mot kvinnor är det mest
            extrema uttrycket för de värderingar som upprätthåller föreställningen
            att kvinnors frihet och integritet är mindre värd än mäns. Fysiskt
            och psykiskt våld, eller hot om våld, används som medel för makt,
            kontroll och underordning.
          </p>
          <p xml:id="i-LdLxCEwJEi5mWYnG14hiAm">
            Därför är insatserna för att motverka våld i nära relationer
            en av de allra mest prioriterade jämställdhetsfrågorna. Ett samhälle
            där individens utsatthet för våld avgörs av könet kan aldrig vara
            fullt ut jämställt.
          </p>
          <p xml:id="i-FfKsN6H7a7BZ3mmt7P674A">
            Medvetenheten om denna genusdimension ska samtidigt inte osynliggöra
            andra former av våld i nära relationer. För den enskilda individen
            är våldet och kränkningen lika förödande oavsett kön. Offer för
            våld i samkönade relationer ska inte osynliggöras på grund av
            medvetet eller omedvetet heteronormativt tänkande. De brottsoffer
            som är män ska inte osynliggöras på grund av att de är i minoritet.
          </p>
          <p xml:id="i-DjcfM2dHyooXhPgPEge3CH">
            Varje brottsoffer behöver ses som den individ hen är och bemötas
            utifrån sin egen situation. Därför behöver insatserna till offer
            för våld i nära relationer eller hedersrelaterat våld och förtryck
            utformas så att inte vissa grupper står utan hjälp. Det behövs
            ett tydligt hbt-perspektiv, och likaså medvetenhet om att vissa
            brottsoffer kan vara särskilt utsatta på grund av sin personliga
            situation. Detta gäller bland annat äldre, personer med funktionsnedsättning
            samt personer med dåliga kunskaper i svenska.
          </p>
          <p xml:id="i-U34k4eYP7Cq9UVNXBZvLJp">
            En allvarlig form av kränkning är systematisk förföljelse, så
            kallad stalkning. Stalkning handlar inte om ett enstaka brott,
            utan går ut på att brottslingen systematiskt och under lång tid
            utsätter en annan människa för olika slags integritetskränkningar.
            Kvinnor utgör tre fjärdedelar av offren, och ofta är det en före
            detta make eller sambo som ligger bakom.
          </p>
          <p xml:id="i-YYk8yPLcn7zSum2AvPMaRw">
            För att bryta ett destruktivt mönster krävs ett brett och långsiktigt
            arbete där både förebyggande insatser, polisiära åtgärder, stöd
            till offren och behandling av gärningsmännen ingår. För att komma
            tillrätta med våldet måste vi börja arbeta tidigt.
          </p>
          <p xml:id="i-B9ojmcLZ1fNG4PZHJjxHho">
            I denna motion lägger Folkpartiet liberalerna fram ett antal
            förslag för att förbättra skyddet mot hot, våld eller förföljelse
            av någon närstående samt sexualbrott. Dessa frågor kommer också
            att vara viktiga vid Folkpartiet liberalernas landsmöte i november
            2015, där ett antal ytterligare förslag kommer att behandlas.
          </p>
          <head xml:id="i-DGF6CQqZrGhtaQjbXKc6n" type="h2">
            Öka användningen av elektronisk fotboja
          </head>
          <p xml:id="i-Y5pxJiA14S8uq1iBrBk9qh">
            Den 1 oktober 2011 trädde alliansregeringens reform för att förbättra
            skyddet för hotade och förföljda personer i kraft. En viktig del
            i denna är att en möjlighet att kombinera den strängaste formen
            av kontaktförbud med att så kallad elektronisk fotboja infördes.
          </p>
          <p xml:id="i-P3BAXKDYbQn74HGRTRJXvB">
            Enligt lagen finns det tre olika typer av kontaktförbud, konstruerade
            som en trappa.
          </p>
          <list style="ol">
            <item xml:id="i-MfV5qGqXRHcjw48ZHAzpEZ">
              Kontaktförbud: förbud mot att ta kontakt med eller följa efter
              en person. Får meddelas om det på grund av särskilda omständigheter
              finns risk för att en person ska förfölja eller begå brott mot
              en annan person.
            </item>
            <item xml:id="i-5wmKRoEf7oNdre7hKEVoAn">
              Utvidgat kontaktförbud: förbud mot att uppehålla sig i närheten
              av den plats där en person bor, jobbar eller brukar vistas. Får
              meddelas om det kan antas att ett vanligt kontaktförbud inte är
              tillräckligt.
            </item>
            <item xml:id="i-VRNTwx1EHKMCtH2W6zLTTR">
              Särskilt utvidgat kontaktförbud: förbud mot att uppehålla sig
              inom ett större område än vad som är möjligt med ett vanligt kontaktförbud.
              Får meddelas om någon brutit mot ett utvidgat kontaktförbud, och
              ska i normalfallet förenas med krav på elektronisk fotboja.
            </item>
          </list>
          <p xml:id="i-9pfdbSLD4wKxQgVky2ZJyA">
            Fotboja får alltså bara användas i trappans tredje steg enligt
            dagens lagstiftning. Fotboja kopplad till en gps är, rätt använd,
            en effektiv åtgärd vid brott som är kopplat till förföljelse.
            Det innebär att personen kan övervakas och vid eventuella överträdelser
            kopplas larmet till polisen.
          </p>
          <p xml:id="i-7Z5mdRFmWB8VZXZENm8AwE">
            Vi vill att fotboja ska användas också vid kontaktförbud och
            vid utvidgat kontaktförbud, i stället för bara särskilt utvidgat
            kontaktförbud som är fallet i dag. Detta innebär att frizonen
            för kvinnan blir större och att fotboja kan meddelas som en förstahandsåtgärd.
            Vi vill att både hotbilden och offrets rätt till rörelsefrihet
            ska väga tyngre än i dag. Det är inte rimligt att man ska behöva
            vänta på att ett kontaktförbud utan fotboja misslyckas.
          </p>
          <head xml:id="i-XyPWBLQxRsbHNJ1DeWKELQ" type="h2">
            Utökat område för kontaktförbud – omvänd kommunarrest
          </head>
          <p xml:id="i-PTkxMPf6N7vGaHqW38kRVV">
            Folkpartiet liberalerna vill också att området för kontaktförbudet
            ska utökas, vilket kräver att lagen ändras så att särskilt utvidgat
            kontaktförbud ska kunna meddelas i fler fall och i särskilt allvarliga
            fall kunna gälla en hel kommun eller flera kommuner – ett kommunalt
            vistelseförbud eller en omvänd kommunarrest för förövaren. Brottsoffrets
            rätt till en skyddad zon måste gå före gärningsmannens rörelsefrihet.
          </p>
          <head xml:id="i-HNuf77gyzLbZ8Qg6GFHgej" type="h2">
            Behandlingsprogram som krav för villkorlig frigivning
          </head>
          <p xml:id="i-YU3hZTwF8dYjZNsgdXgNs9">
            Kriminalvården behöver utveckla sitt arbete med behandlingsprogram
            för den som dömts för grova brott. Det är också viktigt att detta
            ses som en del av den rehabiliterande delen av kriminalvården,
            så att fängelsetiden inte bara blir ett straff att passivt sitta
            av. Därför ska den dömdes medverkan i behandlingsprogram för att
            bryta det destruktiva beteendemönstret vägas in vid prövningen
            av villkorlig frigivning efter två tredjedelar av fängelsetiden.
            Den som dömts för grova brott mot närstående eller grova sexualbrott
            och vägrar delta i behandlingsprogram ska inte vara aktuell för
            villkorlig frigivning.
          </p>
          <head xml:id="i-JvEnswp13Lme7gjzn5S4A5" type="h2">
            Kontaktförbud och fotboja vid villkorlig frigivning
          </head>
          <p xml:id="i-5tWMGU9VrNgSmtkZ4SJJG4">
            Folkpartiet liberalerna vill stärka offrets skydd vid frisläppande
            av fängelsedömda. Under fängelsestraffet har förövaren suttit
            inlåst och därmed inte kunnat bryta mot något kontaktförbud. Det
            finns därför i dag inte någon möjlighet att besluta om fotboja
            i samband med frisläppandet av förövaren, även om han bedöms farlig
            för omgivningen eller det finns en uttalad hotbild mot t.ex. en
            expartner. Folkpartiet liberalerna vill att förövare som dömts
            för grova sexualbrott eller grova brott mot närstående också ska
            kunna få kontaktförbud med fotboja direkt efter fängelsetiden.
          </p>
          <head xml:id="i-WsGVfTN7iptCuFbY8qPnzk" type="h2">
            Samtyckes- och oaktsamhetsrekvisit i sexualbrottslagstiftningen
          </head>
          <p xml:id="i-133dCFWctwSAoGsTCBbA3T">
            Sexualbrottslagstiftningen måste utgå från brottsoffrets rätt
            till sexuell integritet. Sexualbrottslagstiftningen ska kompletteras
            med en separat straffbestämmelse om sexuella handlingar som genomförs
            utan en persons samtycke, samt om att den ska kunna dömas som
            borde förstått att samtycke inte förelegat. Efter att den pågående
            sexualbrottskommittén avslutat sitt arbete behöver en lagreform
            skyndsamt träda i kraft.
          </p>
          <head xml:id="i-4yiWhn1yA9ZM8RfzNEQtiq" type="h2">
            Skärpt straff vid fridskränkningsbrott
          </head>
          <p xml:id="i-JaSf5812JdUVHDTv6VfRtE">
            Straffet för grov fridskränkning och grov kvinnofridskränkning
            behöver skärpas. Vi vill att ett års fängelse ska vara straffminimum
            i stället för dagens nio månader. Då likställs kvinnofridskränkning
            med grov misshandel, rån och grov utpressning.
          </p>
          <head xml:id="i-H9UE35mvsdSav1ePwUwetN" type="h2">
            Bredda stalkningsparagrafen
          </head>
          <p xml:id="i-EMQquqWxuWBZ2M1KfK7t27">
            Den som utsätter en annan person för stalkning (olaga förföljelse)
            kan kränka personens integritet på många olika sätt. För att stalkningsparagrafen
            ska vara effektiv är det därför viktigt att den är så heltäckande
            som möjligt. När många fall av trakasserier inträffar via nätet
            bör det exempelvis utredas att inkludera brottstyper som förtal
            och förolämpning. Likaså förekommer det att enskilda trakasseras
            genom identitetskapning, såsom systematiska falska beställningar
            på postorder m.m. Därför bör också bedrägeribrott ingå i stalkningsbestämmelsen.
          </p>
          <head xml:id="i-9kb7EpbhUAToQrH9aHqa3X" type="h2">
            Räkna stalkning mot flera familjemedlemmar som ett brott
          </head>
          <p xml:id="i-5jnYXZPH34Pnz87dXGxCeU">
            I dag går bestämmelsen om stalkning bara att tillämpa på brottsliga
            gärningar som räknar sig mot en enda person. Detta gör att förföljelse
            mot flera personer i en och samma familj faller utanför ramen,
            något som är särskilt allvarligt med tanke på hur många fall av
            stalkning som riktas mot en före detta partner. Vi vill att en
            persons förföljelse av olika medlemmar i en familj ska kunna räknas
            ihop, t.ex. om en man bedriver stalkning såväl mot en kvinna som
            mot hennes minderåriga barn. Det skulle höja det samlade straffvärdet.
          </p>
          <head xml:id="i-Gx8mQya2C5Y4YGvAgnNdC1" type="h2">
            Modernisera bestämmelsen om ofredande
          </head>
          <p xml:id="i-5BAyZptwdNi1rnhtwpELho">
            Brottsbalkens bestämmelse om ofredande är skriven för en helt
            annan tid, och skyddet mot trakasserier i sociala medier måste
            förbättras. Den lagöversyn som alliansregeringen tog initiativ
            till (dir. 2014:74) bör ge underlag för en modernare lagstiftning.
            En noggrann analys behöver göras så att eventuella förändringar
            inte påverkar den grundlagsskyddade yttrandefriheten.
          </p>
        </div>
        <div type="motSignatures">
          <list>
            <item xml:id="i-D7wkCpHg6w3zrcDsMZpwoy" who="i-Kn2C4HPwWcqbEgtUtWTc5F">
              Roger Haddad (FP)
            </item>
            <item xml:id="i-SWmUkgUPiA3HWbaeBEoPPK" who="i-UbgZDZPBynu5dutQ3jCsDn">
              Christina Örnebjär (FP)
            </item>
            <item xml:id="i-5nhUhU42oEYjtAb7zhpMsi" who="i-QKE6ihmLRJvwhV4neD6h7b">
              Erik Ullenhag (FP)
            </item>
            <item xml:id="i-Kpo99vt7gmjq7CzF7NBUy6" who="i-S7wLw9aynA5vbRCsqxxL3N">
              Tina Acketoft (FP)
            </item>
            <item xml:id="i-P8jNzfGTBuo9fQvRoUbTdY" who="i-QQYotqFjTJA7EiQZc1Wmzs">
              Emma Carlsson Löfdahl (FP)
            </item>
            <item xml:id="i-FjqmzLStaCdx115UosJj9m" who="i-U6F8gqiuV2DEZN1aMhyDnJ">
              Christer Nylander (FP)
            </item>
            <item xml:id="i-YSr1R1RgvtCpUrKxHqKvF" who="i-D8B2Xf6UADbqciPHrqFxSc">
              Birgitta Ohlsson (FP)
            </item>
          </list>
        </div>
      </div>
    </body>
  </text>
</TEI>
