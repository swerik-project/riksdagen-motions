<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-00060">
  <teiHeader>
    <fileDesc>
      <titleStmt>
        <title>med anledning av prop. 2018/19:136 Ett modernt public service nära publiken - Villkor 2020-2025</title>
        <author corresp="i-5BpKZwq8Nrrge7Ep1aDZB9">av Lotta Finstorp m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:60 av Lotta Finstorp m.fl. (M)</title>
          <idno type="rdwebb">H70260</idno>
          <rs type="number">60</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H70260/text</ref>
          <ref type="dokument_url_html">http://data.riksdagen.se/dokument/H70260</ref>
          <ref type="dokumentstatus_url_xml">http://data.riksdagen.se/dokumentstatus/H70260</ref>
          <ref type="docx">http://data.riksdagen.se/fil/D5B41BE4-C121-4E15-9EB6-29DD982AD79D</ref>
          <ref type="pdf">http://data.riksdagen.se/fil/D3CBD371-A3A7-4B95-8349-058E9C0476A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GYDmDYBwvSBCyuntDBrarj</idno>
            <name>Viktor Wärnick</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NuNry8fygauEdh1veAqW3e" type="basedOn"/>
        <correspContext corresp="i-NuNry8fygauEdh1veAqW3e">
          <ref>Proposition 2018/19:136</ref>
        </correspContext>
        <correspAction xml:id="i-KVRvgai7Sc9uSwKhpWnQ2M" type="signed"/>
        <correspContext corresp="i-KVRvgai7Sc9uSwKhpWnQ2M">
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-GYDmDYBwvSBCyuntDBrarj"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-HVNurMXeCe8w9FG2WJ148E"/>
        </correspContext>
        <correspAction xml:id="i-EsyyLVQVCeAmhCqTgFGhKq" type="submitted">
          <date when="2019-09-18"/>
          <time when="16:46:15"/>
        </correspAction>
        <correspAction xml:id="i-AcDhbfKzRVaxhj4oEFkXUe" type="reviewed">
          <date when="2019-09-19"/>
          <time when="17:00:09"/>
        </correspAction>
        <correspAction xml:id="i-wnZokvsMkt51sMubjqBKj" type="dismissed">
          <date when="2019-09-20"/>
        </correspAction>
        <correspAction xml:id="i-Q5cmTSW7D6p8uWRTsv4ex7" type="referred">
          <date when="2019-09-24"/>
        </correspAction>
        <correspAction xml:id="i-NkqRN7eEyqTtj9VQaFugCk" type="assigned">
          <date when="2019-10-23"/>
          <time when="16:21:36"/>
        </correspAction>
        <correspContext corresp="i-NkqRN7eEyqTtj9VQaFugCk">
          <ref type="assignedTo">Kulturutskottet</ref>
        </correspContext>
        <correspAction xml:id="i-6mt41DPuKAj7ZVSxVDfBCS" type="behandlas_i"/>
        <correspContext corresp="i-6mt41DPuKAj7ZVSxVDfBCS">
          <ref type="uppgift">2019/20:KrU2</ref>
          <ref type="ref_dok_id">H701KrU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU2</ref>
          <ref type="ref_dok_titel">Villkor och riktlinjer för radio och tv i allmänhetens tjänst 2020-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:60 av Lotta Finstorp m.fl. (M)
          med anledning av prop. 2018/19:136 Ett modernt public service
          nära publiken – Villkor 2020–2025
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-81F4JGwwWAtBW4c93SbiVt">
            Förslag till riksdagsbeslut
          </head>
          <list style="ol">
            <item xml:id="i-FH9gAKoX92YTayhvJpo4Xa">
              Riksdagen ställer sig bakom det som anförs i motionen om att
              det inför nästa period av sändningstillstånd med start 2026 bör
              tillsättas en ny statlig public service-utredning och tillkännager
              detta för regeringen.
            </item>
            <item xml:id="i-UyZu9T2zHJ5GyL4L76TsDv">
              Riksdagen ställer sig bakom det som anförs i motionen om att
              regeringen ska säkerställa saklighet och opartiskhet i public
              service och tillkännager detta för regeringen.
            </item>
            <item xml:id="i-wVQpR9pJSPbziRCR8DxFz">
              Riksdagen ställer sig bakom det som anförs i motionen om att
              i sändningstillståndet ställa krav på att nya permanenta programtjänster
              eller andra tjänster av större betydelse inom ramen för både den
              kärnverksamhet och den kompletterande verksamhet som programföretagen
              vill lansera ska anmälas och tillkännager detta för regeringen.
            </item>
            <item xml:id="i-6EtYUp889S9Mc5SHPZcrfU">
              Riksdagen ställer sig bakom det som anförs i motionen om att
              regeringen snarast ska återkomma med förslag till ny ordning när
              det gäller förhandsprövningsprocessen med innebörden att den ska
              utföras av en oberoende funktion i stället för att beslutas av
              regeringen och tillkännager detta för regeringen.
            </item>
            <item xml:id="i-94h8Le5RVg5SKH3qqNQ2SH">
              Riksdagen ställer sig bakom det som anförs i motionen om att
              möjligheten för public service-företagen att bedriva försöksverksamhet
              ska begränsas till högst sex månader och tillkännager detta för
              regeringen.
            </item>
            <item xml:id="i-QT9whKepDkat713mcxJ7RF">
              Riksdagen ställer sig bakom det som anförs i motionen om att
              avslå regeringens förslag att låta programföretagen tillgodoräkna
              sig en viss andel av verksamheten på internet vid uppfyllandet
              av public service-uppdraget till dess en grundlagsändring är genomförd.
            </item>
            <item xml:id="i-KVemRwYVWp7mW3FsXBpZ7v">
              Riksdagen ställer sig bakom det som anförs i motionen om att
              de medel som frigjordes när Radiotjänst i Kiruna AB lades ned
              bör användas för att sänka avgiften för avgiftsbetalarna och tillkännager
              detta för regeringen.
            </item>
            <item xml:id="i-JTr1Dc1skwnZNhhrqp3eYh">
              Riksdagen ställer sig bakom det som anförs i motionen om att
              i kommande sändningstillstånd kraftigt begränsa möjligheterna
              till sponsring för SVT och tillkännager detta för regeringen.
            </item>
            <item xml:id="i-Q7qCFasQQ3Cvm6YanZ2Szt">
              Riksdagen ställer sig bakom det som anförs i motionen om att
              regeringen bör återkomma med förslag som innebär att tillgångarna
              på public service-kontot balanseras årligen samt justeras automatiskt
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-6TM1oF788CkBn1nWsu89uE" type="h1">
            Inledning
          </head>
          <p xml:id="i-VnD8TYpNfz6L8F1knWLEbG">
            Moderaterna grundar all sin politik i tron på, och försvaret
            av, det öppna samhället. Det är ett samhälle som inte i första
            hand styrs av offentliga regleringar och insatser, utan växer
            och utvecklas underifrån, genom människors fria val, fri företagsamhet,
            frivilliga gemenskaper och fri åsiktsbildning.
          </p>
          <p xml:id="i-EvzEP7jY7F4MussNHESj6C">
            Yttrandefriheten, pressfriheten och den fria åsiktsbildningen
            är en avgörande del av vår demokrati. Dessa grundlagsskyddade
            rättigheter skapar förutsättningar för en mångfald i åsiktsutbytet
            som ger legitimitet till samt fördjupar och stärker de demokra­tiska
            processerna.
          </p>
          <p xml:id="i-2pjPedwXibY9Mw28HxDdFr">
            Med genombrottet för digital teknik har kostnaderna för medieproduktion
            minskat dramatiskt och utbudet ökat avsevärt. Det handlar i stor
            utsträckning om underhållning, drama och sport, men också om samhällsjournalistik
            och kultur. Tv och radio är olika medier, och deras särart har
            snarast förstärkts genom denna utveckling. Den ekono­miska grunden
            för dagstidningarna fortsätter att med mycket stor kraft eroderas.
            Samtidigt påverkas utvecklingen fortfarande i hög grad av ägarkoncentration
            på den privata mediemarknaden, offentligt presstöd och en omfattande
            statligt finansierad mediesektor. Att värna mångfalden är en viktig
            moderat utgångspunkt för diskussion och reformarbete på mediepolitikens
            område.
          </p>
          <p xml:id="i-Uf5XLTgU7rp7eNGhrmka3v">
            Högkvalitativ public service har en mycket viktig roll att fylla
            även i framtiden. Den allra innersta kärnan handlar om att kunna
            nå hela befolkningen med information – public service är en viktig
            del av vår försvarsmässiga och civila beredskap. Vidare utgör
            högkvalitativ public service ett slags demokratisk infrastruktur,
            ett offentligt rum, som tillhandahåller information och diskussion
            till alla medborgare. Kommersiella medieaktörer, privata poddar,
            sociala medier osv. kan komplettera, men inte ersätta, public
            service i detta avseende.
          </p>
          <p xml:id="i-UhdKwKE3AD7uiD1t78GWcz">
            Moderaterna har länge förordat en övergång från den gamla licensmodellen
            (”apparatskatten”) till en skattefinansiering av public service.
            Det är rätt och rimligt med en sådan finansiering. Däremot är
            det en berättigad kritik att skiftet till en ny finansieringsmodell,
            som initialt garanterar en verksamhet i de tre public service-bolagen
            på dagens nivå under sex år, borde ha föregåtts av en ordentlig
            utredning och omprövning av public service-bolagens uppdrag samt
            en tydligare och skärpt reglering av granskning och eventuella
            sanktioner vid brott mot reglerna om opartiskhet och saklighet.
          </p>
          <head xml:id="i-cJAVkXnJ68KqLYP3Xkvzh" type="h2">
            Den längre sikten – en ny utredning med sikte på förändrat uppdrag
            m.m.
          </head>
          <p xml:id="i-MXivkUdUMjhB2esXUr63As">
            Senast till 2026, då en ny sändningstillståndsperiod inleds,
            behöver en ny reformerad public service-politik vara på plats.
            En ny statlig public service-utredning bör tillsättas, helst redan
            under denna mandatperiod, med detta syfte. Moderaterna kommer
            att återkomma med våra ingångsvärden inför en sådan utredning,
            men vi kan redan nu konstatera att reformer krävs på åtminstone
            följande fyra områden:
          </p>
          <list style="ul">
            <item xml:id="i-KVdkTunASis4kGJibkCJBr">
              Uppdraget: Public services uppdrag bör gå i riktning mot att
              bli ”smalare och vassare”. Det är viktigt att säkerställa att
              public service i framtiden kan leverera en högkvalitativ, mångsidig
              och opartisk nyhets- och samhällsjournalistik. Det är särskilt
              viktigt att detta säkerställs i hela landet. Kultur och egenproduktion
              på svenska ingår rimligen också i kärnuppdraget samt andra angelägna
              samhälls­områden där kommersiella medier inte kommer att verka.
              Bredare produktion, som underhållning och större sportevenemang,
              kan som regel levereras av kommersiella aktörer. Det kan dock
              finnas skäl att vissa sådana produktioner alltjämt levereras av
              public service.
            </item>
            <item xml:id="i-A4RK54dqmaHVptwkwuxFVt">
              Opartiskhet och saklighet: Public service har generellt ett högt
              förtroende hos allmänheten, men det har minskat över tid. Hur
              frågor om opartiskhet och saklighet hanteras av public service
              är avgörande för dess legitimitet och förtroende i framtiden.
              Tydligare former för en medieetisk granskning av program som sänds
              i public service bör läggas fast, och sanktionerna vid överträdelser
              av reglerna om opartiskhet och saklighet bör ses över.
            </item>
            <item xml:id="i-RWFvvsyhdV8VgadEDonFHa">
              Finansiering: Utgångspunkten bör vara att kärnuppdraget även
              i framtiden ska finansieras av skattemedel. Totalt sett bör public
              service på sikt dock anslås avsevärt mindre skattemedel. Detta
              som en följd av ett mer renodlat uppdrag. Samtidigt är troligen
              vissa av kärnuppdragen i dag underfinansierade. Hur en framtida
              finansiering av public service ska utformas är en central reformfråga.
            </item>
            <item xml:id="i-4e1KCaeoBx4XJabinADkPp">
              Styrning och uppföljning av den icke-publicistiska verksamheten:
              Programbolagens inriktning, hushållning med resurser, kvalitetsarbete
              och transparens är av allmänt intresse och bör, som i alla andra
              verksamheter som finansieras med skattemedel, följas noga och
              ska vara respektive styrelses ansvar. Även riksdagen måste kunna
              utvärdera den icke-publicistiska verksamheten, inte minst genom
              sina egna institutioner som t.ex. Riksrevisionen. Det är en kritisk
              fråga hur hela denna ordning för styrning och uppföljning ska
              utformas framåt samtidigt som det publicistiska oberoendet värnas.
            </item>
          </list>
          <head xml:id="i-CHaiAkyanjxiH2ivwhcvzb" type="h2">
            Den kortare sikten – kommande tillståndsperiod
          </head>
          <p xml:id="i-7NgAj2wD12CNzQEWfEPwT7">
            I denna följdmotion med anledning av regeringens proposition
            2018/19:136 Ett modernt public service nära publiken – Villkor
            2020–2025 berörs förutsättningarna för public service-bolagens
            verksamhet för den tillståndsperiod som startar den 1 januari
            2020.
          </p>
          <p xml:id="i-3s5aKhHBhcdn4CUpWbojws">
            I december 2016 beslutade regeringen om utredningsdirektiv för
            en parlamentarisk kommitté att föreslå ett långsiktigt, hållbart
            och solidariskt finansieringssystem för radio och tv i allmänhetens
            tjänst. Först ett halvår senare, i juni 2017, fattade regeringen
            beslut om tilläggsdirektiv där kommittén även fick i uppdrag att
            föreslå hur en ändamålsenlig reglering bör utformas i ett nytt
            medielandskap. Slutbetänkandet överlämnades till regeringen i
            juni 2018.
          </p>
          <p xml:id="i-7VSyBF42kayJBmBKKpCpBd">
            Riksdagen tog beslut om en ny finansieringsmodell för public
            service i november 2018. Riksdagen har nu att ta ställning till
            regeringens proposition om dess villkor och riktlinjer. Moderaterna
            fullföljer den linje partiet gett uttryck för i bakomliggande
            utredningar och redogör härmed för de delar av regeringens proposition
            där vi, inför den nu stundande tillståndsperioden, är av en annan
            uppfattning.
          </p>
          <head xml:id="i-DY658mrtQkFQJ9CAZs1p1X" type="h1">
            Reglering av public service
          </head>
          <p xml:id="i-L3izux8cVC87rEqigJoJzz">
            Granskningsnämnden för radio och tv finns för att pröva om innehållet
            i radio- och tv-program följer de regler som finns för sändningarna.
            Enligt sändningstillståndet ska sändningsrätten utövas opartiskt
            och sakligt samt med beaktande av att en vidsträckt yttrandefrihet
            och informationsfrihet ska råda i ljudradio och i tv. Vem som
            helst kan anmäla ett program för granskning, till skillnad från
            t.ex. Pressens Opinionsnämnd där endast den som anser sig själv
            utsatt för publicitetsskada kan anmäla.
          </p>
          <p xml:id="i-Mo2uN5aoU2jMGqWWWPYSye">
            Utan att värdera enskilda ärenden som behandlats kan man konstatera
            att kravet på opartiskhet och saklighet har väckt stor debatt
            – en debatt som förtjänar att tas på allvar, inte minst utifrån
            programföretagens legitimitet hos allmänheten.
          </p>
          <p xml:id="i-MiWCurP7dCaRYuA4R9Easo">
            Granskningsnämndens verksamhet måste alltid präglas av offentlighet
            och tydlighet. Det innebär bl.a. att högre krav bör ställas på
            att de beslut som granskningsnämnden fattar alltid ska vara motiverade.
            Moderaterna menar att det inte sällan brister i dag vad gäller
            avslagsbesluten. Det finns starka skäl för att granskningsnämnden
            får ett tydligare utredningsansvar än den har i dag. Det skulle
            skapa bättre förutsättningar för beslut som vilar på korrekta
            fakta och relevanta omständigheter jämfört med ett system som
            bygger på att den anmälande partens uppgifter sätter ramen för
            granskningsnämndens prövning.
          </p>
          <p xml:id="i-McryGSfgLtVxEL1MNVYtnz">
            Kravet på att ett fällande beslut ska offentliggöras bör förtydligas
            så att offentlig­görandet alltid blir lika tydligt som den klandrande
            rapporteringen. Därutöver bör granskningsnämnden få fler sanktionsmöjligheter.
            Mot bakgrund av det som anförts ovan bör regeringen se över och
            utveckla granskningsnämndens uppdrag för att säkerställa att public
            service lever upp till kraven på saklighet och opartiskhet. I
            vår kultur- och mediepolitiska kommittémotion framställer vi ett
            yrkande om ett tillkänna­givande till regeringen i linje med det
            anförda.
          </p>
          <p xml:id="i-KQ9rEtoX83u1zQbwBBT7UP">
            Vidare anser Moderaterna att den granskning som görs av medierna
            generellt och av public service i synnerhet måste bli tydligare
            samt mer tillgänglig och professionell. Mediebranschen har väckt
            ett förslag om ett frivilligt och självreglerande system. Med
            en allmänhetens medieombudsman och en medieetisk nämnd föreslås
            enskilda kunna anmäla publiceringar som de anser utsatt dem för
            publicitetsskada, t.ex. genom att de inte fått bemöta anklagelser
            eller påståenden eller utsatts för intrång i sitt privatliv.
          </p>
          <p xml:id="i-BGg2VsybHA3PqwXzxjqaL2">
            Det är angeläget att ett nytt medieetiskt system kommer på plats
            så snart som möjligt och att det också omfattar programföretagen.
            Vi menar att regeringen bör slå fast att programföretagen ska
            underställas en medieetisk granskning och att det är upp till
            branschens parter att komma överens om hur ett sådant system ska
            utformas. Även i det här avseendet återfinns förslag i vår kultur-
            och mediepolitiska kommittémotion.
          </p>
          <head xml:id="i-tY4pU2oGSg2pqRQBBnE59" type="h1">
            Förhandsprövning av nya tjänster
          </head>
          <p xml:id="i-PVFrsfuWCPc9qGBF1PD4Lt">
            Regeringen föreslår att systemet med förhandsprövning ska behållas
            under kommande tillståndsperiod, men att vissa ändringar ska göras.
            Moderaterna anser att förhands­prövning av nya tjänster hos programföretagen
            är en viktig del ur konkurrenssynpunkt och i ett statsstödshänseende.
            Att ingen förhandsprövning har gjorts sedan instrumentet infördes
            är mycket otillfredsställande och en indikation på att systemet
            inte fungerar.
          </p>
          <p xml:id="i-4zCPTXtnG8bBMzkYPMEeYX">
            Att regeringen nu föreslår att andra än programföretagen får
            anmäla tjänster för prövning är något Moderaterna välkomnar, men
            att nu inskränka prövningen till att gälla enbart nya tjänster
            inom den kompletterande verksamheten är oacceptabelt. Regeringen
            bör i sändningstillståndet ställa krav på att nya permanenta programtjänster
            eller andra tjänster av större betydelse inom ramen för både kärnverksamheten
            och den kompletterande verksamhet som programföretagen vill lansera
            även fortsättningsvis ska anmälas.
          </p>
          <p xml:id="i-NWfyMzP8vHviGyMV119RCS">
            Processen gällande förhandsprövning förtjänar också att nagelfaras.
            Enligt reger­ingens förslag ska systemet där regeringen själv
            förhandsprövar behållas, trots den befogade kritiken mot det principiellt
            problematiska att politiska bevekelsegrunder kan komma att ligga
            till grund för en sådan prövning. Regeringens argument att det
            just är regeringen själv som fortsatt ska besluta om godkännande
            av en tjänst som ska förhandsprövas eftersom det är regeringen
            som formulerar uppdraget till public service är inte hållbart.
          </p>
          <p xml:id="i-K6BLSnW7a9DG9gayGsNB5T">
            Inom en rad olika samhällsfunktioner är det riksdagen som fattar
            beslut eller stiftar lag, regeringen som verkställer och någon
            annan – för rättssäkerhetens och oberoen­dets skull – som tolkar
            och prövar det stipulerade. Moderaterna vill att riksdagen tillkännager
            för regeringen att snarast återkomma med förslag till en ny ordning
            på detta område, så att förhandsprövningsprocessen sker hos en
            oberoende funktion i stället för att beslutas av regeringen.
          </p>
          <p xml:id="i-vr1ZNCDmouwNxmRe6YEsy">
            Regeringen föreslår att möjligheten för public service-företagen
            att bedriva försöksverksamhet i högst tolv månader ska bestå,
            till skillnad mot den parlamentariska public service-kommittén,
            som föreslår att försöksverksamheten ska begränsas till högst
            sex månader. Vi moderater vidhåller public service-kommitténs
            ställningstagande om att försöksperioden ska begränsas till ett
            halvår, även det en tidsperiod som kan riskera marknadsstörningar.
          </p>
          <p xml:id="i-D3n1rSmRpZUe7RqhmbCEhP">
            Sex månader bör, precis som kommittén påpekar, räcka som en tillräckligt
            lång period för programföretagen att samla in kunskap om hur publiken
            tar emot en tjänst för att kunna avgöra om den bör bli bestående.
            Moderaterna anser att möjligheten för programföretagen till försöksverksamhet
            ska användas i mycket restriktiv omfattning.
          </p>
          <head xml:id="i-EyY4DyVp4LqETAuMVrAdmi" type="h1">
            Uppföljning och redovisning
          </head>
          <p xml:id="i-RTBMVSbXsLmiiCcA3eGY6F">
            En allt större del av människors mediekonsumtion sker genom digitala
            kanaler. Att public service också finns där är därför inte bara
            rimligt utan också nödvändigt. Likaså att bolagen kan tillgodoräkna
            sig verksamheten på de egna digitala plattformarna i förhållande
            till sina sändningstillstånd.
          </p>
          <p xml:id="i-9epNujDXAo51CxPvbEv6da">
            I dag råder enligt grundlag etableringsfrihet och censurförbud
            i tråd, vilket innebär att grundlagen förhindrar staten att ge
            programföretagen såväl tillstånd som att granska den verksamhet
            som sker online. Detta är – vad gäller public service – givetvis
            orimligt. Public service-bolagens verksamhet måste kunna granskas
            och följas upp oavsett med vilken metod utsändningarna sker, men
            det kan inte bli verklighet förrän en grundlags­ändring är gjord.
          </p>
          <p xml:id="i-SrBCXKHyqHZVjHtR64Up79">
            Moderaterna menar därför att det i dagsläget inte är rimligt
            att bifalla regeringens förslag om att låta programföretagen tillgodoräkna
            sig en viss andel av verksamheten på internet vid uppfyllandet
            av public service-uppdraget. Oavsett i vilken form public service-sändningar
            sker måste det finnas säkerhetsventiler och möjlighet till granskning,
            både för legitimitetens och för den enskildes skull.
          </p>
          <p xml:id="i-3xJX8MfQkg16J9qb4HSAKw">
            Fram till dess att en eventuell grundlagsändring på detta område
            är genomförd menar Moderaterna att endast sådan verksamhet som
            kan ges tillstånd och som kan granskas ska kunna tillgodoräknas
            programföretagen vid uppfyllandet av public service-uppdraget.
          </p>
          <head xml:id="i-Sr1hUHSuVk8RrZuWK5icbV" type="h1">
            Ekonomiska förutsättningar
          </head>
          <head xml:id="i-EYggG5oLiRJdZ8fyEtHqyy" type="h2">
            Rikab-medlen bör återgå till avgiftsbetalarna
          </head>
          <p xml:id="i-JJPkQE7V8mfFsWPw8xsRvR">
            I regeringens förslag till medelstilldelning inbegrips de 166
            mkr som frigjorts i och med att Radiotjänst i Kiruna AB (Rikab)
            har lagts ned (som en konsekvens av det nya finansieringssystemet).
            Detta är medel som avgiftsbetalarna tidigare avstått genom radio-
            och tv-avgiften för att Rikab ska kunna stå för uppbörd och kontroll.
          </p>
          <p xml:id="i-FV6QCVMzg3iPWv3iCfnT3u">
            När detta uppdrag nu upphört och Rikab lagts ned är det rimligt
            att dessa medel återgår till avgiftsbetalarna och därmed också
            bidrar till en sänkning av avgiften. Som en konsekvens av detta
            bör medelstilldelningen vara 166 mkr mindre än den nivå som regeringen
            föreslår för tillståndsperioden. Moderaterna menar att regeringen
            bör återkomma med ett förslag om hur dessa medel kan återgå till
            avgiftsbetalarna och därmed bidra till en sänkning av avgiften.
            Detta bör riksdagen ställa sig bakom och ge regeringen till känna.
          </p>
          <head xml:id="i-4ChPJLtbFbxLk5HgV3zebG" type="h2">
            Sponsrade program bör kraftigt begränsas
          </head>
          <p xml:id="i-DGUAhNH2mCuZ8o7hszFC9S">
            Regeringens bedömning är att inga förändringar bör göras i sändningstillstånden
            när det gäller Sveriges Radios och Sveriges Televisions möjligheter
            att sända sponsrade program. Den bedömningen delas inte av Moderaterna.
            En av public service grundförutsättningar är att man ska stå oberoende
            från såväl politisk som kommersiell påverkan. En grundprincip
            i sändningstillstånden är därför att bolagen inte får sända reklam
            och sådana sponsrade program där sponsorbidraget har tillfallit
            bolagen direkt.
          </p>
          <p xml:id="i-ETbK3gXWoGAoQMqjQgHmuE">
            Detta är en viktig princip för bolagens legitimitet och för att
            man ska kunna hävda sitt oberoende. Trots detta finns det i sändningstillstånden
            ett undantag för bolagen där det för SVT gäller att sponsring
            får förekomma vid högst 20 evenemang per år. Detta motiveras med
            att SVT ska kunna sända attraktiva sportevenemang som förutsätter
            sponsring. Att SVT får sända 20 sponsrade evenemang per år kan
            tyckas rimligt, men i realiteten innebär det betydligt mer.
          </p>
          <p xml:id="i-VcL6SGfhjgaE3mvxAZqToT">
            Varje evenemang kan innehålla ett större antal enskilda sändningar.
            De senaste åren har SVT sänt sponsringsinslag vid ca 500–600 enskilda
            sändningar och vid varje sändning visas sponsring för ett flertal
            aktörer, ibland flera gånger under sändningen. Detta är i grunden
            ett problem. Att man i en sändning täcker över varumärken på kläder
            och skyltar för att i nästa mata ut uttalade sponsringsinslag
            riskerar att skada bolagets trovärdighet och rimmar illa med kravet
            om kommersiellt oberoende.
          </p>
          <p xml:id="i-FVaiLh4oMNmevEpoMyEoR2">
            Moderaterna menar att regeringen inför kommande tillståndsperiod
            bör se över förutsättningarna för sponsring till SVT, så att den
            kraftigt begränsas och endast sker i undantagsfall. Vi menar att
            detta är viktigt för att ytterligare stärka förtroendet för programföretagens
            oberoende. Detta bör riksdagen ställa sig bakom och ge regeringen
            till känna.
          </p>
          <head xml:id="i-SmpFH4VFwAm6Ujuz71S4bY" type="h2">
            Public service-kontot bör årligen balanseras
          </head>
          <p xml:id="i-Vz5gYPo7FuikPfoQy2Q6Dc">
            Public service-avgiften inte får finansiera annan verksamhet
            än radio- och tv-verksamhet i allmänhetens tjänst och verksamhet
            som är direkt anknuten till den. För Moderaterna är detta centralt,
            likaså att man i samband med sändningstillstånden också fastställer
            hur stor medelstilldelningen till bolagen ska vara.
          </p>
          <p xml:id="i-4rvUTRbkngV7fpFgDDHvFj">
            Under en lång tid har medelstilldelningen årligen ökat med 2
            procent, precis som nu också föreslås av regeringen för kommande
            tillståndsperiod. Den valda nivån ska skapa stabila ekonomiska
            förutsättningar samtidigt som ett tryck skapas på bolagen att
            effektivisera sin verksamhet. Avgiftsintäkterna kommer dock i
            framtiden med största sannolikhet att öka i en snabbare takt,
            dels till följd av årliga höjningar av inkomst­basbeloppet, dels
            eftersom antalet personer med beskattningsbar förvärvsinkomst
            ökar. Därför finns det en risk att det byggs upp ett överskott
            på public service-kontot givet att intäkterna överstiger den medelstilldelning
            som anges i sändningstillståndet.
          </p>
          <p xml:id="i-AhMaR33M7jShwht7wenQzu">
            Moderaterna anser att det är rimligt med ett system som automatiskt
            balanserar tillgångarna på public service-kontot för att undvika
            att stora överskott byggs upp; det bör säkerställas att det ej
            byggs upp stora överskott även under de perioder där ett sändningstillstånd
            gäller.
          </p>
          <p xml:id="i-DQCws1FQWmgMGe7uufnpoi">
            För att komma till rätta med risken för att stora överskott byggs
            upp bör det regleras så att tillgångarna på public service-kontot
            årligen balanseras och att detta automatiskt medför en justering
            av public service-avgiften. Detta bör riksdagen tillkännage för
            regeringen.
          </p>
        </div>
        <div type="motSignatures">
          <list>
            <item xml:id="i-L22KjguRmrCvghxN6g88fc" who="i-5BpKZwq8Nrrge7Ep1aDZB9">
              Lotta Finstorp (M)
            </item>
            <item xml:id="i-KsppYq4oHUtMwXxiEP2VVK" who="i-Pu4JFuoHUq5W6JaAtvinyz">
              Annicka Engblom (M)
            </item>
            <item xml:id="i-55hyt5gP1U1fWxy9zXFX7b" who="i-G9cpXThuSAP5KSY32ApDCj">
              Ann-Britt Åsebol (M)
            </item>
            <item xml:id="i-BRWVV97EYK72cBxDGfLRgL" who="i-GYDmDYBwvSBCyuntDBrarj">
              Viktor Wärnick (M)
            </item>
            <item xml:id="i-JUxnuzHpTu4cCfU1G6USuZ" who="i-UwP5i3Nf2rsj5W3x9BMAEh">
              John Weinerhall (M)
            </item>
            <item xml:id="i-75bSXzZPsjMzDmdqDs49s8" who="i-HVNurMXeCe8w9FG2WJ148E">
              Ulrika Jörgensen (M)
            </item>
          </list>
        </div>
      </div>
    </body>
  </text>
</TEI>
