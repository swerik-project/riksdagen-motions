<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-02630">
  <teiHeader>
    <fileDesc>
      <titleStmt>
        <title>Immateriella rättigheter</title>
        <author corresp="i-Q8hYBES3N7Q4fZnAATRjsd">av Fredrik Olovsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2630 av Fredrik Olovsson m.fl. (S)</title>
          <idno type="rdwebb">HB022630</idno>
          <rs type="number">2630</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB022630/text</ref>
          <ref type="dokument_url_html">https://data.riksdagen.se/dokument/HB022630</ref>
          <ref type="dokumentstatus_url_xml">https://data.riksdagen.se/dokumentstatus/HB022630</ref>
          <ref type="pdf">https://data.riksdagen.se/fil/9A76A12D-0E66-48A4-837A-94329EC4BA67</ref>
          <ref type="docx">https://data.riksdagen.se/fil/F9908600-D83E-41E3-A545-B2B8D55C0F65</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KTqdCJiS7tAKyXZgtyJwHs</idno>
            <name>Monica Haider</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TJUAnvTvoNJL7Xs36mcHa</idno>
            <name>Marianne Fundahn</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HaBKPQ5yfZK6LYjmYU1tZy</idno>
            <name>Aida Birinxhiku</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-VSbEG19CEMJ1aVwTdmw9Jp</idno>
            <name>Daniel Vencu Velasquez Castro</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SQGgVGEaeCcYaSoUzKoXWu" type="signed"/>
        <correspContext corresp="i-SQGgVGEaeCcYaSoUzKoXWu">
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-KTqdCJiS7tAKyXZgtyJwHs"/>
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-TJUAnvTvoNJL7Xs36mcHa"/>
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-HaBKPQ5yfZK6LYjmYU1tZy"/>
          <note type="signatory" corresp="i-VSbEG19CEMJ1aVwTdmw9Jp"/>
        </correspContext>
        <correspAction xml:id="i-NchgcA75T8far5WgHdoczg" type="submitted">
          <date when="2023-10-05"/>
          <time when="17:04:22"/>
        </correspAction>
        <correspAction xml:id="i-J98nTuU1jNsJDGMgESJBLJ" type="reviewed">
          <date when="2023-10-05"/>
          <time when="18:53:25"/>
        </correspAction>
        <correspAction xml:id="i-BKx9wYnqATdivWnwwPuX39" type="referred">
          <date when="2023-10-17"/>
        </correspAction>
        <correspAction xml:id="i-SrwJ2YgsTjJ752pEecffG5" type="assigned">
          <date when="2024-04-16"/>
          <time when="14:43:45"/>
        </correspAction>
        <correspContext corresp="i-SrwJ2YgsTjJ752pEecffG5">
          <ref type="assignedTo">Näringsutskottet</ref>
        </correspContext>
        <correspAction xml:id="i-6e6nJTwLt3CiSjYrZ2EhcA" type="behandlas_i"/>
        <correspContext corresp="i-6e6nJTwLt3CiSjYrZ2EhcA">
          <ref type="uppgift">2023/24:NU7</ref>
          <ref type="ref_dok_id">HB01NU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU7</ref>
          <ref type="ref_dok_titel">Immaterialrättsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2630 av Fredrik Olovsson m.fl.
          (S) Immateriella rättigheter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-MYttNf5VR45d87huW3rZoa">
            Förslag till riksdagsbeslut
          </head>
          <list>
            <item xml:id="i-5vXgdmL9TDYbQgqazFut7P" sortKey="Yrkande 1">
              Riksdagen ställer sig bakom det som anförs i motionen om behovet
              av en upphovsrätt som fungerar i det digitala samhället, och detta
              tillkännager riksdagen för regeringen.
            </item>
          </list>
          <list>
            <item xml:id="i-TFwM3wqZFUcWK8XTZyQYqi" sortKey="Yrkande 2">
              Riksdagen ställer sig bakom det som anförs i motionen om behovet
              av en harmoniserad varumärkesrätt och mönsterrätt och tillkännager
              detta för regeringen.
            </item>
          </list>
          <list>
            <item xml:id="i-TB1jqNfovVedwe1iKxU9vf" sortKey="Yrkande 3">
              Riksdagen ställer sig bakom det som anförs i motionen om behovet
              av en patenträtt som stärker svensk innovationskraft, och detta
              tillkännager riksdagen för regeringen.
            </item>
          </list>
          <list>
            <item xml:id="i-JK4KSLS9VxQbp3GV8ALFVE" sortKey="Yrkande 4">
              Riksdagen ställer sig bakom det som anförs i motionen om att
              se över förutsättningarna för ett snabbspår för grön teknik i
              Sverige och tillkännager detta för regeringen.
            </item>
          </list>
          <list>
            <item xml:id="i-P4dU21RkgHdxCbrLirrN3t" sortKey="Yrkande 5">
              Riksdagen ställer sig bakom det som anförs i motionen om att
              se över förutsättningarna för en frivillig privat försäkring mot
              patentintrång och tillkännager detta för regeringen.
            </item>
          </list>
          <list>
            <item xml:id="i-QG8kwpVHNW2fNAm2rUDG7A" sortKey="Yrkande 6">
              Riksdagen ställer sig bakom det som anförs i motionen om att
              arbeta fram en offensiv innovationsstrategi och tillkännager detta
              för regeringen.
            </item>
          </list>
          <list>
            <item xml:id="i-2L2NZPp3FQs62aKk9f1Nao" sortKey="Yrkande 7">
              Riksdagen ställer sig bakom det som anförs i motionen om att
              öka kunskapen om immaterialrätt och tillkännager detta för regeringen.
            </item>
          </list>
          <list>
            <item xml:id="i-Mr7kDz3UGd86LEmYh3FJoZ" sortKey="Yrkande 8">
              Riksdagen ställer sig bakom det som anförs i motionen om att
              se över förutsättningarna för ett nationellt kunskapscentrum för
              immaterialrätt och tillkännager detta för regeringen.
            </item>
          </list>
          <list>
            <item xml:id="i-E2yuPsi9dZaiq5UyFvL9pr" sortKey="Yrkande 9">
              Riksdagen ställer sig bakom det som anförs i motionen om att
              öka användningen av patentinformation och tillkännager detta för
              regeringen.
            </item>
          </list>
          <list>
            <item xml:id="i-UVJG4bA7rqCre52n2FHTb" sortKey="Yrkande 10">
              Riksdagen ställer sig bakom det som anförs i motionen om att
              anpassa immaterialrätten till AI och den digitala utvecklingen
              och tillkännager detta för regeringen.
            </item>
          </list>
          <list>
            <item xml:id="i-KFQ7xPBeipFiiBHJugUhFV" sortKey="Yrkande 11">
              Riksdagen ställer sig bakom det som anförs i motionen om att
              bekämpa intrång i immateriella rättigheter och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-Qb1vBuhRJxc8sgLHC6o1HJ" type="h1">
            Motivering
          </head>
          <p xml:id="i-3smz63ZUCjkfqEzNZCEYQ1">
            De senaste decennierna har världsekonomin börjat skifta från
            fysiska tillgångar till immateriella tillgångar. En stor del av
            det ekonomiska värde som skapas i dag är immateriellt och sker
            i form av nya uppfinningar, affärsidéer, musik, film och design.
            Vi lever i en modern kunskapsekonomi där kunskapsbaserade tillgångar
            såsom patent, varumärken och upphovsrättigheter har blivit allt
            viktigare för företag och för samhället i stort. I dag står näringar
            som intensivt utnyttjar immateriell egendom för fler än vart tredje
            arbetstillfälle och för ungefär 40 procent av Sveriges BNP. Därför
            är det av yttersta vikt att vi tar tillvara immateriella tillgångar
            på allra bästa sätt.
          </p>
          <head xml:id="i-CdtXASvwbRrZfcy3nxwqQA" type="h2">
            En upphovsrätt som fungerar i det digitala samhället
          </head>
          <p xml:id="i-RfhgvQQmAwDyTwmNCKPbgH">
            De kulturella och kreativa näringarna, som nästan uteslutande
            producerar produkter och tjänster av immateriellt värde, ökar.
            På dagens marknad påverkar upphovsrätten dessutom företagens investeringar
            och digitala innovation i allt större utsträckning. Det ställer
            krav på ett fungerande upphovsrättsligt skydd i ett alltmer digitaliserat
            samhälle. Upphovs­rätten är den immaterialrätt som hittills har
            påverkats mest av den tekniska utvecklingen. Mot denna bakgrund
            antogs ett nytt EU-direktiv i april 2019 med syftet att anpassa
            och komplettera unionens upphovsrättsliga regelverk. Efter tuffa
            förhandlingar röstade riks­dagen i november 2022 igenom de nya
            regler på upphovsrättsområdet som direktivet föranledde. Vi socialdemokrater
            har sedan dag ett stått upp för en modernisering av upphovsrätten,
            eftersom det är förutsättning för att regelverket ska fungera
            på den digitala marknaden. Kulturskapare i Sverige såsom författare,
            kompositörer och bildkonstnärer måste kunna få betalt för det
            som de har skapat. På samma sätt måste artister och musiker få
            en rimlig del av de stora värden som streamingekonomin genererar.
            Det är helt grundläggande för att bibehålla ett dynamiskt kulturliv
            som skapar jobb och som bidrar till människors välbefinnande,
            utveckling och glädje. Samtidigt är det viktigt att dessa verk
            kan användas och göras tillgängliga på ett rimligt sätt och att
            den enskildes rätt att yttra sig fritt bevaras.
          </p>
          <head xml:id="i-3DBpHALQnbyy5EPTQZhepu" type="h2">
            En harmoniserad varumärkesrätt och mönsterrätt
          </head>
          <p xml:id="i-SkLRWnqVDHXUF4Wkor86Bb">
            På dagens konkurrensutsatta marknad har varumärkes- och mönsterrätten
            kommit att bli allt viktigare för företag och för samhället i
            stort. Ett varumärke representerar ofta stora delar av företagets
            upparbetade värde och är därför mycket värdefullt. Det varumärkes­rättsliga
            skyddet är i huvudsak harmoniserat inom EU och har nyligen genomgått
            en reform för att anpassas till en ny teknisk verklighet, vilket
            är mycket positivt. Vi social­demokrater ser även positivt på
            den översyn som görs av EU:s formskyddsregler i syfte att harmonisera
            och modernisera mönsterrätten. Översynen är efterlängtad då använd­ningen
            av möjligheten till mönsterrättsligt skydd har minskat de senaste
            åren från redan låga nivåer. Därutöver finns det ett behov av
            ökad internationell harmonisering även utanför EU.
          </p>
          <head xml:id="i-Ei6jvHS5MJnAF9EJxiWC9j" type="h2">
            En patenträtt som stärker svensk innovationskraft
          </head>
          <p xml:id="i-8siVgLqJBXVwHM6HhwgXxi">
            Patenträtten är central för att företag och andra ska våga och
            vilja investera i forskning och innovation. Genom ett fungerande
            patenträttsligt skydd ges företag samt forskare förutsättningar
            att exploatera och kommersialisera sina innovationer både nationellt
            och internationellt, vilket skapar tillväxt och nya jobb. Patenträtten
            spelar vidare en viktig roll i industrins gröna omställning, eftersom
            den skapar förutsättningar för att utveckla klimatsmarta tjänster
            och grön teknik. Flera länder har i dag initierat olika program
            för snabbare handläggning och beslut när det kommer till patentansökningar
            inom grön teknik. Vi socialdemokrater vill utreda förutsättningarna
            för hur ett sådant snabbspår för grön teknik skulle kunna utformas
            i Sverige.
          </p>
          <p xml:id="i-NYqmhvBpzwvPTThn9Ldu7t">
            I jämförelse med stora globala företag har små och medelstora
            företag, samt enskilda forskare, begränsade möjligheter att försvara
            sina patent i domstol till följd av höga processkostnader. Detta
            innebär att deras möjligheter att exploatera och kommersiali­sera
            sina innovationer kraftigt reduceras. Därför har vi socialdemokrater
            i regeringsställning genomfört en domstolsreform för att öka förutsebarheten
            och minska kostnaderna för mindre innovatörer. Vi har även drivit
            på arbetet för ett enhetligt patentsystem på EU-nivå, vilket gör
            det enklare och billigare för svenska innovatörer att ta tillvara
            sina idéer. Efter många års förhandlingar trädde reformen i kraft
            den 1 juni 2023. Därutöver vill vi socialdemokrater utreda förutsättningarna
            för en frivillig privat försäkring mot patent­intrång. En sådan
            skulle sannolikt fungera avskräckande för potentiella patentintrångs­görare
            samt öka intresset för patentering bland små och medelstora företag.
          </p>
          <head xml:id="i-LSGZRqfmJEBXc6WkpKdTGv" type="h2">
            En offensiv innovationsstrategi
          </head>
          <p xml:id="i-KUY4FXamWsyTdRmHyqMTA7">
            Svensk innovationspolitik har länge centrerats kring forskning
            och forskningspolitik. För oss socialdemokrater är det dock viktigt
            att vi inte glömmer bort immaterialrättens betydelse. Vi behöver
            immaterialrätten för att möta nutida och framtida utmaningar,
            inte minst när det kommer till den gröna omställningen. Ett fungerande
            immaterialrättsligt skydd är avgörande för att svenska företag
            ska kunna bidra med framtidens klimat­smarta lösningar. Vi socialdemokrater
            är stolta över att Sverige är en av världens främsta innovationsnationer,
            men det finns flera områden där vi riskerar att halka efter. Den
            globala konkurrensen om att utveckla innovativa och hållbara lösningar
            hårdnar och länder tävlar om att ta ledande positioner inom klimatomställningen.
            Därför är det hög tid att påbörja arbetet med att ta fram en offensiv
            innovationsstrategi för att klara den gröna omställningen, stärka
            konkurrenskraften och skapa nya jobb i hela landet. En sådan strategi
            finns i flera av våra grannländer och efterfrågas av näringslivet
            och andra aktörer i Sverige.
          </p>
          <head xml:id="i-HhF46wb35tgfvteU37fFBR" type="h3">
            Öka kunskapen om immaterialrätt
          </head>
          <p xml:id="i-CrbFKx1v4q7X8x6iHKtKRa">
            För att säkra Sveriges innovationsledarskap måste kunskapen om
            immaterialrätt som strategisk tillgång öka, framför allt bland
            små och medelstora företag och inom universitets- och högskolevärlden.
            Ett fåtal stora företag står för huvuddelen av alla sökta patent
            i Sverige. De mindre innovatörerna saknar ofta grundläggande kunskaper
            om när, var och hur innovationer bör skyddas. Kunskapen om vilka
            forskningsresultat som bör skyddas brister även inom universitets-
            och högskolevärlden. Dessutom bör kunskapen om hur immateriella
            tillgångar ska hanteras även öka inom ramen för offentlig upphandling.
            Mot denna bakgrund vill vi se över förutsättningarna för att inrätta
            ett nationellt kompetenscentrum enligt finsk modell. Genom ett
            sådant centrum skapas en kunskapshubb som inte bara medför hög
            kvalitet på våra forskningsinsatser utan också bidrar till att
            höja kompetensen i hela samhället.
          </p>
          <head xml:id="i-BWN1zSVmajXAzeaAhwCvQJ" type="h3">
            Öka användningen av patentinformation
          </head>
          <p xml:id="i-58k8RHGiWafibbAUVtYP2G">
            Det är hög tid att vi börjar använda patentinformation på ett
            strategiskt och systematiskt sätt för att öka utväxlingen av våra
            innovationssatsningar. Med hjälp av denna enorma informationskälla
            kan vi undvika dubbelforskning, påskynda utvecklingen av nödvändiga
            innovationer och analysera utvecklingstendenser runt om i världen.
            Genom att använda patentinformation i forskning och beslutsfattande
            kan vi avgöra var Sverige har störst möjlighet att konkurrera
            och bidra med nya klimatsmarta lösningar. För oss social­demokrater
            handlar det om att satsa forskningsmedel där de gör störst nytta.
            I detta sammanhang utgör Patentstyret i Norge, som gör djupgående
            patentanalyser varje år, en förebild.
          </p>
          <head xml:id="i-3wZL4cuxWDJQp5GkPEpofe" type="h3">
            Öka anpassningen till AI och digitalisering
          </head>
          <p xml:id="i-EdHWTVsP2dFLG8rh1Vi1y4">
            Utvecklingen inom AI och digitalisering går snabbt och det immaterialrättsliga
            skyddet halkar av naturliga skäl efter. Den nya tekniska verkligheten
            gör att utmaningar kopplade till de immateriella rättigheterna
            blir än större. Därför är det viktigt att regel­verket moderniseras
            och harmoniseras internationellt, inte bara för att hålla jämna
            steg utan även för att leda utvecklingen.
          </p>
          <head xml:id="i-TaTeVUPbLbNdLC2GD5oVuP" type="h3">
            Öka insatserna mot immaterialrättsintrång
          </head>
          <p xml:id="i-EcuABjAe1mNKDCPQC8FYtx">
            För att sätta stopp för det växande problemet med intrång i immateriella
            rättigheter behöver vi göra mycket mer, både nationellt och inom
            EU. Detta gäller oavsett om det handlar om exempelvis illegal
            IPTV, varumärkesförfalskning eller piratkopiering av film och
            dataspel. Alla former av intrång i immateriella rättigheter är
            stöld. Även om varje enskilt intrång kan låta harmlöst handlar
            det om miljardbelopp som omsätts illegalt och som flödar in i
            organiserad kriminell verksamhet. Konsekvenserna blir uteblivna
            skatteintäkter, förlorade svenska arbetstillfällen och företag
            samt kulturskapare som tvingas att lägga ned. Det har vi inte
            råd med. Vi socialdemokrater är stolta över de straffskärpningar
            som vi har genomfört i regeringsställning när det kommer till
            de allvarligaste fallen av immaterialrättsintrång. Nu krävs det
            att Sverige, liksom flertalet andra länder inom EU, gör det enklare
            att stoppa illegala tjänster. Arbetet för att förhindra att gängkriminella
            utnyttjar streamingtjänster för penningtvätt behöver intensifieras.
            Vidare krävs stärkta insatser för att öka kunskapen och medvetenheten
            om immaterial­rättsliga intrång och deras konsekvenser.
          </p>
        </div>
        <div type="motSignatures">
          <list>
            <item xml:id="i-KEwnxSyvJ4tCGn1A2bvMd3" who="i-Q8hYBES3N7Q4fZnAATRjsd">
              Fredrik Olovsson (S)
            </item>
            <item xml:id="i-U8aSpX8k2hhUgdVBLztazM" who="i-KTqdCJiS7tAKyXZgtyJwHs">
              Monica Haider (S)
            </item>
            <item xml:id="i-SDx1n8of1S8mVRa3c42rHw" who="i-8BHpqh3AbjzqTzM3CKEhqa">
              Mattias Jonsson (S)
            </item>
            <item xml:id="i-JFaDHdbZKuCe5ig3a8Jfop" who="i-TJUAnvTvoNJL7Xs36mcHa">
              Marianne Fundahn (S)
            </item>
            <item xml:id="i-2eAkiHRENcY6v5X5Gsajjf" who="i-QpWVRM55tMRcHYZCMDFcHW">
              Isak From (S)
            </item>
            <item xml:id="i-Qv5WasspzXbHzkCMmdDBK4" who="i-HaBKPQ5yfZK6LYjmYU1tZy">
              Aida Birinxhiku (S)
            </item>
            <item xml:id="i-SnNEbVC8QZf7emM6D8d1xK" who="i-VSbEG19CEMJ1aVwTdmw9Jp">
              Daniel Vencu Velasquez Castro (S)
            </item>
          </list>
        </div>
      </div>
    </body>
  </text>
</TEI>
