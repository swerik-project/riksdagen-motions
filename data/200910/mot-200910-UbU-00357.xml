<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00357">
  <teiHeader>
    <fileDesc>
      <titleStmt>
        <title>Studenters sociala och ekonomiska situation</title>
        <author corresp="i-548HUVvKe8n48M3pQmFeUC">av Amineh Kakabaveh m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Studenters sociala och ekonomiska situation</title>
          <idno type="rdwebb">GX02Ub357</idno>
          <rs type="number">Ub357</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub357/text</ref>
          <ref type="dokument_url_html">http://data.riksdagen.se/dokument/GX02Ub357</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub357</ref>
          <ref type="doc">http://data.riksdagen.se/fil/808E7FE3-0718-4CE6-A74F-A6674865683B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VRzp944UZ2NGCuKph46mdH" type="signed"/>
        <correspContext corresp="i-VRzp944UZ2NGCuKph46mdH">
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction xml:id="i-48JJRtsGmBt7n32ghHmub3" type="numbering">
          <date when="2009-10-06"/>
        </correspAction>
        <correspAction xml:id="i-94WWqLHHQTi457X1whKWQo" type="submission">
          <date when="2009-10-05"/>
        </correspAction>
        <correspAction xml:id="i-EhazrdoGMzhTAHRaY4Nqm6" type="transfer">
          <date when="2009-10-03"/>
        </correspAction>
        <correspAction xml:id="i-Ar4oPPQWRDNFGSoYkYgXT2" type="assigned"/>
        <correspContext corresp="i-Ar4oPPQWRDNFGSoYkYgXT2">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AJCstDnsEFLViArHXERrHE" type="motBody">
        <div xml:id="i-39L6Qo66ZTmp8R6mw8A2is" type="motProposal" subtype="förslag">
          <head xml:id="i-SNSTZ63P44WUoXZrwxA9dU">
            1 Förslag till riksdagsbeslut
          </head>
          <list xml:id="i-S92p8sxyHC6oCDm3iMaAM8" style="ol">
            <item xml:id="i-NzpBxd8mQCDSrHkQgz9rce">
              Riksdagen tillkännager för regeringen som sin mening vad som
              anförs i motionen om uppräkning av studiemedlen.
            </item>
            <item xml:id="i-45cFmqGxerhW6FPWA2bQ4e">
              Riksdagen tillkännager för regeringen som sin mening vad som
              anförs i motionen om högskolans studiesociala insatser.
            </item>
            <item xml:id="i-EXATXA5Fwg87HtEhfMpsGW">
              Riksdagen tillkännager för regeringen som sin mening vad som
              anförs i motionen om regler för studenthälsan.
            </item>
            <item xml:id="i-WeFYtbiiiCfj5QgRJ6vbAF">
              Riksdagen tillkännager för regeringen som sin mening vad som
              anförs i motionen om s.k. skuggdoktorander.
            </item>
            <item xml:id="i-P3PfGtnru36SV3WhhnJH3z">
              Riksdagen tillkännager för regeringen som sin mening vad som
              anförs i motionen om stipendier som studiefinansiering inom forskarutbildningen.
            </item>
            <item xml:id="i-15D5YHG893Aiced4ZbodVG">
              Riksdagen tillkännager för regeringen som sin mening vad som
              anförs i motionen om doktorandtjänster.
            </item>
          </list>
        </div>
        <div xml:id="i-LxhsaYCiaSbgqoMLw5u5ho" type="motContent">
          <head xml:id="i-QmrGsjkU38n8P85V83dgdy" type="h1">
            2 Höjda studiemedel
          </head>
          <p xml:id="i-7yMUUQ8M4HG3jC3QF8KzSk">
            Kunskap är en demokratisk rättighet, och högskoleutbildning måste
            därför vara tillgänglig för alla. För Vänsterpartiet är det en
            viktig målsättning att bredda rekryteringen till högskolan. En
            av de viktigaste åtgärderna för att minska den sociala snedrekryteringen
            är att skapa ett studiestödssystem som ger social och ekonomisk
            trygghet. Det är också en nödvändig förutsättning för att studera
            på heltid och därmed skapa en utbildning av hög kvalitet.
          </p>
          <p xml:id="i-CLe9oYGNbv1trgsYgaSRZ6">
            Sverige hade under lång tid ett relativt generöst studiestöd,
            som dessutom genomgick kontinuerliga förbättringar. Detta hade
            positiva effekter och innebar att den sociala snedrekryteringen
            vid högskolan minskade. Denna utveckling har brutits eftersom
            studiemedlen har förlorat i värde och inte längre täcker studenters
            levnadsomkostnader.
          </p>
          <p xml:id="i-SEmmQ9XChw5HxAchFg8Q1P">
            Enligt beräkningar som har utförts av Sveriges Förenade Studentkårer
            (SFS) hade en studerande 2003 med studiemedel 22 % lägre köpkraft,
            i förhållande till konsumentprisindex än en studerande med studiemedel
            1980. Föreningssparbankens institut för privatekonomi har visat
            att studenter har fått en standarsänkning med drygt 40 % mellan
            1989 och 2004 inte minst beroende på ökade boendekostnader. I
            Social rapport 2006 konstaterar Socialstyrelsen att antalet fattiga
            studerande har ökat från en sjundedel till en femtedel mellan
            1991 och 2003. Institutet för Privatekonomi (Swedbank) konstaterar
            att för studerande boende i korridorrum med studiemedel och bostadsbidrag
            har den disponibla inkomsten visserligen ökat med ungefär 500
            kronor i månaden mellan 1991 och 2006 men efter det att nödvändiga
            levnadsomkostnader är betalda har summan som är kvar sjunkit med
            356 kronor per månad. Studerande utan bostadsbidrag har 1 040
            kronor mindre efter det att de nödvändiga utgifterna är betalda.
            Siffrorna visar på ett akut behov av en förstärkning av studenters
            ekonomi.
          </p>
          <p xml:id="i-JpLu5Wg6AoeAyJFECZCFXv">
            I den ekonomiska vårpropositionen för 2006 höjdes studiemedlen
            med 300 kronor. Majoriteten i den studiesociala kommittén har
            föreslagit en höjning med ytterligare 400 kronor, vilket givetvis
            är positivt men långt ifrån Vänsterpartiets ursprungliga krav,
            som var en höjning med 1 500 kr/månad. Vi står fortfarande fast
            vid detta krav och föreslår därför att studiemedlen ska höjas
            med ytterligare 1 200 kr/månad. Det motsvarar ett totalbelopp
            på 88 280 kronor vid 40 veckors heltidsstudier år 2010. I vår
            budgetmotion Utgiftsområde 15 Studiemedel (2009/10:Ub383) anslår
            vi resurser till denna förstärkning av studiemedlen.
          </p>
          <p xml:id="i-ATd23zwtfZ4cbVC4531xjd">
            Studiemedel beräknas i förhållande till prisbasbeloppet som beräknas
            utifrån konsumentprisindex, KPI. Den nuvarande lågkonjunkturen
            har inneburit sjunkande priser och att prisbasbeloppet har sänkts
            med 400 kronor. Detta skulle ha inneburit att studiemedlen skulle
            sänkas med 18 kronor i veckan. Regeringen försöker dock dölja
            detta faktum genom att höja lånebeloppet i studiemedlet. Denna
            åtgärd löser emellertid inte det grundläggande problemet att studiemedlet
            inte har räknats upp tillräckligt i förhållande till de studerandes
            behov. Prisbasbeloppet speglar nämligen inte studenters konsumtionsmönster
            och verkliga kostnader. Bland annat får prisförändringar för boende
            i egnahem oproportionerligt stor betydelse för en grupp som i
            de allra flesta fall bor i hyreslägenhet. I ett längre perspektiv
            framstår dagens studiemedelssystem som ohållbart eftersom det
            riskerar att urholkas alltmer och därmed gör att allt färre kommer
            att ha ekonomiska möjligheter att studera. Därför krävs det nya
            regler för uppräkning av studiemedlen. Regeringen bör därför återkomma
            med förslag om en sådan ändring av studiestödslagen. Detta bör
            riksdagen som sin mening ge regeringen till känna.
          </p>
          <p xml:id="i-WgL12G928svKc4umc3wfpP">
            För den som studerar på heltid ska arbete vid sidan av studierna
            vara en möjlighet och inte en nödvändighet. Ett höjt fribelopp
            kan aldrig ersätta höjda studiemedel. Studerande har olika förutsättning
            att arbeta vid sidan av sina studier och ett höjt fribelopp kommer
            därmed inte alla studerande till del. Studieort, tidigare utbildning
            och erfarenheter, brist på kontakter inverkar på möjligheten att
            överhuvudtaget få ett arbete. Vissa utbildningar är mer undervisningsintensiva
            än andra och innehåller fler obligatoriska inslag vilket innebär
            att det är väldigt olika hur studerande kan disponera sin tid.
            Ett höjt eller avskaffat fribelopp kommer också att förändra synen
            på studier som en heltidssysselsättning. Det innebär antingen
            förlängda studietider och att inträdet på arbetsmarknaden skjuts
            upp eller att kvaliteten på studierna sjunker. Däremot borde det
            vara möjligt för studerande att arbeta under ferierna utan att
            det påverkar studiemedlen.
          </p>
          <head xml:id="i-NswEZkk4KYDXsGGLNXVbsc" type="h1">
            3 Studiesocial verksamhet
          </head>
          <p xml:id="i-73nM5cnE2fWziuJNkwWvLb">
            Vänsterpartiet var berett att medverka till en förändring av
            studentkårerna med utgångspunkt i det förslag som utredaren Erland
            Ringborg presenterar i betänkandet Frihet för studenter om hur
            kår- och nationsobligatoriet kan avskaffas (SOU 2008:11). En nödvändig
            förutsättning för att vi skulle stödja ett sådant förslag var
            dock att statsbidraget till studentkårernas verksamhet inte blev
            mindre än vad som föreslås i betänkandet. Det förslag från regeringen
            som riksdagen beslutade om frångick utredningen på just denna
            viktiga punkt. Det statsbidrag som nu införs är mindre än en tredjedel
            av vad som behövs. Verksamheten vid studentkårerna blir stympad
            och möjligheten att utöva sitt inflytande försämras. I vår budgetmotion
            Utgiftsområde 16 Utbildning och universitetsforskning (2009/10:Ub350)
            höjer vi därför anslaget för studentinflytande med 40 miljoner
            kronor för 2010.
          </p>
          <p xml:id="i-AvwdFRxGEf2YWEAPpvMphV">
            För att åtminstone kunna säkra ett minimum av studentinflytande
            kommer högskolorna och studentkårerna att tvingas göra nedskärningar
            i den övriga verksamheten, som framför allt handlar om studiesociala
            frågor. Ett av dessa områden där kårernas arbete har betydelse
            är strävan att öka mångfalden vid högskolan. Vid många av de större
            studentkårerna finns det i dag personer anställda för att arbeta
            med jämlikhets- och jämställdhetsfrågor. Vi anser att det är omöjligt
            att öka mångfalden, motverka diskriminering och skapa jämställdhet
            på högskolan om inte studenterna tar aktiv del i detta arbete.
            Därför måste det även finnas ett statligt stöd till den studiesociala
            verksamheten för att finansiera detta, precis vad som föreslogs
            i utredningen. I budgetmotionen 2009/10:Ub350 anslår vi därför
            30 miljoner kronor årligen till studiesocial verksamhet vid högskolorna.
          </p>
          <p xml:id="i-GBjqiDS9tBRSX58anbxdGq">
            Även riksdagens beslut att högskolornas sociala insatser måste
            vara direkt kopplade till studenternas studiesituation är ett
            klart avsteg från utredningens förslag. Utredaren föreslog att
            insatserna ska ha anknytning till studiesituationen. Vänsterpartiet
            anser att regering och riksdag skulle ha tagit denna fråga på
            lite större allvar eftersom den studiesociala kommittén inte behandlade
            dessa frågor. Vi menar således att i enlighet med utredningens
            förslag att högskolornas sociala insatser ska ha anknytning till
            studiesituationen. Detta bör riksdagen som sin mening ge regeringen
            till känna.
          </p>
          <head xml:id="i-KHjFTEAGa8Nj2F96u2FXAz" type="h1">
            4 Studenters boende
          </head>
          <p xml:id="i-QnsURZ4WReqoeiBt3CqY3D">
            Med det ökade söktrycket till högskolan kommer också rapporterna
            om att många studenter har svårt att hitta någonstans att bo.
            Kommun- och finansmarknadsminister Mats Odell menar att studenterna
            kan hyra i andra hand. Andrahandsmarknaden är förmodligen redan
            mättad på många högskoleorter. I Uppsala och Lund t.ex. är det
            nästan 10 procent av studenterna som hyr i andra hand. Denna boendeform
            är ej heller ett realistiskt alternativ för studerande med barn.
          </p>
          <p xml:id="i-5pmNszVrijtYXBe65giBGP">
            Studenter är en heterogen grupp. Beroende på bl.a. ålder och
            familjesituation har de olika önskemål och ställer olika krav
            på sitt boende. I de flesta fall efterfrågar de dock hyresrätter.
            Svårigheter för studenter att hitta boende beror till en viss
            del på att det saknas studentbostäder men är också en följd av
            den generella bristen på hyresrätter. För närvarande byggs nästan
            inga hyreslägenheter eftersom högerregeringen har avskaffat de
            statliga subventionerna.
          </p>
          <p xml:id="i-Y7VWFyn6MBLNVv4iPKrpBi">
            I motion Bygg fler hyresrätter (2009/10:C277) lämnar Vänsterpartiet
            en rad olika förslag till hur hyresrättens ställning på bostadsmarknaden
            ska stärkas och hur nyproduktionen av hyresrätter, däribland studentbostäder,
            ska ökas.
          </p>
          <head xml:id="i-XWb7DpDq9PG9fwGXvQsdeB" type="h2">
            4.1 Bostadskostnader
          </head>
          <p xml:id="i-FYjnepg6kXBb6zvUetXGjv">
            Ett annat problem för de flesta studenter är höga hyror. I genomsnitt
            går hälften av studiemedlen till hyra, men det varierar kraftigt
            beroende på studieort. Statliga subventioner för bostadsbyggande
            är ett medel att hålla hyrorna på en rimlig nivå, som även studerande
            har råd med.
          </p>
          <p xml:id="i-9gwoZdLMGaK2BYr9J2NPNX">
            Det finns också en möjlighet att få bostadsbidrag vid låga inkomster.
            Den som har fyllt 29 år och är barnlös har ingen rätt till bostadsbidrag
            och kan därför få sämre ekonomiska förutsättningar än sina yngre
            studiekamrater. Det kan leda till påtvingade studieavbrott eller
            att studier inte ens kan påbörjas. Denna regel utgör ett hinder
            för ett av de viktigaste utbildningspolitiska målen, det livslånga
            lärandet. Även målet att minska den sociala snedrekryteringen
            till den högre utbildningen motverkas eftersom personer med arbetarbakgrund
            i allmänhet påbörjar sina studier senare i livet. Vänsterpartiet
            föreslår i motion En social bostadspolitik (2009/10:C375) att
            28-årsgränsen i bostadsbidraget ska tas bort.
          </p>
          <head xml:id="i-GTxWZTtpdZm9gCZGUqL7v1" type="h1">
            5 Studenter och trygghetssystemen
          </head>
          <p xml:id="i-AxiRTCkNaaev9DiSXRrjti">
            Den studiesociala kommittén hade i uppdrag att överväga gränsdragningar
            mellan studiemedelssystemet och de sociala trygghetssystemen.
            I sitt slutbetänkande upprepade kommittén de problem som redan
            hade analyserats i den förra studiesociala utredningen, men misslyckades
            att lämna några genomgripande förslag för att lösa dessa problem.
          </p>
          <p xml:id="i-qLmQc1J8dHvNYMzK2F1oY">
            I direktiven till den studiesociala kommittén menar dessutom
            regeringen att det inte längre finns några gränsdragningsproblem
            mellan studiemedelssystemet och arbetslöshetsförsäkringen, och
            frågor om detta ingick därför inte i uppdraget till utredningen.
            Vi anser till skillnad från regeringen att det hade varit motiverat
            att utreda studiestödssystemets samspel med arbetslöshetsförsäkringen
            med anledning av att reglerna har förändrats. Bland de förändringar
            som regeringen har genomfört av arbetslöshetsförsäkringen finns
            det några som direkt har påverkat studerande. Både studerandevillkoret
            i arbetslöshetsförsäkringen, och möjligheten att få a-kassa under
            ferierna har tagits bort. Dessutom har den överhoppningsbara tiden
            sänkts från sju till fem år. Regeringens förändringar av arbetslöshetsförsäkringen
            har möjligen skapat tydligare gränser, men det har snarare fått
            till följd att samspelet med studiemedelssystemet har försämrats.
            I vår motion Ungdomars arbetsmarknad (2009/10:A394) lämnar vi
            förslag om att återinföra studerandevillkoret i arbetslöshetsförsäkringen
            och återställa den överhoppningsbara tiden till sju år.
          </p>
          <head xml:id="i-YG6wnJaRJL9LbYB9Zo8H5V" type="h1">
            6 Nyckeltal för studenthälsan
          </head>
          <p xml:id="i-VSnaLox9C3z9ouKsGvDmTs">
            Den studiesociala situationen hänger intimt samman med studenternas
            fysiska och psykiska hälsa. Dålig ekonomi kan exempelvis leda
            till stress och oro. Sjukdom kan inverka negativt på studieresultaten.
            Studenter har ofta en arbetssituation som gör det svårt att vara
            frånvarande. Vid sjukskrivning är det dessutom 30 dagars karens
            innan studielånet börjar skrivas av. Det behövs därför en väl
            fungerande studenthälsovård, inte minst i förebyggande syfte,
            som tar hänsyn till de behov som uppstår i deras speciella situation
            och som kompletterar den allmänna hälsovården.
          </p>
          <p xml:id="i-KoDBdhr4SKJd1m56uiXPMw">
            Högskolorna har ansvar för studenternas hälsa, vilket uttrycks
            på följande sätt i högskoleförordningen 1 kap. 11 §: Högskolorna
            skall ansvara för att studenterna har tillgång till hälsovård,
            särskilt förebyggande hälsovård som har till ändamål att främja
            studenternas fysiska och psykiska hälsa. Ambitionsnivån för studenthälsan
            och de därav följande resurserna varierar dock mycket mellan högskolorna.
            Tillgängligheten och kompetensen skiftar beroende på studieort
            eftersom det inte finns några normer som tydligt anger vilken
            den lägsta godtagbara nivån är. Studenthälsan behöver därför kartläggas
            och utredas i syfte att skapa tydliga regler för dess verksamhet.
            Detta bör riksdagen som sin mening ge regeringen till känna.
          </p>
          <head xml:id="i-F54Exv59NRPgArDEpMD4sq" type="h1">
            7 Tillgänglighet
          </head>
          <p xml:id="i-7BDTuUcWEWuSAmX531eX8u">
            Diskrimineringskommittén föreslog att underlåtenhet att vidta
            skäliga åtgärder för tillgänglighet ska definieras som diskriminering.
            Detta förslag negligerades av högerregeringen och finns därför
            inte med i diskrimineringslagen. Vänsterpartiet beklagar detta
            och anser att underlåtenhet att tillgänglighetsanpassa bör definieras
            som en fråga om diskriminering och att detta förslag bör genomföras
            skyndsamt.
          </p>
          <p xml:id="i-JHwtFm3xfnrufJyxrA9ix9">
            I den nationella handlingsplanen för handikappolitiken Från patient
            till medborgare (prop. 1999/2000:79) slås det fast att målet för
            handikappolitiken ska vara ett samhälle som gör det möjligt för
            människor med funktionsnedsättning att bli fullt delaktiga i samhällslivet.
            Människors lika värde är en grundläggande utgångspunkt i vårt
            samhälle och alla människor har kunskaper, förmågor och erfarenheter
            som är viktiga för samhället. Därför måste samhället formas på
            ett sådant sätt att alla kan medverka i utvecklingen och nå full
            delaktighet. Människor som har funktionsnedsättning utgör givetvis
            inget undantag i detta avseende. Personer med funktionsnedsättning
            är medborgare med lika rättigheter och skyldigheter som andra.
          </p>
          <p xml:id="i-MirgJPBv8cxYnLKsZUDLqb">
            Vänsterpartiet var med och tog fram den nationella handlingsplanen
            och vi tycker att den är väldigt bra. Men vi har märkt att själva
            genomförandet av planen går trögt. Därför ser vi att det kommer
            krävas resursförstärkningar för att målet om att Sverige ska vara
            tillgängligt till 2010 ska kunna uppnås.
          </p>
          <p xml:id="i-VBQR4E4UgGdu9vVzVwjqwQ">
            Vi anser inte att frågan om bristande tillgänglighet som diskriminering
            behöver närmare principiell utredning. Däremot bör regeringens
            beredning noggrant belysa kostnadsaspekterna av genomförandet
            av en sådan lagstiftning. Det är vidare viktigt att när ett sådant
            förslag genomförts noggrant följa hur praxis utvecklas så att
            lagstiftningen inte tolkas vare sig för snävt eller för vidsträckt
            och så att de skälighetsbedömningar som ska göras inte utmärks
            av för stor grad av godtycke.
          </p>
          <head xml:id="i-MxtsmJWNPTHFynB8DSyWwm" type="h1">
            8 Forskarutbildningen
          </head>
          <p xml:id="i-pWSW75L93gTNQ4SioqVE8">
            En central fråga för all forskning är vilka som utför forskningen
            och hur reproduktionen av forskare ska säkerställas för att tillgodose
            framtida behov. Hur skapas en attraktiv forskarutbildning som
            ger doktorander möjlighet att utvecklas till goda forskare? En
            angelägen åtgärd för att förbättra rekryteringen till forskarutbildningen
            är att stärka den sociala situationen för forskarstuderande. Det
            är även en nödvändig förutsättning för att förbättra jämställdheten
            och öka mångfalden bland doktoranderna. Vänsterpartiet menar att
            sista steget nu måste tas i den reformering av forskarutbildningen
            som påbörjades 1969.
          </p>
          <head xml:id="i-G4e7tiY4eCKhvxjduEzRpv" type="h1">
            9 Skuggdoktorander
          </head>
          <p xml:id="i-3Yd5iw7zihtvv4b5VXvZXk">
            Enligt högskoleförordningen får ingen antas till forskarutbildningen
            utan studiefinansiering. Det förekommer emellertid även personer
            som bedriver forskarstudier utan att vara antagna till forskarutbildningen
            trots att detta saknar stöd i högskolelagen och högskoleförordningen.
            Dessa s.k. skuggdoktorander är rättslösa och står ofta utanför
            trygghetssystemen. De har t.ex. ingen formell rätt till handledning
            eller individuell studieplan. För sin försörjning får de lita
            till stipendier och tidsbegränsade projekttjänster. Handledning
            och andra resurser kan tas ifrån dem utan förvarning eller motivering.
          </p>
          <p xml:id="i-4s8wrNEihhiq6umetjgZbg">
            Högskoleverket har publicerat en rapport om skuggdoktorander
            Att forska i det fördolda (2005:24 R), som bl.a. visar vilken
            utsatt tillvaro det innebär att vara skuggdoktorand. Trots detta
            upplever skuggdoktoranderna ofta sin tillvaro som positiv eftersom
            de får forska. De ser inte på sig själva som skuggdoktorander
            och det antyder problemet med att ta reda på hur många skuggdoktorander
            som finns och under vilka förhållanden de verkar. Det gör att
            det är svårt att vidta åtgärder för att detta system ska upphöra.
            Därför bör varje lärosäte med rätt att bedriva forskarutbildning
            få i uppdrag att ta fram statistik över hur många skuggdoktorander
            som finns, vilka förhållanden de har samt redovisa vilka åtgärder
            som kommer att vidtas för att det endast ska finnas forskarstuderande
            som är antagna till forskarutbildningen. Detta bör riksdagen som
            sin mening ge regeringen till känna.
          </p>
          <head xml:id="i-15EmiGS4fUa417YGA6gpXg" type="h2">
            9.1 Förbjud stipendier på forskarutbildningen
          </head>
          <p xml:id="i-HJzJregFjxa3Jer15WvtZb">
            Att finansiera sina studier på forskarutbildningen med stipendier
            innebär en rad nackdelar för den enskilde doktoranden. En av de
            mer allvarliga konsekvenserna är att dessa doktorander inte har
            rätt till någon inkomstrelaterad ersättning vid sjukdom, föräldraledighet
            eller arbetslöshet. Dessutom räknas inte stipendiefinansierade
            studier som överhoppningsbar tid av Försäkringskassan, vilket
            gör att dessa doktorander inte har någon vilande SGI. Stipendierna
            räknas inte heller som pensionsgrundande inkomst. Högskolorna
            kan inte teckna försäkringar för stipendiater. Stipendier berättigar
            inte heller till den automatiska övergång till doktorandtjänst
            som sker för doktorander med utbildningsbidrag när två år återstår
            av utbildningen.
          </p>
          <p xml:id="i-BPeefBttxAyySCjGiM6kR3">
            Den enda regel som finns rörande stipendier är att statliga anslag
            inte får användas till stipendier. Vid högskolorna finns dock
            en rad stipendiefonder, och externa medel kan användas till stipendier.
            Höstterminen 2006 var 8 procent av de forskarstuderande finansierade
            med stipendier enligt Högskoleverkets årsrapport 2007 (2007:33
            R). Det är ofta utländska doktorander som ges stipendier, och
            enligt en del högskolors regelverk får stipendier endast ges till
            utländska studenter.
          </p>
          <p xml:id="i-L5PjQZfcRvNwcXs3ZufCkS">
            Vår bestämda mening är att stipendier inte är en acceptabel finansieringsform
            för forskarstuderande dels med hänvisning till den sociala och
            ekonomiska otrygghet de leder till, dels för att bristen på regler
            gör det alltför lätt att missbruka dem. Det finns inget att invända
            mot att stipendier används till särskilda kostnader i samband
            med forskarstudier såsom resor och utrustning, däremot ska de
            inte användas till de forskarstuderandes levnadsomkostnader. Stipendier
            bör därför förbjudas som studiefinansieringsform inom forskarutbildningen.
            Enligt beräkningar som gjordes av Högskoleverket 2006 skulle det
            kosta 28 miljoner kronor årligen, vilket kan finansieras med de
            ökade anslagen till universitet och högskolor. Detta bör riksdagen
            som sin mening ge regeringen till känna.
          </p>
          <head xml:id="i-XE9JWKUHDMTx85UGs17ohy" type="h2">
            9.2 Fler doktorandtjänster
          </head>
          <p xml:id="i-LYMarcn1z8hTir7gTmoZso">
            Inom ramen för sin utbildning utför forskarstuderande en stor
            del av den forskning som bedrivs vid universitet och högskolor;
            de arbetar med andra ord med forskning. Vänsterpartiet anser därför
            att de bör ha samma ekonomiska och sociala trygghet som andra
            som arbetar. Vi menar vidare att detta också skulle bidra till
            att skapa en bättre forskarutbildning eftersom det ger möjlighet
            att ägna sig helt och fullt åt utbildningen och den egna forskningen.
            Det finns dessutom inga behov av att skapa konstgjord konkurrens
            bland doktorander genom ekonomiska incitament. Statistiken är
            också tydlig att de förbättrade ekonomiska förutsättningar för
            doktorander under 1990talet har inneburit minskade studietider
            och högre examinationsgrad samtidigt som kvaliteten på avhandlingarna
            fortfarande är hög.
          </p>
          <p xml:id="i-6W5ELhHnhhk4qRbyjiHUxu">
            De svenska forskarutbildningarna, som redan nu har hög kvalitet,
            kommer att bli än mer attraktiva om de kan erbjuda de studerande
            en trygg tillvaro under studietiden. Ytterligare en stor fördel
            med att anställa doktoranderna redan från första dagen på forskarutbildningen
            är att det kan leda till mer öppenhet i antagningen. Informationen
            om lediga platser och tjänster kommer att spridas till fler, vilket
            leder till fler kvalificerade sökande. Det kommer förhoppningsvis
            även att leda till att fler med utländsk bakgrund och från arbetarklassen
            antas samt att könsfördelningen kan bli jämnare i fler ämnen.
            Med ett öppnare antagningssystem finns också bättre möjligheter
            att bryta beroendeförhållanden mellan doktorander och handledare.
            För dem som efter examen söker sig utanför högskolevärlden för
            att arbeta är det också en bättre merit att ha varit anställd
            och kan därför ses som en åtgärd för att öka forskarutbildades
            attraktionskraft på arbetsmarknaden.
          </p>
          <p xml:id="i-GbDoN7S7XUp99WAXZYeyeq">
            År 1986 påbörjades en process som syftade till att omvandla alla
            utbildningsbidrag inom forskarutbildningen till doktorandtjänster.
            Nu är det hög tid att ta sista steget i denna reform och omvandla
            återstående utbildningsbidrag till tjänster. Enligt beräkningar
            gjorda av Sveriges Universitetslärarförbund (SULF) skulle det
            kosta ca 400 miljoner kronor per år att genomföra detta, vilket
            det finns utrymme för genom de höjda anslagen till universitet
            och högskolor de kommande åren. Regeringen bör därför återkomma
            med ett förslag om förändring av högskoleförordningen som innebär
            att den som antas till forskarutbildningen också anställs som
            doktorand. Detta bör riksdagen som sin mening ge regeringen till
            känna.
          </p>
        </div>
        <div xml:id="i-QJcebgE1uRVt9fXESy9So7" type="motSignatures">
          <list xml:id="i-LTDBhMeuW1yyGv3WdKzkTg">
            <item xml:id="i-KQ5KtSjgYxa4R2SgNpE7ix" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-EjFYaZ9BNByuTisiZrBeRj" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-X1eg9N8qxU6r9e6MgtZLhn" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-Kushsh2nWgg1SGUkVYm9g2" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-UdgHdS9wWee2vkySWqo5Fu" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-RCHLY338o2rLZW4DyPyb6F" who="i-6MWLY5JdykMGLLUo96skfp">
              Lena Olsson (v)
            </item>
          </list>
        </div>
      </div>
    </body>
  </text>
</TEI>
