<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00269">
  <teiHeader>
    <fileDesc>
      <titleStmt>
        <title>Politiska partier och skolans demokratiuppdrag</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politiska partier och skolans demokratiuppdrag</title>
          <idno type="rdwebb">H102Ub269</idno>
          <rs type="number">Ub269</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub269/text</ref>
          <ref type="dokument_url_html">http://data.riksdagen.se/dokument/H102Ub269</ref>
          <ref type="dokumentstatus_url_xml">http://data.riksdagen.se/dokumentstatus/H102Ub269</ref>
          <ref type="doc">http://data.riksdagen.se/fil/D57645F3-0D6A-43C3-8B61-CAE92BA00724</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TSMGT3Zt4V5g5ZGBPt6Zee" type="signed"/>
        <correspContext corresp="i-TSMGT3Zt4V5g5ZGBPt6Zee">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-XftTeC5c7vmqhBTqEbJ7um" type="numbering">
          <date when="2013-10-02"/>
        </correspAction>
        <correspAction xml:id="i-ViXDfJzhhsniTMSvr8FVri" type="submission">
          <date when="2013-10-02"/>
        </correspAction>
        <correspAction xml:id="i-7FN7343Y6fJwE6b12ezo1c" type="transfer">
          <date when="2013-09-30"/>
        </correspAction>
        <correspAction xml:id="i-PgF1NrZU4wjwe1yX57maLU" type="assigned"/>
        <correspContext corresp="i-PgF1NrZU4wjwe1yX57maLU">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6fAeuxHgwGgDNnvVUAnMUg" type="motHeader"/>
      <div xml:id="i-ErRKui4gN2Me3bS4U91AFN" type="motBody">
        <div xml:id="i-WM7E8snZajmqhM3PjVVJ3f" type="motProposal" subtype="förslag">
          <head xml:id="i-CuPyDDgMwhwUv4iNo236MU">
            Förslag till riksdagsbeslut
          </head>
          <p xml:id="i-qwHdkLz7pLqivsuH4dHKq">
            Riksdagen tillkännager för regeringen som sin mening vad som
            anförs i motionen om att skolans demokratiuppdrag bör innefatta
            att politiska partier släpps in i grundskolor, gymnasier, folkhögskolor,
            komvux, högskolor, universitet, sfi m.fl. utbildningar.
          </p>
        </div>
        <div xml:id="i-Pda1tqj7b2YAG5hzoTKgS1" type="motContent">
          <head xml:id="i-HmzQ549gxQUGpjE77hmUX" type="h1">
            Motivering
          </head>
          <p xml:id="i-SenvGrhiXUb5WQ4g7xkq2Z">
            Sverige bygger på demokrati. All offentlig makt utgår från folket
            står det i portalparagrafen i grundlagen. Det är utgångspunkten
            för allt annat i samhället.
          </p>
          <p xml:id="i-5g49zjcVZYgoneKXSo6Eb7">
            Tilläggas kan att det svenska statsskicket bygger på representativ
            demokrati. Det är politiska partier som ställer upp till val och
            det är folket som väljer sina representanter bland partierna och
            kandidaterna.
          </p>
          <p xml:id="i-AgppbVYqVFSRgKwZJVytQS">
            Med tanke på detta faktum borde det vara självklart för alla
            skolor att bjuda in politiska partier. De är ju grunden för vårt
            demokratiska statsskick!
          </p>
          <p xml:id="i-CJ8KnMMnEugftqftCbSMVu">
            Hur man kan bedriva utbildningsverksamhet utan att låta eleverna
            träffa och lära känna de politiska partierna är obegripligt. Särskilt
            som eleverna är medborgare som själva kommer att få rösträtt och
            möjlighet att kandidera till offentliga uppdrag. I det antika
            Grekland ansågs demokratin så viktig att alla medborgare någon
            gång under sin livstid ålades att utföra sin medborgerliga plikt
            och inneha ett offentligt uppdrag.
          </p>
          <p xml:id="i-3oCdWHnqe2U8hSJ7UFrnMo">
            Vi har i många avseenden kommit längre än det antika Grekland
            när det gäller demokratisk utveckling. Där hade slavar och kvinnor
            inte rösträtt. Här råder allmän rösträtt.
          </p>
          <p xml:id="i-GJvzyTQXxrd6ifxitz8mLr">
            Men när det gäller arbetet med att förbereda och skola medborgarna
            för deras viktiga demokratiska uppdrag, att rösta och på andra
            sätt utöva sina medborgerliga rättigheter, där återstår en hel
            del.
          </p>
          <p xml:id="i-VkUQvG4CFrEPvV1NurRung">
            Självklart ska vi inte ha ett system, som i antika Grekland,
            där människor tvingas att ta ett politiskt uppdrag. Vi ska inte
            heller ha rösttvång i allmänna val. Men med tanke på att grundskolan
            är obligatorisk kan man säga att vi ser utbildning som så viktig
            för barnens framtid att vi infört skolplikt. Vår demokrati är
            lika viktig att värna för allas vår framtid!
          </p>
          <p xml:id="i-5cZKMCvWSSmyv8A4FD7Jfz">
            Därför bör det bli obligatoriskt för skolorna att erbjuda utbildning
            i hur vår representativa demokrati fungerar och låta eleverna
            träffa de politiska partierna, för att själva bilda sig en uppfattning.
          </p>
          <p xml:id="i-Nf3vauTjZEJyNxos1TTTr4">
            Alltför många vet inte vad de har att välja mellan och vad de
            politiska partierna står för. På sikt riskerar det att leda till
            ett sjunkande valdeltagande, vilket är ett hot mot demokratin.
            Trots de brister som finns i demokratin så som den ser ut är den
            det bästa styrelseskick vi hittills har hittat. Diktatur är inget
            alternativ. Men demokratin är ingen självklarhet, den måste hela
            tiden försvaras och utvecklas för att inte förtvina och brytas
            ner.
          </p>
          <p xml:id="i-3rKHen4g7aYRKkGqvL41iy">
            Så som lagstiftningen ser ut idag är det fullt möjligt för skolor
            att helt neka alla politiska partier tillträde, med hänvisning
            till att skolan inte är en allmän plats. Dessvärre förekommer
            det också ganska frekvent, även i valrörelser. Däremot är det
            inte möjligt att utestänga vissa partier om man väl släpper in
            några. För att slippa bjuda in partier som inte är förenliga med
            skolans värdegrund väljer en hel del skolor att porta alla partier
            istället.
          </p>
          <p xml:id="i-JYoJm53J8957GioSCTLFnF">
            Men detta är inte bättre för att värna demokratin – tvärtom!
            Det är genom debatt och dialog som medborgarna kan välja mellan
            olika alternativ. Det är också på det sättet man kan bemöta åsikter
            som går stick i stäv med demokratiska ideal. I vissa undantagsfall
            kan allmänna ordningsskäl möjliggöra en begränsning av debatten,
            och därmed besök till skolan. Men det ska synnerliga skäl till
            för det.
          </p>
          <p xml:id="i-TxqQtiKuB1wTqzsVtpxeA6">
            Skolan har ett demokratiuppdrag. Yttrandefriheten och tryckfriheten
            står dessutom över skollagen. Med hänvisning till detta uppmanar
            Skolverket skolorna att släppa in de politiska partierna.
          </p>
          <p xml:id="i-pEpAuUYCMBgGFVWWTovS5">
            Men denna fråga är så viktig att den inte kan hänvisas till tyckande
            och tänkande, som skiljer sig åt från ort till ort och från skola
            till skola. Det bör slås fast i lag att utbildningssystemets demokratiuppdrag
            innebär att eleverna ska ges möjlighet att träffa de politiska
            partierna och själva bilda sig en uppfattning om dem. Endast synnerliga
            skäl ska utgöra undantag för att porta partier. Det ska då handla
            om att stoppa brottslig verksamhet på skolområdet (såsom hets
            mot folkgrupp) eller att säkerheten för personalen, eleverna och
            besökarna inte kan garanteras.
          </p>
        </div>
        <div xml:id="i-AfUoVciZsRoJ6Gri7AdZza" type="signatureBlock">
          <list xml:id="i-P3Bjum2kCQFCtTwMLhjcKb">
            <item xml:id="i-Cw31KZ2t13ziBjLJ2VG5x4" type="signature">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
