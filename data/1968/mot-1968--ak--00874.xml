<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__874/mot_1968__ak__874-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 874 år 1968
          </p>
          <p>
            Nr 874
          </p>
          <p>
            Av fru Kristensson, om harmonisering av den ekonomiska och social-
            rättsliga lagstiftningen i enlighet med EEC-fördraget.
          </p>
          <p>
            Genom Sveriges ansökan om att bliva upptagen i EEC önskar vi
            hindra, att vårt land ställes utanför den europeiska stormarknaden.
            Det måste därför vara en angelägenhet av största vikt och betydelse
            för hela vårt näringsliv, att vårt inlem- mande i EEC ej onödigtvis
            uppehålles. I detta hänseende är det emellertid att märka, att
            vårt inhemska lagsystem inne- håller en rad bestämmelser, vilka
            rent faktiskt kan utgöra hinder däremot. För att syftet med vår
            ansökan skall kunna förverkligas måste vi alltså oavvisligen undan-
            röja föreliggande hinder. Regeringen har också varit medveten
            härom. Den tillsatte sålunda år 1962 den s. k. etableringsutredningen,
            i vars direktiv en hel rad av de bestämmelser uppräknades vilkas
            förhandenvaro kunde omöjliggöra en anslutning från Sveriges sida
            till EEC. Sålunda får enligt gällande lagstiftning utlänning icke
            förvärva fast egendom och ej heller aktier i svenskt aktiebolag
            annat än i begränsad omfattning. Utlänning är även hindrad från
            att utan Kungl. Maj:ts tillstånd driva handels- eller fabriksrörelse,
            hantverk eller annan hantering. Slutligen är kapital- transaktioner
            mellan Sverige och utlandet underkastade reglering. I direktiven
            lämnas ytterligare ett antal exempel på bestämmelser, som i dag
            hindrar utlänning från att kunna fritt etablera sig i riket. Den
            sålunda tillsatta etableringsutredningen upplöstes emellertid
            den 10 decem- ber 1965 på egen begäran med hänvisning till att
            utredningen »i det rådande han- delspolitiska läget inte funnit
            det möjligt att framlägga konkreta förslag till lös- ningen av
            de etableringsrättsliga problem, som kan uppkomma vid en vidgad
            europeisk ekonomisk integration». I detta sammanhang må framhållas
            att arbetet på att åstadkomma en för hela Europa gemensam köplag
            (Uniform law on the international sale of goods) nått så långt
            att den till grund härför liggande konventionen (Haag 1964) ratificerats
            av England och förmodligen under detta år blir ratificerad av
            samtliga EEC-länder. Ett sådant förenhetligande av köprätten måste
            uppfattas som en milstolpe i strä- vandena att till gagn för den
            europeiska handeln uppnå rättslikhet inom särskilt viktiga områden.
            För Sveriges del bevakas frågan om den internationella köplagen
            av särskilt utsedda sakkunniga, vilka har till huvuduppgift att
            överse den svenska köplagen i nordiskt samarbete. Även andra rättsområden
            än de näringsrättsliga måste beaktas. Enligt EEC- fördraget skall
            en harmonisering av lagstiftningen eftersträvas ej endast på det
            ekonomiska området utan även på det socialrättsliga.
          </p>
          <pb facs="riksdagen-motions-pdf/data/1968/mot_1968__ak__874/mot_1968__ak__874-002.pdf"/>
          <p>
            Motioner i Andra kammaren, nr 874 år 1968 7
          </p>
          <p>
            Enligt en inom socialdepartementet uppgjord promemoria finns
            inom detta om- råde åtskilliga problem att lösa främst i fråga
            om lagen om allmän försäkring, där bl.a. reglerna för folkpension
            intar en central plats, men även beträffande övrig sociallagstiftning.
            Som framgått är uppgiften att anpassa vårt lagsystem till de regler
            som an- tagits inom EEC tidskrävande och invecklad. Det är därför
            angeläget att det av etableringsutredningen inledda arbetet skyndsamt
            återupptages, varvid även en an- passning av sociallagstiftningen
            bör åstadkommas. Åberopande det anförda hemtsäller jag, att riksdagen
            i skrivelse till Kungl. Maj:t måtte hemställa att en utredning
            tillsättes med syfte att harmonisera lagstiftningen på det ekonomiska
            och socialrättsliga området i enlighet med EEC-fördragets innehåll.
          </p>
          <p>
            Stockholm den 26 januari 1968 Astrid Kristensson (h)
          </p>
        </div>
      </div>
    </body>
  </text>
</TEI>
