<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1920--fk--00303">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__fk__303/mot_1920__fk__303-001.pdf"/>
      <fw xml:id="i-BbKW3hTnxeB6pFtmnYFWiP">
        Motioner i Första kammaren, Nr 303. 1
      </fw>
      <div xml:id="i-9mMVMJPgfy9kSyU48Axb7G" type="motHeader">
        <div xml:id="i-EEBUZdmMWidzKKKyk83ng4" type="motTitle"/>
        <div xml:id="i-4DrUUdazDPq1mpNjL2XVkY" type="motSubmissionInfo"/>
      </div>
      <div xml:id="i-PAinQUSLiBUi47nrU9fizR" type="motBody">
        <div xml:id="i-7DdLzfBSE5y9TWLFwNeH6v">
          <p xml:id="i-ByJ6gSYeazxHqtv5k3zQp8">
            Nr 303.
          </p>
          <p xml:id="i-TV8kj1yhNHpQqqKh8zHSH9">
            Av herr Lindhagen, angående grundlagsändringar med avseende å
            kvinnors tillträde till statstjänster.
          </p>
          <p xml:id="i-CX1VB5LAwWWK9UsdtYe9xJ">
            På riksdagens bord ligger en proposition om kvinnors tillträde
            till statstjänster. Och det gäller nu till en början att undanröja
            grund- lagens hinder däremot. Såsom främsta vägledning för denna
            stora frågas bedömande betonar justitieministern, att det vore
            till statens obestridliga för- del, att grundlagens bud om förtjänst
            och skicklighet blir den i princip enda befordringsgrunden till
            statens ämbeten. Det är således i tecknet av denna maxim de nya
            levebrödsutsikterna och utvecklingsmöjligheterna skola öppna sig
            även för kvinnorna. Låtom oss då börja med att erinra oss, hurusom
            nämnda befor- dringsgrundsats är företrädesvis en vacker tanke,
            som förmår ganska litet göra sig gällande i verkligheternas värld.
            Detta böra kvinnorna lika gärna först som sist begrunda. Till
            en början måste denna värld dock givas erkännandet, att den i
            sin tillämpning av grundsatsen är i ett hänseende vackrare än
            grund- satsen själv. Man har icke kunnat undgå förnimmelsen, att
            vid en tjänsteutnämning det icke blott är fråga om statens fördel
            utan även om den utnämndes dagliga bröd och anspråk på livet.
            Det allmänna har med utnämningen övertagit ett visst ansvar även
            för individen, och det anses instinktivt ej gå an, att i hans
            vidare befordran kasta honom över bord för första bästa »skicklighet»,
            som anmäler sig. Nästan med en naturlags makt gör sig därföre
            under de första befordringsstadierna gällande den uppfattningen,
            att tjänstemännen skola befordras i tur och ordning, blott de
            någorlunda hålla måttet. Detta är säkerligen också ganska gagnerikt
            för skickligheten, som åtminstone under någon tid av sitt liv
            får vänja sig vid ett visst broderskap. Man skulle kunna således
            rent av säga, att den fastslagna grundsatsen obetingat får göra
            sig Bihang till riksdagens protokoll 1920. 3 saml. 125 höft. (Nr
            303) 1
          </p>
          <pb facs="riksdagen-motions-pdf/data/1920/mot_1920__fk__303/mot_1920__fk__303-002.pdf"/>
          <fw xml:id="i-38LMEzPCzA7kfS1XkR2YQt">
            2 Motioner i Första kammaren, Nr 303.
          </fw>
          <p xml:id="i-7SFoGHy9bUNT2RFrRyXN3F">
            gällande endast på de högsta posterna och att i övrigt tjänsteinneha-
            varna visserligen äro till för tjänsten men på samma gång tjänsten
            med rätta också till för dem. Men även då ifrågavarande befordringsmaxim
            bör och kan få göra sig gällande, sker det väl i alla fall ganska
            begränsat eller åtmistone sär- deles nyckfullt. Det finnes andra
            1 grundlagen icke inskrivna men i människonaturen så mycket mer
            inpräglade maximer, som också pocka på tillämpning och göra det
            med vida större framgång. En sådan mellankommen bevekelse är partihänsynen.
            Samhället styres av par- tierna, som alla sträva efter makten,
            av vars innehåll utnämningsrätten till de ledande ämbetena icke
            är den minst tilldragande. Det är mänsk- ligt och naturligt, att
            en sådan slags styrelse, som tror att den ensam förstår samhällets
            väl, också söker välja sina verktyg för ändamålet bland sina egna.
            Man talar visserligen högt inom varje partiiäger, att det endast
            är den sakliga kompetensen för platsen, som är vägledande vid
            befordringarna. Man skall dock alltid finna, att de befordrade
            gärna också bära partiets eget märke, och en fråga är, om icke
            detta i alla fall är den käraste egenskapen, inför vilken det
            är mindre viktigt, hur det förhåller sig med de andra kvalifikationerna.
            Här kan emellertid iakttagas en yttre olikhet, som dock knappast
            döljer någon inre åtskillnad. Erfarenheten visar nämligen, att
            högerpar- tier vid makten tämligen oförbehållsamt befordra till
            ämbetena såvitt möjligt endast sina egna. Demokratiska partier
            vid makten visa åter i befordringsavseende en ganska stor frikostighet
            även mot högerfolk. Detta är dock i mycket ingenting annat än
            ett utslag även det av det egna intresset, som är partiernas genius.
            Väl vid makten känner man en större trygghet i att ställa sig
            någorlunda väl med dem, som alltid mest och bäst förstått att
            erövra och behålla densamma. Väl vid mak- ten blir människan också
            i den härskande politiska atmosfären tämligen nöjd med tillvaron
            och förvandlas därigenom tlll s. k. högerman i vissa vinklar och
            vrår av sitt hjärta, om man ej varit det förut. Aven inom ett
            parti vid makten ställa sig förhållandena lika ogynn- samma för
            en tillämpning av förtjänst och skicklighet såsom befordrings-
            grund. Det synes vara oundvikligt att inom en sådan maktvärd blir
            det merendels ett kotteri, som tar hand om det hela såsom vore
            det deras eget. Denna lilla sammanslutnings medlemmar befordra
            till ledande platser i främsta rummet varandra eller sina vänner
            eller dem, som av dessa rekommenderas. De översta makthavarna,
            vanligen en, två eller möjligen tre, känna vidare instinktivt
            ett avgörande behov att omgiva sig med personer, som följa deras
            meningar och icke äventyra att göra
          </p>
          <pb facs="riksdagen-motions-pdf/data/1920/mot_1920__fk__303/mot_1920__fk__303-003.pdf"/>
          <fw xml:id="i-XfUsgFpNTvMrsEvsZZMLHk">
            Motioner i Första kammaren, Nr 303. 3
          </fw>
          <p xml:id="i-HsP9o72aAPVJPxYbhBA3zp">
            gällande några självständiga egenskaper. Varje regeringsbildande
            går till på detta sätt och systemet är detsamma på de lägre planen.
            Det är som sagt möjligt, att det också måste förhålla sig på det
            sättet. Vad menas för övrigt i allmänhet med förtjänst och skicklighet?
            Nästan undantagslöst lärdomsmeriter, flit och ordningssinne, rutin
            och knivskarp begåvning. Vid karaktärsegenskaper och det inre
            känslolivet fästes väl endast i kuriösa fall något avseende. Och
            dock är det väl en fråga, huruvida ej även dylika kvalifikationer
            kunna räknas till för- tjänst och skicklighet och vara nyttiga
            drivkrafter vid en ämbetsutöv- ning. Och oavsett allt detta har
            till sist den, som bestämmer över utnämningen direkt eller indirekt
            — även detta senare förekommer och är kanske på vissa områden
            rent av det vanligaste — makt att bedöma förtjänst och skicklighet
            efter vad han för tillfället vill inlägga däri med ledning av
            välvilja, lojalitet, fördom, intresse, fiendskap eller god eller
            ofullkomlig inblick i förhållandet. Detta är nu endast några exempel
            på, huru litet en grundlag ofta förmår göra sig gällande gent
            emot människonaturen. Förtjänst och skicklighet såsom befordringsgrundsats
            ha ofta eller merendels icke kunnat bli stort mer än en ståtlig
            maskerad. Och då nu kvinnorna lockas till denna mänskliga karneval,
            med förespeglingar att bli behandlade efter för- tjänst och skicklighet,
            böra de, visa av egen erfarenhet, icke ögonblick- ligen anamma
            den granna förklädnaden utan taga saken kallt till en början och
            betänksamt svara: jag känner dig vackra mask.
          </p>
          <p xml:id="i-XP4xnsA9S1ED4256WQxnyV">
            De sakkunniga, som fingo i uppdrag att avgiva förslag i ämnet,
            erhöllo av justitieministern en instruktion. Han konstaterade
            till en början, att hindret för kvinnornas tillträde till statstjänster
            låg beträf- fande fullmaktstjänster uti 8 28 regeringsformen samt
            i fråga om andra tjänster i avlöningsstater, reglementen och instruktioner.
            Han kunde därtill gärna hava lagt gammal maskulin statsuppfattning
            och därur framgångna sedvanor. Då det nu gällde bryta dessa hinder
            skyndar sig emellertid instruktionen att genast betona, hurusom
            principen om könens lik- ställighet i förevarande avseende icke
            i praktiken kunde genomföras utan vissa inskränkningar. Vissa
            tjänster syntes till sin natur vara sådana, att de icke lämpligen
            kunde beklädas av kvinnor eller av sär- skilta skäl borde förbehållas
            männen, varvid dock i förbigående med- gavs, att vissa befattningar
            enligt sakens natur egentligen borde inne-
          </p>
          <pb facs="riksdagen-motions-pdf/data/1920/mot_1920__fk__303/mot_1920__fk__303-004.pdf"/>
          <fw xml:id="i-CeNHL1wjr6o4xhcSdEdCpK">
            4 Motioner i Första kammaren, Nr 303.
          </fw>
          <p xml:id="i-CawifwCVdbaRmUX46KCsaf">
            havas av kvinnor. Vidare borde enligt instruktionen först och
            främst grunderna för de kvinnliga tjänstemännens avlönande utredas.
            Särskilt gällde detta spörsmålet, huruvida dessa borde i avlöningshänseende
            lik- ställas med de manliga tjänstemännen eller, på sätt förut
            varit vanligt, en skillnad härutinnan till förmån för de senare
            fortfarande borde upp- rätthållas. Därjemte borde de kvinnliga
            tjänstemännens pensionsför- hållanden samt frågan, i vad mån och
            under vilka villkor gift kvinna skulle äga behörighet till statstjänst,
            göras till föremål för undersökning. Alla dessa bestämmelser,
            som sålunda komma att avgöra i vad mån och på vad sätt den ifrågasatta
            likställigheten skulle genomföras, borde slutligen icke såsom
            hitintills upptagas i grundlag, utan instruk- tionen önskade,
            att de meddelades antingen genom allmän lag eller i annan ordning.
            Med andra ord, grundlagen fick icke såsom väl är en grundlags
            uppgift innehålla några konstitutiva bestämmelser, som defi- nitivt
            värnar om kvinnornas rätt. Den borde endast icke innehålla något
            hinder för en framtida ordning. Denna ordning åter fick icke befästas
            av grundlag, och såsom man finner av instruktionen lämnar den
            fältet öppet för vittgående direkta såväl som indirekta undantagsbestäm-
            melser från den utlovade rättvisan och otroliga möjligheter fortfarande
            för den politiska genomsnittsmannen att finna förevändningar för
            dess åsidosättande. Den vackra befordringsgrundsatsen har även
            i sitt galan- teri för kvinnorna visat sig vara en vacker mask,
            bakom vilken döljer sig många fällor. I dessa ha väsentligen såvitt
            jag förstår de sakkun- niga och även dess två kvinnliga medlemmar
            fallit, helt begripligt i följd av lojalitet mot en instruktion,
            som dock lovade så mycket. Vill man tillägna sig en uppfattning
            om, vad en grundlag såsom värnare av de förnämligaste mänskliga
            rättigheterna bör innehålla i nu förevarande avseende, blir det
            nödvändigt, föreställer jag mig, att först överväga, vad som bör
            åsyftas med kravet på likställighet. Det kan väl knappast falla
            någon in, att man och kvinna i allt väsentligt äro var- andra
            lika. De ha de yttre mänskliga tummelplatserna gemensamt och bedömandet
            av verkligheten följer hos båda enahanda tankebanor. Men de hava
            också skilda anlag och uppgifter både till kropp och själ. De
            gångna tidsåldrarnas samhällsordningar med mannen såsom verksam
            utåt och kvinnan såsom vårdarinna närmast av hemmet och barnen
            är säkerligen icke endast uttryck för en förvänd samhällsordning,
            tillskapad genom den muskelstarkare mannens förtryck. Skillnaden
            uti könens fallenheter har också sin väsentliga andel i denna
            arbetsfördelning, och säkerligen ligger häruti den förnämligaste
            orsaken till densamma. Man måste således förstå, att de olikheter
            och skilda uppgifter,
          </p>
          <pb facs="riksdagen-motions-pdf/data/1920/mot_1920__fk__303/mot_1920__fk__303-005.pdf"/>
          <fw xml:id="i-Gmo3a32yoBTKuLYBYLxWpE">
            Motioner i Första kammaren, Nr 303. 5
          </fw>
          <p xml:id="i-CWV4SZ5HCAPHi7khKFK7Mr">
            som naturen skapat, aldrig kunna av människan förintas. De komma
            med en naturlags makt att alltid göra sig gällande och genombryta
            alla dammar, som på konstlad väg resas däremot. Den likhet som
            nu eftersträvas får därför allenast till uppgift att grusa de
            hinder, som genom mannens övermakt i samhällets organisation och
            därmed även i hemmets daning, blivit på konstlad väg resta för
            kvinnan att få luft under vingarna för sina med mannen gemensamma
            mänskliga egenskaper och utvägar att på ett bättre sätt än hitintills
            fylla sin speciella kallelse, i den mån den är och för alla tider
            måste vara en annan än mannens. Därtill kommer icke minst den
            av tidsförhållandena skapade nödvändigheten att bereda arbetsuppgifter
            och försörjning för det stora antal kvinnor, som närmast i följd
            av industrialismen bliva berövade möjligheten till att egna Satnke
            åt familj och barn. När därför nu även kvinnor skola få tillträde
            till statens tjänster, måste man tro på, att de förenämnda naturlagarna
            komma på ett vida bättre sätt än människor förmå reglera tillströmningen
            och sätta var och en på sin rätta plats. Åven denna förvissning
            "måste räkna med många misstag och lidanden, men dessa komma aldrig
            att bliva så stora, som om man försöker med små uträkningar, i
            själva verket gengångare av förflutna oefterrättligheter, eller
            genom ensidiga schabloner, som just drabba olika, ersätta dessa
            naturlagar med bräckliga påfund. Med denna utgångspunkt bör det
            vara påfallande, att grundlags- bestämmelserna icke få slå krokben
            för naturen och rätten genom negativism, utan måste värna därom
            genom positiva stadganden även i förevarande avseende. Detta är
            så mycket nödvändigare då vi, såsom ovan utvecklat, se hur hänsynslös
            tillämpningen blir även 1 strid mot ett grundlagsbud. Hur mycket
            äventyrligare ställer det sig icke, om grundlagen icke innehåller
            några grundsatser utan tillämnas allenast den snöpliga roll, som
            justitieministerns instruktion velat giva den. Även i de stycken,
            där sakkunnigas förslag sökt giva ryggrad åt grund- lagsbestämmelserna,
            har propositionen i de viktigare fallen 1 anslutning till instruktionen
            sökt åter knäcka den. I stället för att i den grundläggande $
            28 av regeringsformen verkligen jämställa man och kvinna på samma
            plats, låter man först mannen få fullt ut. Sedan tillägges i ett
            andra stycke, att till ämbeten och tjänster, varom ovan sägs,
            »må med tillämpning av grunder, som av Konungen och riksdagen
            godkänts, även kvinnor kunna utnämnas och befordras». Uttrycket
            »må även kvinnor kunna befordras» antyder redan genom sin form
            en anvisning eller åtminstone en öppen lämnad möjlighet att det
            bör ske endast undantagsvis. Och man kan vara över-
          </p>
          <pb facs="riksdagen-motions-pdf/data/1920/mot_1920__fk__303/mot_1920__fk__303-006.pdf"/>
          <fw xml:id="i-xPRpZsPWyMHUJtMwcvmvg">
            6 Motioner i Första kammaren, Nr 303.
          </fw>
          <p xml:id="i-MBSdx9aLdkLRenGZuR9Hxo">
            tygad, att en sådan form aldrig valts, om icke pennan förts av
            den gamla maskulina uppfattningen, som är inblandad huller om
            buller uti regeringsinstruktionen med dess i och för sig goda
            avsikter. I varje fall kunna nämnda grunder bli både si och så,
            och då blir det litet bevänt med grundlagen. En sådan konstitution
            är varken manlig och givetvis icke heller kvinnlig utan av föga
            värde och betydelse för mänskligheten. Slutligen brukar grundlagen,
            när man ej vill belasta den med detaljer, vid sidan av sitt principiella
            uttalande hänvisa beträffande detaljerna till »lag», som stittas
            av Konung och riksdag gemensamt. Icke ens värnet av en vanlig
            lag vill man här förunna kvinnorna. Justitieministern är i sitt
            yttrande till statsrådsprotokollet angelägen, att ej på något
            sätt redan nu fastslå, vilken form grunderna för tillämp- ningen
            vid sidan av grundlagen böra erhålla. Detta betyder, att man fortfarande
            vill hålla öppet att låta dessa angelägenheter såsom hitin- tills
            regleras även genom avlöningsstater, reglementen och instruktioner.
            Någon tredje slags form gives nämligen icke. Man kan då förstå,
            vilket utrymme för överordnades godtycke och maskulina fördomar
            fortfarande ställas i utsikt för det kvinnliga släkte, som utlovas
            befordran, likvärdig med mannens efter förtjänst och skicklighet.
            Särdeles ävönlytlig är utsikten, ar gifta kvinnors rätt att behålla
            befattningar, som de erhållit såsom ogifta eller att befordras
            till tjänster, icke skall få regleras genom de ovannämnda naturlagarna
            utan bli före- mål för ett författningsenligt reglerande med alla
            dess oundvikliga miss- tag, orättvisor och övergrepp. Om grundlagen
            skall ha någon viktig uppgift, så vore det väl att här ställa
            hela kyrkan mitt i byn. En annan viktig fråga är avlöningen och
            övriga tjänsteförmåner. Det framlagda grundlagsförslaget känner
            icke här någon annan idé än, att saken skall anstå till prövning
            i annan ordning och därvid under- sökas, huruvida kvinnliga tjänstemän
            böra därutinnan likställas med de manliga eller en skillnad till
            förmån för de senare fortfarande böra upprätthållas. I ett tusenårigt
            rike, där människorna äro goda, finna de säkerligen det enda riktiga
            vara, att alla åtnjuta enahanda materiella förmåner och att de
            mera begåvade gärna låta sin begåvnings större produktiva resultat
            komma alla tillgodo utan särskild ersättning. Innan vi kommit
            dit, vilket förmodligen dröjer ännu en stund, kan det väl ej undgås,
            att avlöningen rättar sig något efter förtjänst och skicklighet.
            Endast efter denna synpunkt bör väl då avlöningen bedömas och
            icke, såsom i förslaget ifrågasättes såsom en tänkbar utväg, fortfarande
            efter skillnaden mellan man och kvinna. Emellertid får det å andra
            sidan givetvis icke ifrågakomma på
          </p>
          <pb facs="riksdagen-motions-pdf/data/1920/mot_1920__fk__303/mot_1920__fk__303-007.pdf"/>
          <fw xml:id="i-8GimbWzGwxd7zMCg7FnJmb">
            Motioner i Första kamma ren, Nr 303. 7
          </fw>
          <p xml:id="i-MkcTWqCHzsHmcRM4nfCpxr">
            något sätt, att kvinnorna nu, såsom betalt för gammal ost, i
            sin ordning proletarisera männen genom att begära lika lön, med
            vilken de ensamma uppehålla sig, under det de låta männen med
            samma lön underhålla en hel familj, vilkens alla medlemmar och
            icke minst barnen därigenom bliva lidande. Denna fråga lärer knappast
            kunna lösas på annat sätt än genom att göra en principiell skillnad
            i avlöningsavseende mellan gift och ogift eller rättare mellan
            familjeförsörjare och icke familjeför- sörjare. Då vid grundlags
            stiftande de ledande principerna skola klar- göras och icke komma
            först efteråt, bör även här till framtida trygghet inplantas en
            vägledning i grundlagen. Den kan med tiden kanske bliva fullständigare,
            men redan nu synes mig såsom en första grund- läggande fordran
            böra ingkrivas, att vid statstjänsters avlönande kvinna ej må
            erhålla lägre avlöning än man i motsvarande grad allenast därför
            att att hon är kvinna. Första kammaren beslöt nyligen hos regeringen
            begära över” vägande hur äktenskapsbildningen skulle kunna ökas.
            Kammaren ansåg i enlighet med utskottets hemställan sig oförmögen
            att angiva några utvägar, men hoppades, att man skulle kunna finna
            dem. Det gives väl knappast några andra utvägar därtill vid sidan
            av den förnämsta eller ett nytt socialt tillstånd än dels rätt
            för gift kvinna att söka och behålla tjänstebefattning likaväl
            som man och ogift kvinna, och dels ett avlöningssystem, som icke
            skiljer mellan man och kvinna såsom sådana eller ens likställer
            dem, utan som i princip och regel ger högre lön åt familjeförsörjare
            och mindre åt den, som icke är familjeförsörjare. Båda dessa grundsatser,
            som ovan förordats, skulle på samma gång stödja kraven på ökad
            äktenskapsbildning.
          </p>
          <p xml:id="i-6xD7YYVNWnupAG7BotkhZo">
            Såsom en sammanfattning av det anförda bör således grundlags-
            ändringen icke inskränka sig till den synnerligen negativa uppgiften,
            att undanröja de hinder, som grundlagen kan innehålla, för att
            i annan lag tilläventyrs skulle kunna tillerkännas kvinna rätt
            till befordran i statstjänster. Grundlagen skall främst fastslå
            en sådan ovillkorlig rätt för kvinnor likaväl som grundlagen fastslår
            densamma för män. Och icke nog härmed. Dåi tillämpningen av en
            sådan rätt för man så väl som för kvinna, kommer såsom ovan visats
            att lämnas utrymme fortfarande som hitintills för största omväxling
            och godtycke i tolkningen av begreppet befordran efter förtjänst
            och skicklighet, och då vidare till de särskilda tjänsterna komma
            att, oberoende av grundlagen, fogas särskilda kompetensvillkor
            av olika slag efter stora och små vederbörandes skön och gottfinnande,
            måste grundlagen också se till, att i allt detta virrvarr kvinnans
            grund-
          </p>
          <pb facs="riksdagen-motions-pdf/data/1920/mot_1920__fk__303/mot_1920__fk__303-008.pdf"/>
          <fw xml:id="i-F26QkNQixNmGvLBnvfEQgL">
            8 Motioner i Första kammaren, Nr 303.
          </fw>
          <p xml:id="i-YCNJmUtE2QEsYpjNTS71zL">
            lagsenliga likställighet med mannen ej på omvägar kringgås i
            sådana punkter, som måste vara konstitutiva för upprätthållande
            av kvinnans rätt såsom kvinna. För detta ändamål har ovan föreslagits,
            att den nya rätten skall tillika omfatta gifta såväl som ogifta
            kvinnor samt att kvinna för lika arbete ej må tilläggas lägre
            avlöning eller minskning eljest i tjänsteförmåner av den anledning
            allenast, att hon är kvinna. Den sista grundsatsen bör i lagtexten
            givetvis generaliseras så, att den även ger män enahanda försäkran.
            I anslutning till denna uppfattning bör ur förslaget utgå hänvis-
            ningen, att kvinnornas utnämning och befordran skall ske »med
            till- lämpning av grunder, som av Konungen och riksdagen godkänts».
            Justitieministern framhåller, såsom redan antytts, att grundlagens
            upp- gift endast är att bereda kvinna »möjlighet» till anställning
            i statstjänst. Denna möjlighets tillämpning i större eller mindre
            utsträckning, heter det vidare, kan emellertid bero på, bland
            annat, vunnen erfarenhet om behovet och lämpligheten av att anställa
            kvinna inom särskilda tjänste- områden. Med detta förslag och
            detta uttalande tager justitieministern i själva verket avstånd
            från ett principiellt avgörande, som dock fram- förallt borde
            vara på sin plats just vid den tidpunkten då idéns fram- färd
            lägges till grund för ett grundlagsövervägande. Uttalandet ådaga-
            lägger med tillräcklig tydlighet, hurusom fältet fortfarande som
            förut lämnas öppet för den maskulina världens många krokben, stora
            som små, för kvinnornas ifrågavarande rätt till likställighet.
            Såsom ovan fram- hållits komma naturlagarna, den olika benägenheten
            hos den manliga och kvinnliga naturen att förrätta olika slags
            arbeten, att vara den enda verkliga och praktiska regulatorn.
            Därtill kommer, att befordrings- grundsatsen för tjänst och skicklighet,
            såsom ovan likaledes utvecklats, lämnar det friaste utrymme för
            bedömande, även om en kvinna är skicklig till ett visst kall.
            Om emellertid riksdagen godtager en sådan lagstiftningsprincip,
            vilken förlägger de konstitutiva avgörandena icke till grundagen,
            som dock bör innehålla just dessa stadganden, utan till särskilda
            bestämmel- ser, fattade av statsmakterna vid sidan av grundlagen,
            så bör enligt min uppfattning därvid göras två betingelser. För
            det första bör grundlagens värdighet och den kvinnliga be- fordringsrättens
            säkerställande åtminstone, såsom de sakkunniga bestämt fordrat,
            föranleda till att låta grundlagen förbjuda ett sådant avgörande
            annat än genom lag. Icke ens ett sådant litet innehåll vill justitie-
            ministern förbehålla grundlagen, utan han finner det knappast
            vara lämpligt att i grundlagen taga någon som helst ståndpunkt
            till frågan
          </p>
          <pb facs="riksdagen-motions-pdf/data/1920/mot_1920__fk__303/mot_1920__fk__303-009.pdf"/>
          <fw xml:id="i-WPCcK8HEWpWRc71wBvceZV">
            Motioner i Första kammaren, Nr 303. 9
          </fw>
          <p xml:id="i-XgznDyrCvFuVjsf3eCPQK6">
            om dessa bestämmelsers legislativa form. Han betonar uttryckligen
            att, om än grunderna för kvinnas tillträde till statens ämbeten
            böra ha sin plats i lag, så vore det icke anledning att avskära
            möjligheten att fast- ställa vissa regler för anställningen i
            samband med den allmänna stats- regleringen. Därigenom, betonas
            det, erhålla statsmakterna »större rörelsefrihet», vilket naturligtvis
            också i tillämpningen självfallet måste betyda större rörelsefrihet
            i godtycket och skapandet av otillbörliga undantag. Som man finner
            är propositionens idéinnehåll synnerligen oklart och svävande
            i motiveringen, och därför saknas det också klara framsteg och
            bestämda konturer i lagtexten. Det förmäles, att detta delvis
            berott på den uppfattningen, att endast genom ett utsuddande av
            bestämda principiella konturer kunde man ha någon utsikt att få
            förslaget antaget i riksdagen, en uppfattning som verkligen icke
            för- råder någon synnerlig hög tanke om folkrepresentationen.
            I varje fall skadas på detta sätt alltid själva saken genom att
            en dylik s. k. praktisk politik söker förneka inför folket sakens
            själsliga innehåll, som ensamt gör den till vad den i själva verket
            är. Det andra kravet är att 28 $ regeringsformen då också erhåller
            samma formulering för männen i avvaktan på bättre tider. Redan
            i instruktionen för de sakkunniga antydes ju, att det även finnes
            platser, som mindre väl lämpa sig för män utan företrädesvis endast
            för kvinnor. Varför icke då hänvisa också männens befordringsrätt
            till närmare ut- formande i de tillämnade separata avgörandena,
            som då även kunna bliva i tillfälle att angiva de grunder och
            undantag, som kunna befinnas lämpliga för männens tillträde till
            statstjänster.
          </p>
          <p xml:id="i-A7hPXw2ewhcdXErm2svgTB">
            Av förestående framställning följer vidare, att på alla ställen
            i grundlagarna, där en viss befordran är förbehållen allenast
            man, bör detta uttryckssätt förändras så, att det omfattar båda
            könen. Så hava även de sakkunniga uppfattat saken i sitt förslag.
            Det enda undan- taget har gjorts för bibehållandet i 28 &amp;
            av utlänningars nyttjande uti militära ämbeten, vilken befordringsrätt
            även av de sakkunniga fort- farande förbehållits allenast utländska
            män. Detta synes mig vara en allt för stor samvetsgrannhet. Om
            där i stället står utländsk undersåte behöver man icke alls befara,
            att vederbörande till skada för landet därtill förordnar kvinnor,
            vilka givetvis ej komma att anses ha »skick- lighet» därtill och
            knappast heller någon »förtjänsty. Om icke förty det skulle inträffa,
            att en styrelse ville insätta en kvinna i någon militär- befattning,
            förklaras väl sådant undantagsfall av att den utnämnde verk- ligen
            passar till uppdraget. "Till och med i utbrutna krig ha ju även
            Bihang till riksdagens protokoll 1920. 3 saml. 125 häft. (Nr 303)
            2
          </p>
          <pb facs="riksdagen-motions-pdf/data/1920/mot_1920__fk__303/mot_1920__fk__303-010.pdf"/>
          <fw xml:id="i-QVNpYjFhLsFCmNVY3i4c4Q">
            10 Motioner i Första kammaren, Nr 303.
          </fw>
          <p xml:id="i-WNhJKT9kaRPLfHfzMvn2AU">
            kvinnor visat sig kunna besitta stor kompetens för militärbefattningar,
            såsom exemplen av Jeanne d'Arc, Kristina Gyllenstierna och nu
            senast i världskriget de kvinnliga ryska dödsbataljonerna ådagalagt.
            I propositionen bibehålles emellertid jämväl i övrigt gällande
            stadgande, att endast utländsk man kan befordras till de särskilta
            i &amp; 28 uppräknade uppdragen. I likhet med sakkunniga finner
            jag ingen som helst anledning till ett sådant förvirrande av de
            nya grundsatserna, som nu skulle få göra sig gällande. Sakkunniga
            ha vidare föreslagit den ändring av $$ 17, 21 och 27 regeringsformen,
            att även kvinna skulle kunna uttryckligen utnämnas till justitiekansler,
            justitieråd och regeringsråd. Ett sådant uttalande i princip vill
            propositionen ej förorda, eftersom principerna i ämnet enligt
            propositionens uppfattning ej böra hava sin plats i grundlagen
            utan i särskild lag och i vissa fall även i statsregleringen.
            Då, enligt vad förr åtminstone ansetts, principerna hava sin plats
            just i grundlagen, kan jag icke annat än livligt instämma i de
            sakkunnigas förslag. Av enahanda skäl omreducerar propositionen
            sakkunnigas förslag i $ 28 om kvinnans rätt till prästämbete.
            Med den uppfattning nyss uttalats bör sakkunnigas förslag hava
            företräde. För kvinnans tillträde till prästerlig tjänst synes
            bifall fordras även av kyrkomötet. Om detta är riktigt, blir väl,
            på sätt sakkunniga ock föreslagit, grundlagen nöd- sakad att göra
            en hänvisning till denna betingelse. Sakkunniga hava vidare föreslagit
            ändringar i $$ 96 och 97 rege- ringsformen och $ 68 riksdagsordningen
            i syfte att borttaga hinder för kvinna att väljas till justitieombudsman
            och militieombudsman. Åven här ingriper propositionen mot tanken
            att redan nu taga ställning till frågan om rätt för kvinna att
            kunna erhålla nämnda befattningar. Ett ytter- ligare skäl därtill
            finner propositionen däri, att därmed även skulle vara avgjort,
            att kvinna skulle kunna erhålla åklagarebefattning, även då åklagar-
            och polismyndighet äro förenade i en person. Varför detta skall
            vara en konsekvens är svårt att förstå. Ett bibehållande i lagtexten
            på denna punkt av ordet »man» kan icke annat än förvirra begreppen
            och i sin mån kasta en skugga över hela den s. k. reformen. Det
            är humor, att propositionen avstått från sin princip att själva
            principen ej får komma till uttryck i grundlagen allenast beträffande
            kommitterade för vård av tryckfriheten ($ 108 regeringsformen
            och $ 70 riksdagsordningen). Denna betydelselösa befattning unnar
            man kvinnorna redan nu, men sätter väl därmed på samma gång ett
            visst frågetecken efter sin uppriktighet att vilja tillerkänna
            henne även det betydelsefulla. Propositionen erkänner att det
            är inkonsekvens, men »med hänsyn till
          </p>
          <pb facs="riksdagen-motions-pdf/data/1920/mot_1920__fk__303/mot_1920__fk__303-011.pdf"/>
          <fw xml:id="i-CDkrn7wP2aHH5squgUHr3o">
            Motioner i Första kammaren Nr 303. . 11
          </fw>
          <p xml:id="i-Ft4jHjk7JfLwJyTJ8QS3vt">
            tryckfrihetskommitterades arbetsuppgifter och ställning» godtages
            i denna punkt sakkunnigas förslag.
          </p>
          <p xml:id="i-Q1RFDLTdCFFmr1GrY1Qjz7">
            Om det nu emellertid vore så, att det funnes vissa befattningar,
            som kvinna under inga förhållanden fick innehava uti något enda
            undan- tagsfall och man tillika ansåg nödigt, såsom ett värn för
            folket mot en ovis styrelse, att uttryckligen föreskriva ett sådant
            förbud, då skulle med de i denna motion uttalade uppfattningar
            även sådana undantag uttryckligen upprepas även i grundlagarna,
            åtminstone så vitt angår fullmaktstjänsterna, vilka äro de enda
            generella befattningar med vilka grundlagen helt sysselsätter
            sig. Sakkunniga hava ansett, att i den av dem tillämnade speciella
            lagen bör föreskrivas endast fyra undantag för kvinnans rätt till
            statstjänster och bland dessa synas det första och fjärde undantaget
            även kunna omfatta fullmaktstjänster. De tre första undantagen,
            av vilka det första rör militära tjänster, synas i och för sig
            ganska rimliga, då de närmast avse befattningar, där man kan komma
            i konflikt med de manliga slagsmålsinstinkterna. Men, såsom ovan
            redan anförts om militärtjänsten, reder sig saken i tillämpningen
            av sig själv i alla fall, och för övrigt gäller även här den gamla
            satsen: ingen regel utan undantag. Däremot nödgas jag alldeles
            bestrida befogenheten av förbud för kvinna att innehava »diplomatiska
            och konsulära befattningar, dock ej socialattaché- och kanslistbefattningar».
            Skälet för undantaget angives vara internationella hänsyn, hänsynstagande
            till internationella sedvänjor och åskådningar. Detta skulle särskilt
            göra sig gällande i förhållande till de många utomeuropeiska länderna.
            Av ovan anförda skäl reder även sig denna sak av sig själv. Här
            är undantaget i och för sig icke heller rimligt. Vad som nästan
            går över alla gränser synes mig emellertid vara åberopandet av
            hänsynen till de utomeuropeiska folken. Europa brukar annars icke
            vara särdeles hänsynsfullt emot dem. Vår kära världsdel har påtvunget
            de utomeuropeiska folken militärism, industrialism, slaveri, opium
            och alla möj- liga intrång, röverier och förödmjukelser, vilka
            Asiens folk sammanfatta under benämning »den vita olyckan». Men,
            bevars, gäller det att tillsätta en diplomatisk eller konsulär
            befattning, då skall man för billigt pris krusa för en fördom,
            som kanske är inbillad och akta sig för att för en gångs skull
            visa Asien ett föredöme, som värkligen även kan vara efter- följansvärt.
            Skulle i ett visst fall befarad våda inträffa av ett kvinnligt
            förordnande, så kan man vara förvissad om, att någon kvinna icke
            heller blir utnämnd till befattningen, därför att hon kommer att
            anses sakna »skicklighet» till densamma. Hennes avvisande blir
            således
          </p>
          <pb facs="riksdagen-motions-pdf/data/1920/mot_1920__fk__303/mot_1920__fk__303-012.pdf"/>
          <fw xml:id="i-XuhQBJtnWJMMXqhFCaxG8e">
            12 Motioner i Första kammaren, Nr 303.
          </fw>
          <p xml:id="i-Su1AFyQ25VZUJiggXzmLB2">
            i full överensstämmelse med en vacker befordringsprincip, som
            nu lärer skola inskrivas i grundlagarna även för kvinnorna, på
            samma gång som grundlagen utom i fråga om tryckfrihetskommitterade
            ej får inne- hålla någon avgörande princip, som kan innefatta
            tillämpning av den- samma för kvinnornas räkning. På grund av
            vad sålunda anförts tillåter jag mig hemställa:
          </p>
          <p xml:id="i-Vgf8xiPFvL3eUzPiFvkSJg">
            att riksdagen med anledning av propositionen nr 262 rörande grundlagsändringar
            i och för kvinnors till- träde till statstjänst måtte jämte —
            antagande av propo- sitionens förslag till förändringar i $$ 4,
            33 och 108 regeringsformen samt $ 70 riksdagsordningen — dess-
            utom för sin del besluta nedannämnda grundslags- ändringar nämligen:
            1:0) följande förändrade lydelse av propositionens: förslag till
            ny avfattning av $ 28 regeringsformen: »Konungen äger att i statsrådet
            utnämna och befordra svenska män och kvinnor, gifta såväl som
            ogifta, till alla de änmbeten och tjänster, högre och lägre, vilka
            äro av den egenskap, att Konungen full- makter därå utfärdar,
            dock böra vederbörande förut med förslag hava inkommit, där sådana
            hittills ägt rum. Konungen vare ock obetaget att efter veder-
            börandes hörande, eller uppå deras framställning, till lärarebefattningar
            vid universiteterna, de teologiska lärartjänsterna likväl undantagna,
            såsom ock till lärare- och andra beställningar vid andra inrättningar
            för vetenskap, slöjd eller skön konst, ävensom till läkare- befattningar,
            kalla och befordra även utländska under- såtar av utmärkt förtjänst,
            de där den rena evangeliska läran bekänna. Likaledes må Konungen
            kunna uti militära ämbeten nyttja utländska undersåtar av säll-
            synt skicklighet, men icke till kommendanter i fäst- ningarna.
            Till konsul må ock utländsk undersåte nämnas, där lön ej är med
            befattningen förenad. Till prästerligt ämbete — — — svenska kyrkan.
            Konungen fäste vid alla befordringar avseende endast å de sökandes
            förtjänst och skicklighet men icke på deras börd, kön eller annat
            civilstånd. Ej må någon tilläggas ringare tjänsteförmåner för
            lika arbete
          </p>
          <pb facs="riksdagen-motions-pdf/data/1920/mot_1920__fk__303/mot_1920__fk__303-013.pdf"/>
          <fw xml:id="i-Sz97bTejftppkKHzZgp5KH">
            Motioner i Första kammaren, Nr 303. 13
          </fw>
          <p xml:id="i-83EGdd3uEicnFbCyPjjey3">
            allenast på grund av olikhet i kön. Kvinna må kunna utnämnas
            till prästerlig tjänst i den ordning och en- ligt grunder, som
            bestämmas i den uti 87 8 2 mom. stadgade ordning. Varje departementschef
            — — — under: departe- mentet höra.» Eller om detta icke kan bifallas,
            att $ 28 i för- slaget omredigeras så, att dels även grunderna
            för mäns utnämning må hänvisas till enahanda särskilda av- öranden
            av Konung och riksdag, som enligt förslaget skulle gälla allenast
            för kvinnor, samt dels detta särskilda avgörande, vare sig det
            kommer att omfatta grunder för både män och kvinnors anställning
            eller endast kvinnors anställning, skall i båda fallen ske genom
            lag. 2:0) Sådan ändring i 8 17 regeringsformen, att i dess föreskrifter
            om utseende av Jfustitieråd och regeringsråd ordet »&gt;män» utbytes
            mot »personer». 3:0) Sådan ändring av $ 21 regeringsformen andra
            stycket rörande utseende för visst ärende av särskild ledamot
            av lagrådet, att ordet »man» utbytes mot ordet »person». 4:0)
            Sådan ändring 1 &amp; 27 regeringsformen be- träffande dess föreskrifter,
            nämnande av justitiekanslär, att ordet »man» utbytes mot ordet
            »person&gt;. 5:o) Sådana ändringar i $$ 96 och 97 regerings- formen
            samt $ 68 riksdagsordningen, att i dessa lag- rums föreskrifter
            rörande justitieombudsman och militie- ombudsman orden »man» och
            »män» utbytas mot orden »person» och »personer».
          </p>
          <p xml:id="i-6DVqNwYnSGdjB6xWHodsgx" type="date">
            Stockholm den 13 april 1920.
          </p>
          <div xml:id="i-CzFM26fNem1P4pTVht2mo7" type="signatureBlock">
            <p xml:id="i-C3B8WfHcbE1h31Uer2dNzL" who="i-XzSzFtnrtwQBSXHVwVhrCf" type="signature">
              Carl Lindhagen
            </p>
          </div>
          <p xml:id="i-5mtpB454qArppsa54SUFrt">
            Bihang till riksdagens protokoll 1920. 3 saml. 125 häft. (Nr
            303) 3
          </p>
        </div>
      </div>
    </body>
  </text>
</TEI>
