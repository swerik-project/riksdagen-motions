<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00386">
  <teiHeader>
    <fileDesc>
      <titleStmt>
        <title>Fildelning och integritet</title>
        <author corresp="i-PPtpTU7erj7n8C4rdQihuK">av Lage Rahm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fildelning och integritet</title>
          <idno type="rdwebb">GW02N386</idno>
          <rs type="number">N386</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N386/text</ref>
          <ref type="dokument_url_html">http://data.riksdagen.se/dokument/GW02N386</ref>
          <ref type="dokumentstatus_url_xml">http://data.riksdagen.se/dokumentstatus/GW02N386</ref>
          <ref type="doc">http://data.riksdagen.se/fil/EDB5A2EF-9B7C-469F-9A4D-1E9B1EDB250B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QK7pvkYEzFsQxPabbEeX3t" type="signed"/>
        <correspContext corresp="i-QK7pvkYEzFsQxPabbEeX3t">
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-Pbv2Tquhn2UeDWE3ZzYUzt">
          <date when="2008-10-08"/>
        </correspAction>
        <correspAction type="submission" xml:id="i-21fmiwuRbmjQvNcjkHg953">
          <date when="2008-10-06"/>
        </correspAction>
        <correspAction type="transfer" xml:id="i-FQsWfHBxYcNssq1V7eE8h5">
          <date when="2008-10-06"/>
        </correspAction>
        <correspAction type="assigned" xml:id="i-4AhTZhXQmzmQUQhpN8pVu4"/>
        <correspContext corresp="i-4AhTZhXQmzmQUQhpN8pVu4">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-NaAmZTJCXmFytBg3pAfCUM">
            Förslag till riksdagsbeslut
          </head>
          <list style="ol">
            <item xml:id="i-BKTZtSiwXgVgvKrotDJHEd">
              Riksdagen tillkännager för regeringen som sin mening vad som
              anförs i motionen om att avkriminalisera fildelning mellan privatpersoner
              för privat bruk.
            </item>
            <item xml:id="i-RcKdLkJ98J4mRn6MBForpg">
              Riksdagen tillkännager för regeringen som sin mening vad som
              anförs i motionen om att omförhandla det EU-direktiv som kräver
              kriminalisering av fildelning.
            </item>
            <item xml:id="i-WRdRrB1vKZY2cDLBHBRi67">
              Riksdagen tillkännager för regeringen som sin mening vad som
              anförs i motionen om att Internetoperatörer inte ska lagra information
              om enskilda Internetanvändares trafik.
            </item>
            <item xml:id="i-71TasYzXdK5D8Hc5r7mAJg">
              Riksdagen tillkännager för regeringen som sin mening vad som
              anförs i motionen om att den personliga integriteten och rätten
              till privatliv aldrig får kompromissas i framtida lagförslag som
              motiveras av skiv- och filmbolagsbranschens vinstintresse.
            </item>
          </list>
        </div>
        <div type="motContent">
          <head type="h1" xml:id="i-Sd4DiZFrnr8BbtwAtLSjFA">
            Motivering
          </head>
          <p xml:id="i-6uNdNEFdSUSB4w9BYxtco4">
            Internets utveckling har gjort det möjligt att kopiera musik
            och film gränslöst, både geografiskt och till omfattningen. Själva
            kopieringen är dessutom helt kostnadsfri, förutsatt att nätet
            redan finns där. Det har gjort att den storskaliga distributionen
            av kultur såsom musik, fotografier och film numera kan utföras
            av privatpersoner utan ekonomisk vinning.
          </p>
          <p xml:id="i-Tdwd9fZ4A2xoiCrUH6phqA">
            Dagens upphovsrätt har blivit frånsprungen av den tekniska utvecklingen.
            Cd-skivor och dvd-filmer som säljs i butiker eller som skickas
            med posten är på väg att fasas ut av moderna fildelningstekniker.
            Det faktum att distributörerna av musik och film räds den teknologiska
            utvecklingen bör inte vara ett hinder för densamma.
          </p>
          <p xml:id="i-UDRAtiHZ6mtZoFSXybkNT4">
            Att försöka förhindra fildelningen med rättsliga insatser för
            att rädda skivbranschen riskerar snarare att bli ett bakslag för
            alla Internetanvändares personliga integritet.
          </p>
          <p xml:id="i-LZsbtWsyd7yKLckfEyRejd">
            Diskussionen om upphovsrättens relation till rätten till skydd
            för privatlivet 1 och den enskildes integritet aktualiseras alltjämt
            med teknologins utveckling. Möjligheterna förbättras för enskilda
            att snabbt kopiera och överföra upphovsrättskyddade verk via Internet.
            Samtidigt kommer förslag på hårdare lagstiftning som vill lagra
            person- och trafikuppgifter från enskilda Internetanvändare. Miljöpartiet
            anser att det behövs tydligare integritetsskydd för att undvika
            en situation (här särskilt avseende Internet­användare) där lagring
            sker för att kunna kriminalisera fildelare.
          </p>
          <p xml:id="i-PUBrhUzT2hkvGfRLmV7dYh">
            Förra året rekommenderade EU:s generaladvokat, Juliane Kokott,
            EG-domstolen att i ett fall om upphovsrätt fastslå att Internetleverantörer
            inte är skyldiga att röja kunders identitet om inte det egna landets
            lagar kräver detta. Beskedet vände upp och ned på det svenska
            utredningsförslaget 2 från 2007 om att låta upphovsrättshavare
            begära ut namn på fildelare, ett förslag som enligt regeringen
            har som syfte att anpassa svensk rätt till EG-rätt, men som nu
            verkar ligga i träda.
          </p>
          <p xml:id="i-27KyP7rAzE4wdYVRUGQBA1">
            Enligt en undersökning från SOM-Institutet är det bara 25 procent
            av svenska folket som anser att upphovsrätten, så som den är utformad
            i dag, bör bestå. Samtidigt vill 44 procent tillåta all fildelning.
            Bland de yngsta de som har växt upp med nedladdning av musik och
            film som en självklarhet i vardagen är det näst intill ingen som
            försvarar förbudet mot fildelning. Mest positiva till all fildelning
            är unga kvinnor. År 2007 hade ungefär en tredjedel av alla svenska
            själva laddat hem musik någon gång tre fjärdedelar är under 20
            år.
          </p>
          <p xml:id="i-F8bZLyjjbuqXnqFXKoybt4">
            Vi måste nu ta ställning till om vi med rättsväsendets resurser
            vill förfölja en hel ungdomsgeneration som laddar ned musik. Tre
            månader innan valet år 2006 förklarade Fredrik Reinfeldt att det
            aldrig skulle bli aktuellt, men i dag är det annat ljud i källan.
          </p>
          <p xml:id="i-GLQJh3sydn8AggGz8ng4kv">
            I det följande presenterar vi vårt ställningstagande mot kriget
            mot fildelare och vilka åtgärder som bör ses över för att Sverige
            ska ligga i fas med kraven på upprätthållandet av den personliga
            integriteten, rätten till privatliv samt den upphovsrättsliga
            utvecklingen.
          </p>
          <head type="h2" xml:id="i-YK1567oaTzWq7GuYXQ1cVh">
            Kriminalisering av fildelning mellan privatpersoner
          </head>
          <p xml:id="i-K7XGDh3VdKS65ZgwXv2qou">
            Frågan om kriminalisering av fildelning är ett aktuellt ämne
            som bland annat motiverade nästan alla partiledarna i valrörelsen
            år 2006 att förespråka rimligheten i att kriminalisera och jaga
            miljoner människor för att de delar filer med varandra. I dag
            är tongångarna annorlunda, och den borgerliga regeringen ställer
            sig nu bakom kraven från skivbolagsindustrin om tuffare tag mot
            enskilda som fildelar och vill därmed införa ytterligare begränsning
            och övervakning av Internet. I Europaparlamentet har förslag om
            att införa förbud för dömda fildelare att använda Internet förekommit.
            Detta förslag har lyckligtvis förkastats av en majoritet i parlamentet,
            men förslagen om orimliga inskränkningar av den enskildes integritet
            och rättigheter fortsätter att komma.
          </p>
          <p xml:id="i-74sg1JP18nkWQY7oetNLSM">
            Konsekvenserna av en hårdare reglering av fildelning riskerar
            även att förstöra polisens brottsbekämpande arbete eftersom den
            innebär att den aktivitet som tidigare gick att spåra vid brottsmisstanke
            kan bli omöjlig att finna. Det finns i dag flera olika anonymitetstjänster
            på Internet, och även om de tjänster som finns i dag ännu inte
            förhindrar spårning helt och hållet tyder allt på att tekniken
            finns runt hörnet. I så kallade darknets kan den som delar med
            sig av information göra det helt anonymt, utan möjlighet till
            spårning. Detta innebär en skrämmande utveckling som kan innebära
            att terrorism, pornografibrott, narkotikabrott, dataintrång och
            andra grova brott skulle bli omöjliga att spåra. På så sätt finns
            det en djupgående motsättning mellan jakten på fildelare och övrig
            brottsbekämpning på Internet.
          </p>
          <p xml:id="i-J3ue4hK3fLagtpAXuhtA8J">
            Miljöpartiet ser informationsdelningen på Internet som principiellt
            positiv och motsätter oss därmed en total övervakning av Internetanvändares
            aktiviteter. Europa­konventionens regleringar om skyddet för privatliv
            måste respekteras. Miljöpartiet anser inte att den tekniska utvecklingen
            ska stoppas utan ser att den bl.a. sker utifrån människors behov
            och att detta är något som skivbolagsindustrin och övriga upphovsrättshavare
            måste anpassa sig efter. Skivbolagen behöver finna nya affärsmodeller
            som är anpassade till den moderna tekniken.
          </p>
          <p xml:id="i-UNwFDaacX4tBrbm91TXXxz">
            Frågan som riksdagen måste ta ställning till är om den ska införa
            övervakningslagar för att försöka förhindra att upphovsrättskyddat
            material kopieras för privat bruk och därmed samtidigt i praktiken
            ta bort rätten till privatliv för alla Internetanvändare, eller
            om det behövs alternativa vägar för att kompensera upphovsrättsmakarnas
            rättigheter.
          </p>
          <p xml:id="i-C65q8NNyr8dVBLKv6eATcG">
            En studie gjord vid Princeton University har visat att världens
            35 mest välbetalda artister i snitt tjänar 7,5 gånger mer på sina
            turnéer än på sin skivförsäljning. Motsvarigheterna till att ladda
            hem musik på Internet har funnits länge. För 20 år sedan kopierade
            var och varannan person kassettband. Många hade en dubbeldäckare
            hemma vars enda egentliga syfte var att underlätta kopiering.
            Men det var då aldrig på tal att göra husrannsakan hemma hos tonåringar.
            Tvärtom har det sedan länge funnit en acceptans i Sverige för
            att kopiera musik för icke-kommersiellt bruk.
          </p>
          <p xml:id="i-PSi2us7yRa2XzZ37S3wKVG">
            Miljöpartiet anser att kopiering för privat bruk bör avkriminaliseras.
            Ändringarna i upphovsrättslagen från år 2005 bör ses över och
            Sverige bör ta initiativ till att förhandla om de internationella
            avtal och EU-direktiv som Sverige ingått, nämligen Wipo Copyright
            Treaty respektive EU:s Copyright Directive som därefter ingicks.
          </p>
          <head type="h2" xml:id="i-AC58eFjMzZDdWxaj19f4ov">
            Upphovsrättens konkurrens med den personliga integriteten
          </head>
          <p xml:id="i-JFFb7Wtcx8YokoViEc6xHn">
            Miljöpartiet ser att ett upprätthållande av dagens förbud mot
            användande av otillåtet utlagt skyddat material på Internet och
            digitala nätverk, för att nå framgång, kräver en ökad övervakning
            av individers beteende. Ett förslag i denna riktning kom regeringens
            utredare Cecilia Renfors med förra året i sitt betänkande 3 ,
            men utvecklingen har redan startat. Snart lägger regeringen fram
            ännu ett lagförslag om implementering av datalagrings­direktivet
            4 från EU (även kallad loggningslagen). Enligt Renfors förslag
            ska Internet­operatörerna tvingas lämna ut information om enskilda
            Internetanvändares trafik, lämna över det till privata intresseorganisationer
            som ska kunna jaga enskilda fildelare och sedan tvinga operatörerna
            att stänga av de kunder som fildelar. Det är något som är likvärdigt
            med att ålägga Posten att börja sprätta brev och granska vad medborgare
            skickar till varandra.
          </p>
          <p xml:id="i-5vj9NfuVAzjawTmY6WMhxy">
            Nästa steg för regeringen efter årets debacle kring FRA-lagen
            är att under hösten eller vid årsskiftet lägga fram en proposition
            som innebär att data från samtliga svenskars telefoni- och Internetanvändning
            loggas och lagras hos operatörerna i ett år för att kunna lämnas
            ut till polis och åklagare. Uppgifterna som ska lagras gäller
            bland annat vem som ringer, sms:ar eller mejlar vem, när kommunikationen
            sker, var den sker och vilken typ av utrustning som används. Loggningslagen
            bygger på datalagringsdirektivet som regeringen har varit sena
            med att implementera i svensk lag.
          </p>
          <p xml:id="i-D5DCv3yen3vmUx3JaaBSsM">
            Det hela är en avancerad teknisk lösning för masslagring av Internetdatatrafik.
            Skulle Renforsutredningen och loggningslagen träda i kraft inom
            en snar framtid ser vi en bred övervakning av privatpersoners
            kommunikation via Internet etableras. Miljöpartiet anser att varje
            politiskt förslag som tangerar på gränsen till vad som anses vara
            acceptabelt enligt Europakonvention, och särskilt i detta fall
            artikel 8 som stadgar rätten till privatliv, måste ske med största
            försiktighet eller inte alls. Den argumentation som används för
            att beivra terrorism i den kommande loggningslagen leder till
            en legitimering av massavlyssning och övervakning av alla Internetanvändares
            kommunikation. Det finns ett intresse hos skivbolags- och filmbranschen
            att se Internet­användares aktivitet på Internet fullständigt
            lagrad för att lättare möjliggöra lagföring av upphovsrättsbrott.
            Detta går således tvärt emot den avsikt som uttalades från den
            nuvarande regeringen innan valet, nämligen att vi inte ska starta
            ett krig mot en hel ungdomsgeneration som delar mp3-filer med
            varandra. Pengarna som skiv- och filmbolagsbranschen nu är rädda
            för att förlora måste de finna andra vägar att tjäna. Miljöpartiet
            anser inte att den personliga integriteten och rätten till privatliv
            ska behöva stryka på foten för deras kortsiktiga ekonomiska vinstintresses
            skull.
          </p>
        </div>
        <div type="motSignatures">
          <list>
            <item xml:id="i-348vH7wH487jgW4SnexL7M">
              Lage Rahm (mp)
            </item>
            <item xml:id="i-E7xPKJTQctt9rL2iV4QrCt">
              Mehmet Kaplan (mp)
            </item>
            <item xml:id="i-MXpi4hYkgFQJxDAPs3Vo45">
              Max Andersson (mp)
            </item>
            <item xml:id="i-6BaN5pkXKYpwtD1yYTkSQY">
              Mikael Johansson (mp)
            </item>
            <item xml:id="i-DV6jZ9xbcGnMoSYiscwjVm">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
