<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-LU-00368">
  <teiHeader>
    <fileDesc>
      <titleStmt>
        <title>Anpassad svensk insolvensrätt</title>
        <author corresp="i-EFJ93MgPh6dJrzDB1Tt657">av Yvonne Andersson m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Anpassad svensk insolvensrätt</title>
          <idno type="rdwebb">GS02L368</idno>
          <rs type="number">L368</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GS02L368/text</ref>
          <ref type="dokument_url_html">http://data.riksdagen.se/dokument/GS02L368</ref>
          <ref type="dokumentstatus_url_xml">http://data.riksdagen.se/dokumentstatus/GS02L368</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CvmaDbz8ueGm8meSVWj6vr</idno>
            <name>Ingvar Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NbYfhm8ZWHtRw5CgJqJe42</idno>
            <name>Helena Höij</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JUDfhnxTxyfMtZUBuv5NAa</idno>
            <name>Peter Althin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SLikm4kiM7TAEtntgvWrwY" type="signed"/>
        <correspContext corresp="i-SLikm4kiM7TAEtntgvWrwY">
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-SmQxY46smWu5awEQ2oGr4n"/>
          <note type="signatory" corresp="i-CvmaDbz8ueGm8meSVWj6vr"/>
          <note type="signatory" corresp="i-NbYfhm8ZWHtRw5CgJqJe42"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-JUDfhnxTxyfMtZUBuv5NAa"/>
          <note type="signatory" corresp="i-Cndwseqc83uGA5s7vUEPqB"/>
        </correspContext>
        <correspAction type="referral" xml:id="i-NxcQ2YENwyyGVgJRk9rvDY">
          <date when="2004-10-14"/>
        </correspAction>
        <correspAction type="dismissal" xml:id="i-UEprvKcWbWrhTHD67CEyVq">
          <date when="2004-10-14"/>
        </correspAction>
        <correspAction type="submission" xml:id="i-Qh1SagjS1GGGd5oC1m8G39">
          <date when="2004-10-05"/>
        </correspAction>
        <correspAction type="assigned" xml:id="i-D4GwWRJjFGntBqHMw8rsKs"/>
        <correspContext corresp="i-D4GwWRJjFGntBqHMw8rsKs">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_L_368/mot_200405_L_368-0001.pdf"/>
      <pb facs="riksdagen-motions-pdf/data/200405/mot_200405_L_368/mot_200405_L_368-0001.pdf"/>
      <div type="motHeader" xml:id="i-2iSS6KNAafW7v2JKLe4muX">
        <div type="motTitle" xml:id="i-GkUQbvwm7MPaFVi2jzFyD6"/>
        <div type="motSubmissionInfo" xml:id="i-F5WyHt1toYa3oi3gUhefJk"/>
      </div>
      <div type="motBody" xml:id="i-MzdZ86dJHtH7Bq8Utk1Gdc">
        <div xml:id="i-SLLpJQ88cb8ma9gkyCFZiP">
          <p xml:id="i-TcDFdkNNQjKSYhkRyK4MLo">
            2004/05 mnr: L368 pnr: kd468
          </p>
          <p xml:id="i-ULrt1qJS7R9cfmPEgtutni">
            Motion till riksdagen 2004/05:L368
          </p>
          <p xml:id="i-E7TAGRfoJS6cGXfN7CeQU5">
            av Yvonne Andersson m.fl. (kd)
          </p>
          <p xml:id="i-BFREDxF6KmRxWP8mvhfRQs">
            Anpassad svensk insolvensrätt
          </p>
          <p xml:id="i-MjwP46nxCSMvcbw8YLqHXf">
            Förslag till riksdagsbeslut
          </p>
          <p xml:id="i-4nYQXE6gpFSxsxNHX7Ahnw">
            Riksdagen tillkännager för regeringen som sin mening vad i motionen
            anförs om att den aviserade utredningen om den svenska insolvensrätten
            särskilt skall ta hänsyn till den internationella utvecklingen.
          </p>
          <p xml:id="i-XR3h1t5X7gr6dZoVGJgzg8">
            Motivering
          </p>
          <p xml:id="i-Cv7etrtftezpKHMKaLMzwL">
            Den svenska konkurslagen tillkom i sina huvuddrag 1921 och reviderades
            senast 1988. Konkurslagen reglerar endast likvidation av ett företag
            som gått i konkurs. Den juridiska personen kan aldrig återuppstå
            utan blir genom konkursen definitivt upplöst. Däremot kan den
            bedrivna rörelsen på kommersiella och i förhållandevis fria former
            säljas på marknaden. De flesta rörelser som har kommersiell livskraft
            rekonstrueras genom utköp från konkursboet. 1996 fick Sverige
            sin första lag om rekonstruktion av företag utan konkurs. Lagen
            har inte blivit någon framgång framför allt beroende på reglerna
            om förmånsrätt för staten avseende skatter och avgifter till det
            allmänna och bankernas förmånsrätt för företagshypotek. Dessutom
            kan lönegaranti vid fortsatt drift endast betalas vid konkurs.
            Förmånsrättsreglerna har justerats så att staten inte längre har
            någon förmånsrätt och från och med den 1 januari 2005 gäller företagsinteckning
            endast i 55 procent av hypoteksunderlaget som utökats att gälla
            gäldenärens samtliga tillgångar i den mån de inte pantförskrivits
            särskilt genom handpant och fastighetspant. Regeringen är nu i
            färd med att tillsätta en offentlig utredning som ska se över
            hela regelverket avseende insolvensrätten. Reformen ska syfta
            till att skapa ett sammanhållet förfarande i vilket man ska kunna
            välja om företaget ska rekonstrueras och fortsätta att existera
            eller om verksamheten ska likvideras och rörelsen definitivt upphöra.
            En allmän erfarenhet är att rekonstruktionsåtgärder sätts in för
            sent och att varje form av publicitet kring den uppkomna insolvenssituationen
            medför allvarliga problem för en
          </p>
          <pb facs="riksdagen-motions-pdf/data/200405/mot_200405_L_368/mot_200405_L_368-0002.pdf"/>
          <p xml:id="i-2gwSj4a46S2jVkDnSiRwgH">
            2004/05:L368
          </p>
          <p xml:id="i-BD22pFjAtG9xQHQSrFHQdR">
            framgångsrik rekonstruktion. En viktig uppgift är därför att
            skapa regler som gör att företagen vidtar nödvändiga åtgärder
            så tidigt som möjligt. I Sverige är många småföretag anknutna
            till en arbetslöshetskassa som finansieras av företagen och staten
            för att skydda företagaren om företaget går i konkurs. Kassans
            administration får ofta kännedom om att företaget har ekonomiska
            problem på ett tidigt stadium. Kassan har önskemål om att aktivera
            en konsultfunktion som stöd för företag i kris. En företagare
            som får ekonomiska problem värjer sig för att diskutera dessa
            med sina normala affärskontakter som bank, revisor eller advokat
            i rädsla för att dessa blir förvärrade genom att bli kända i en
            större krets. Kassan har legal tystnadsplikt och får inte ta kommersiella
            kontakter som skulle vara känsliga för företagarna varför en profylaktisk
            insats skulle vara möjlig. För att kunna agera krävs emellertid
            lagstiftning. En viktig fråga för utredningen blir att avgöra
            om företagaren vid förfarandet ska mista rådigheten över verksamheten.
            Mycket talar för att borgenärernas förtroende för förfarandet
            kräver att administratorn övertar ansvaret för driften och avvecklingen
            och att företagaren återfår sin ställning om rekonstruktionen
            lyckas. Administratorns kompetens blir också en viktig fråga då
            den måste innefatta såväl ekonomiskt och juridiskt som affärsmässigt
            kunnande hos en och samma person. Sannolikt måste regler införas
            om auktorisation av de personer som professionellt ska arbeta
            som insolvenspraktiker. Ett avgörande moment för att rekonstruktionslagstiftningen
            ska lyckas är att domstolarna ges möjligheter att jämka orimliga
            avtalsvillkor. I särskild motion tar vi upp domstolars möjlighet
            att jämka avtal mellan näringsidkare. Ofta faller en rekonstruktion
            på att företaget har ett hyresavtal för sina lokaler eller ett
            leasingavtal avseende sin maskinpark som är extremt betungande.
            Om dessa villkor inte kan ändras till marknadsmässiga förhållanden
            är en rekonstruktion utesluten. Även reglerna för ackord vid rekonstruktion
            måste göras mera flexibla så att rekonstruktionssyftet lättare
            kan uppfyllas. I Sverige utövar staten tillsyn över alla konkurser
            genom en särskild myndighet. Denna tillsyn är ständigt föremål
            för debatt och krav har framförts på en reform i en statlig utredning
            (SOU 2000:62). Reformen skulle syfta till att göra myndighetens
            arbete mera oberoende av staten som borgenär för skatter och avgifter.
            Dessutom skulle tillsynen bli mera näringslivsorienterad och generell
            med tillsyn bara i konkreta fall där indikation på problem framkommit.
            Om det i framtiden blir ett sammanhållet insolvensförfarande aktiveras
            troligen tillsyn även vid rekonstruktion, vilket inte är fallet
            idag. Detta ställer särskilda krav på en näringslivsorienterad
            tillsyn. På senare år har även den internationella insolvensrätten
            uppmärksammats i Sverige, särskilt efter det att EU:s insolvensförordning
            trädde i kraft 2002. Svensk insolvensrätt är utpräglat lokalt
            utformad och tar egentligen inga internationella hänsyn. En svensk
            konkurs anses omfatta all gäldenärens egendom i hela världen och
            en svensk konkursförvaltare anses behörig att omhänderta alla
            gäldenärers egendom oberoende av var den finns. En utländsk gäldenärs
            tillgångar kan i Sverige handläggas som en svensk
          </p>
          <pb facs="riksdagen-motions-pdf/data/200405/mot_200405_L_368/mot_200405_L_368-0003.pdf"/>
          <p xml:id="i-V8F4vMeWJJAWBrPjNjgQ85">
            särkonkurs. Insolvensförordningen kommer att innebära stora förändringar,
            men Sverige har ännu inte infört tillämpningsföreskrifter trots
            att förordningen enligt EU-rätten redan då den trädde i kraft
            är direkt tillämplig i Sverige. Kristdemokraterna anser att den
            aviserade utredningen om den svenska insolvensrätten särskilt
            ska anpassa reglerna till den internationella utvecklingen.
          </p>
          <p xml:id="i-YP6xiuE4JLynZJZiib51zx">
            Stockholm den 5 oktober 2004
          </p>
          <p xml:id="i-AjYNq1MG6bDp7EBwd3Aj8a">
            Yvonne Andersson (kd) Ingemar Vänerlöv (kd) Ingvar Svensson (kd)
            Helena Höij (kd) Tuve Skånberg (kd) Peter Althin (kd) Olle Sandahl
            (kd)
          </p>
          <p xml:id="i-EQBSjSijrFej77Ash4r69K">
            2004/05:L368
          </p>
        </div>
      </div>
    </body>
  </text>
</TEI>
