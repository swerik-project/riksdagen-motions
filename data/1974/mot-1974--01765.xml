<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01765">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1974:64 angående finansiering  av ett nytt stålverk i Luleå.</title>
        <author>av herr Werner i Tyresö m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1974:64 angående finansiering  av ett nytt stålverk i Luleå.</title>
          <idno type="rdwebb">FX021765</idno>
          <rs type="number">1765</rs>
          <ref type="dokument_url_text">http://data.riksdagen.se/dokument/FX021765/text</ref>
          <ref type="dokument_url_html">http://data.riksdagen.se/dokument/FX021765</ref>
          <ref type="dokumentstatus_url_xml">http://data.riksdagen.se/dokumentstatus/FX021765</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7fbEeJLGPqr6zbn7XDYUtY" type="signed"/>
        <correspContext corresp="i-7fbEeJLGPqr6zbn7XDYUtY">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-GaozvGLNGCb9Vstyp2PrQH"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-W9KJtV2o1wQ4MwHUQGNFdx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1765/mot_1974__1765-001.pdf"/>
      <fw xml:id="i-39ajQ2Uyz16s6Q9a4UDSdp">
        Mot. 1974:1765 3
      </fw>
      <div type="motHeader" xml:id="i-2PVWfwFrJMiLeK84UQ4LPh">
        <div type="motTitle" xml:id="i-JJSjNZHnqANm15C4zMGSM"/>
        <div type="motSubmissionInfo" xml:id="i-JTPnjRLzuxxdHkdj1PWt15"/>
      </div>
      <div type="motBody" xml:id="i-m8YPGqFQVbN8Q2DfUWinD">
        <div xml:id="i-7K1jZYW9g7dLaz43CZga1L">
          <p xml:id="i-HqiaqeuXM2wS2UAuF9yZZi">
            Nr 1765
          </p>
          <p xml:id="i-TLpaebBnvtVgEtLSaphoBt">
            av herr Werner i Tyresö m. fl. i anledning av Kungl. Maj:ts proposition
            1974:64 angående finansiering av ett nytt stålverk i Luleå.
          </p>
          <p xml:id="i-535qM8yULsWiwThdxECMzr">
            Vänsterpartiet kommunisterna betraktar förslaget om uppförandet
            av ett nytt stålverk i Luleå som en betydelsefull framgång för
            den starka folkopinion som kräver utbyggnad av den statliga företagssektorn
            i vårt land. Kommunisterna i Norrbotten har under årtionden kämpat
            för att de naturtillgångar som utvinns i ökad utsträckning skall
            förädlas i det egna länet. I dessa strävanden har man haft stöd
            av hela partiet, som genom otaliga framstötar ställt kravet om
            planmässig utveckling av den statliga företagsamheten. I kampen
            för att NJA skulle komma till stånd spelade det kommunis- tiska
            partiet en avgörande roll, och otaliga är de initiativ som partiet
            tagit regionalt och centralt när det gällt att utveckla NJA till
            ett stort och konkurrenskraftigt företag. Redan 1937 krävde en
            kommunistisk riksdagsmotion anslag för ”visst malmförädlingsförsök
            av malm från LKAB”. Därefter har en rad kommunistiska motioner
            tagit upp samma frågor. 1938 motionerade sålunda kommunisterna
            om helförstatligande av LKAB, och i motivering- en hette det bl.a.
            att det finns ”all anledning att antaga att just privatintressenas
            avgörande inflytande ytterst är anledningen till att vårt land
            inte skapat en förädlingsindustri för en del av lapplandsmalmen”.
            Järnförädling i Norrbotten var under många år en stor kampanjfråga
            för kommunisterna och NJA blev så småningom verklighet. Därefter
            har motionsframstötarna gällt nödvändigheten av att bygga ut och
            stärka NJA. 1944 motionerade partiet om att NJA snarast skulle
            kompletteras med ett thomasverk. Det blev avslag på motionen,
            men thomasverket kom så småningom till stånd. 1949 motionerade
            kommu- nisterna om en kustjärnväg för att möjliggöra en manufakturindustri
            stödd på NJA. 1951 föreslogs åtgärder för att ”bättre än hittills
            tillgodose järnverkets behov av råvaror”. 1956 ställdes förslag
            i riksdagen om uppförandet av ett valsverk för grovplåt, vilket
            avslogs, men senare förverkligades. 1960 motionerade kommunisterna
            om åtgärder i syfte att åstadkomma ”väsentligt ökad statlig järnförädling”
            och 1970 om anläggandet av ny kokshytta och en utökning av verkets
            kapacitet. Det nämnda är bara några axplock som illustrerar den
            envisa kamp som partiet har fört i syfte att huvuddelen av norrbottensmalmen
            skall förädlas på hemmaplan. NJA:s utveckling har hela tiden hämmats
            av dels ett öppet motstånd från borgerlighetens sida, dels ett
            halvhjärtat engagemang från social-
          </p>
          <pb facs="riksdagen-motions-pdf/data/1974/mot_1974__1765/mot_1974__1765-002.pdf"/>
          <fw xml:id="i-6YhPqfJDLF535dmucapxuy">
            Mot. 1974:1765 4
          </fw>
          <p xml:id="i-5HBXmS41EqGLdWC3LNaH7N">
            demokratin som under decennier hållit verket på ”sparlåga”. Redan
            från början förknippades förslaget om ett statligt järnverk i
            Norrbotten med linjen om att det dels skulle leda till att huvuddelen
            av norrbottensmalmen förädlades i det egna länet, men dels också
            att förädlingen vid NJA skulle ge upphov till en omfattande järnmanufaktur
            i Norrbotten. Så blev inte fallet, och NJA:s förädlingskapacitet
            har inneburit att man ännu inte kommit upp till en trettiondedel
            av den malm som bryts i Norrbotten. Från borgerligt håll har man
            hela tiden sökt driva tesen att statlig företagsamhet är dömd
            att misslyckas, och NJA har i skilda sammanhang åberopats som
            ett exempel på detta. Företrädare för storfinans och borgerlighet
            har inte bara sökt sätta käppar i hjulen utan också gjort framstötar
            om NJA:s överförande i enskild ägo eller t. o. m. nedläggning.
            Man kan via riksdagsprotokollen se tillbaka på en rad grundligt
            förberedda borgerliga attacker som riktat sig mot NJA och olika
            utbyggnadsplaner. Regeringen har vid olika tillfällen fallit undan
            för storfinansens och borgerlighetens sabotagepolitik. Däri ligger
            förklaringen till att man inte långt tidigare har ställt tillräckliga
            resurser till företagets förfogande. Medan exempelvis Grängesbergsbolaget
            kunde använda en del av LKAB-pengarna till att bygga upp ett toppmodernt
            järnverk i Oxelösund sattes NJA på svältkost, en politik som först
            nu är på väg att brytas.
          </p>
          <p xml:id="i-6QGDNtiyg4oneRQrXpDeNA">
            Propositionens huvudlinje
          </p>
          <p xml:id="i-5k8Pg1pkCXXR4hvTXveyh3">
            I propositionen 1974:64 föreslås statens medverkan till finansieringen
            av ett nytt stålverk i Luleå, ”Stålverk 80”, som kommer att producera
            4 milj. ton ämnen för såväl profil-, stång- som plåttillverkning.
            Stålverket ger arbete åt 2 300 i den direkta produktionen plus
            sysselsättningstill- skott i form av byggnadsarbeten, servicenäringar
            m. m. I propositionen anförs vidare att planerade och pågående
            investeringar vid NJA kommer att ge en sysselsättningseffekt på
            8 000 arbetstillfällen. I detta ingår då inte arbetskraftsbehovet
            vid uppförandet av ”Stålverk 80”. Av de angivna grundförutsättningarna
            framgår att stålframställningen skall baseras på de järnmalmsförekomster
            som finns i Norrbotten. Vid full drift kommer det totala malmbehovet
            vid NJA att uppgå till 8,8 milj. ton per år, varav 6,4 milj. ton
            för Stålverk 80. Den viktigaste importråvaran är kol för framställning
            av koks. Kolet inköps från främst Polen och Sovjetunionen, men
            även från USA. Det behövs också något över en milj. ton kalksten.
            I propositionen förutsätter man att detta behov skall kunna tillgodoses
            från NJA:s fyndigheter på Gotland och angränsande tillgångar.
            I propositionen förutsätts också att rekryteringen till Stålverk
            80 och till den expanderande tjänstesektorn i huvudsak kan ske
            inom länet.
          </p>
          <pb facs="riksdagen-motions-pdf/data/1974/mot_1974__1765/mot_1974__1765-003.pdf"/>
          <fw xml:id="i-8G2BjHM6v8RCM4pGML761L">
            Mot. 1974:1765 5
          </fw>
          <p xml:id="i-XcNUy2MSzNMR18o2ay2omt">
            Sysselsättningsbehovet
          </p>
          <p xml:id="i-9uZWZuDcekZ795tp443a99">
            Sysselsättningsbehovet i Norrbotten är stort. NJA:s Investeringsplan
            70 samt Stålverk 80 uppges komma att ge 8 000 nya arbetstillfällen
            i Luleå. Men behovet är långt större. Enbart i Norrbotten måste
            skapas minst 35 000 nya arbetsplatser, om man skall kunna tala
            om full sysselsättning. Och behovet är än större om man dessutom
            tar sikte på att ge ”utlokaliserade” norrbottningar en chans att
            återvända. Norrbotten är ett stort län. Populärt brukar det sägas
            att det är en fjärdedel av den svenska kartan, och lika bestämt
            som vpk har vänt sig mot den kapitalistiskt styrda koncentrationsprocessen
            i dess landsomfatt- ning, lika bestämt vänder vi oss mot en rigorös
            koncentrationsprocess inom länet. Det får inte bli så att Tornedals-
            och inlandskommunerna ytterligare utarmas. Vi förväntar oss därför
            ytterligare stora statliga investeringar i riktning mot vidareförädling,
            liksom i fråga om utnyttjande av befintliga naturtillgångar.
          </p>
          <p xml:id="i-Wtx5E3p7iAa13NLCjqQGWU">
            Manufakturering
          </p>
          <p xml:id="i-HpGqxBEeU7WtEf4kmZY5qF">
            Stålverk 80 skall enligt nu föreliggande förslag inriktas på
            ämnespro- duktion. Till grund för detta ligger, enligt utförda
            utredningar, den förväntade omstruktureringen av stålindustrin
            i Europa och vårt land. De europeiska och mellansvenska stålindustrierna
            anser det vara mer lönsamt att göra investeringar på manufaktureringssidan.
            Rimligen bör detta på sikt också gälla för NJA. Den nu föreslagna
            produktionsinrikt- ningen är i nuläget riktig, men det måste också
            slås fast att den bör betraktas som grundvalen för en målmedveten
            och omfattande manufak- turering. Med tanke på sysselsättningsbehovet
            i övriga delar av länet måste en sådan planering påbörjas redan
            nu och ske i samarbete med kommuner och landsting. En sådan utveckling
            är också nödvändig för att bryta rovdriften av viktiga naturtillgångar
            och om man skall kunna ge Norrbottens folk differentierad och
            meningsfull sysselsättning utan betydande folkom- flyttningar.
            Länsplaneringen måste nu inriktas på att höja befolkningsramarna
            och sysselsättningsgraden för att undvika ytterligare uttunning
            av glesbygden och svåra koncentrationsproblem inom den s. k. fyrkanten
            och framför allt Luleå. Legotillverkning och andra former av industriell
            spridning utgående från NJA både kan och måste ske samtidigt med
            den satsning som föreslås i propositionen.
          </p>
          <p xml:id="i-E7sDTDMD4AoUnttkQEr9XL">
            Råvaror och energi
          </p>
          <p xml:id="i-b14yPNudsvFcgZMF99fZi">
            Utförda beräkningar visar att det vid NJA i och med tillkomsten
            av Stålverk 80 kommer att uppstå ett totalt behov av ca 5,6 milj.
            ton kol, 8,8 milj. ton malm och ca 1,4 milj. ton kalk per år.
          </p>
          <pb facs="riksdagen-motions-pdf/data/1974/mot_1974__1765/mot_1974__1765-004.pdf"/>
          <fw xml:id="i-2yQ4xSpFXWsZEz6kJ1CyQ3">
            Mot. 1974:1765 6
          </fw>
          <p xml:id="i-M4hoyUzZa5c4bp6kPWwCQo">
            Kolet måste importeras, men när det gäller de två andra komponen-
            terna, malm och kalk, finns det anledning att göra några reflexioner
            utöver propositionens ram. Järnmalmsutvinningen i Norrbotten är
            koncentrerad till i huvudsak två gruvor, Kiruna och Malmberget.
            Malmtillgångarna är stora, men det finns dock anledning att känna
            oro över denna starka koncentration av malmbrytningen. Från LKAB:s
            ledning har man mycket klart uttalat ambitionen att även i fortsättningen
            hålla malmexporten på hög nivå. Startandet av Stålverk 80 innebär
            ett inhemskt malmbehov på ytterligare 8,8 milj. ton malm. För
            att få till stånd en mera balanserad utvinning av länets malmtillgångar
            anser vi det vara nödvändigt att redan nu fatta beslut om gruvbrytning
            i Kaunisvaara. Det kan ytterligare motiveras av det trängande
            behovet av sysselsättning i Pajala kommun och Tornedalen som helhet.
            Detta innebär också att transportväsendet måste utvecklas, bl.a.
            genom framdragandet av järnväg mellan Kaunisvaara och Svappavaara.
            Utredas bör också frågan om en järnvägsförbindelse från Tornedalen
            och ner till kusten. Produktionen i Stålverk 80 kräver, som nämnts,
            1,4 milj. ton kalk per år. Enligt propositionen avser man att
            täcka detta behov genom exploatering av fyndigheter på Gotland.
            Det kan emellertid inte vara obekant att det finns betydande kalkfyndigheter
            inom Norrbottens län, bl. a. inom Luleå kommun men också i Pajala
            och Jokkmokks kommu- ner. Kalkfyndigheten i Luleå kommun ligger
            i N. Prästholm och har tidigare varit föremål för brytning i betydande
            omfattning innan företaget i fråga gick i konkurs. Fyndigheterna
            i Pajala och Jokkmokk är också beaktansvärda i sammanhanget. I
            Länsprogram 70 framhåller Länsstyrelsen/Planeringsrådet det ange-
            lägna i att ”en gång för alla slutgiltigt undersöka om vissa angivna
            kalkstensfyndigheter är brytvärda, speciellt med tanke på arbetsmark-
            nadssituationen och kommuninvånarnas ständigt återkommande dis-
            kussioner och förhoppningar rörande fyndigheterna”. Det angelägna
            i detta understryks nu av det ökade kalkbehovet genom uppförandet
            av Stålverk 80. Även om icke hela kalkbehovet kan täckas genom
            fyndigheter i Norrbotten bör i vart fall en del därav kunna täckas
            genom exploatering av kända tillgångar i Norrbotten. Norrbotten
            producerar en stor del av landets elenergi. Möjligheterna att
            ytterligare utveckla denna sektor finns bl. a. genom utbyggnad
            och effektivisering av redan befintliga kraftverk. Vi vill också
            peka på de möjligheter som föreligger i utnyttjandet av länets
            torvmossar. NJA:s behov av elenergi måste tryggas på ett sådant
            sätt att världsmarknadspriset på olja inte blir avgörande för
            energipriset.
          </p>
          <p xml:id="i-JGEsGqnR2oLUFMTxHBJiYF">
            Expansionen i Luleå och ”Fyrkanten”
          </p>
          <p xml:id="i-C2MCVPPchyKntumpgSuPSe">
            För Luleå innebär de föreslagna investeringarna en mycket kraftig
            expansion. Det finns många skräckexempel som visar hur illa det
            kan gå
          </p>
          <pb facs="riksdagen-motions-pdf/data/1974/mot_1974__1765/mot_1974__1765-005.pdf"/>
          <fw xml:id="i-5zrd1YZcmDvyLRGgrmvcsx">
            Mot. 1974:1765 7
          </fw>
          <p xml:id="i-LAtmBSgof7F2CePNuzmyrR">
            när industriell utbyggnad och samhällsplanering inte samordnas
            på ett riktigt sätt. Då skapas svåra miljömässiga problem, bostadsslum,
            sociala skadeverkningar, snedvriden kommunikationsstruktur m.
            m. För stat och kommun måste det anses vara av ett gemensamt intresse
            att satsningen på Stålverk 80 inte medför en negativ utveckling
            i nämnd riktning utan att planeringen blir framsynt och i enlighet
            med folkets intressen. För att detta skall kunna ske är det nödvändigt
            att samordna den industriella och kommunala planeringen. Det finns
            i det sammanhanget anledning att utveckla kritik över det som
            hittills skett. Trots uttalanden från riksdagen om samplanering
            och samarbete mellan företag å ena sidan och landsting och kommuner
            å den andra har NJA-ledningen valt att hemlighålla utredningar,
            undersökningar och placeringsalternativ. Luleå kommun har föreslagit
            Sandön som utbyggnadsområde för Stålverk 80 och förväntade investeringsobjekt
            från NJA. Detta placerings- alternativ är bl. a. från miljö- och
            farledssynpunkt ett bättre alternativ. Kommunen ställdes emellertid
            i praktiken inför fullbordat faktum, dvs. ett placeringsalternativ
            baserat på enbart företagsekonomiska korttidskalkyler. Vpk är
            kritiskt mot detta. I sammanhanget kan erinras om att kommunisterna
            kraftigt motsatte sig lokaliseringen av LKAB:s malmhamn till nuvarande
            plats. I dag inser de flesta att kommunisterna hade rätt.
          </p>
          <p xml:id="i-PE4DiCdRugaAwwHvDYxwLg">
            Kommunikationer
          </p>
          <p xml:id="i-93nFH2YQQvhjBm4MQKJBhC">
            Förbättrade och utökade kommunikationer är ett viktigt led i
            planeringen inför Stålverk 80 och övrig industriell expansion
            i Norr- botten. Nu måste statsmakterna ställa resurser till förfogande
            för att förstärka järnvägsnätet och andra former av kollektiv
            trafik. Byggandet av en kustjärnväg är ett gammalt kommunistiskt
            krav. I motionen har tidigare nämnts järnvägsbygge Kaunisvaara—Svappavaara.
            Men järnvägsförbindelse kan också gå i den andra riktningen från
            Kaunisvaara—Pajala—-Övertorneå—Haparanda—Kalix—Råneå—Luleå. För-
            bindelserna mellan malmbanan och inlandet måste förstärkas. Också
            dessa möjligheter bör prövas i det utrednings- och planeringsarbete
            som är nödvändigt på detta område.
          </p>
          <p xml:id="i-PpQyQ8GhvaMs2WpCsfajzE">
            Miljöfrågor
          </p>
          <p xml:id="i-X4YSzgcVzg582ku1JtyiQJ">
            Vi har tidigare kritiserat det valda placeringsalternativet.
            Miljövårds- problemen blir avsevärt större än om Stålverk 80 hade
            lagts på Sandön. Närheten till stora områden med fritidsbebyggelse
            och villaområden kan komma att innebära svåröverskådliga inlösningskrav
            på grund av miljö- förstörelse. Den valda placeringen innebär
            också större och kostsammare muddringsarbeten samt stora ingrepp
            i den inre skärgården. Därför är det också motiverat att statsmakterna
            påtar sig kostnaderna. De planerade
          </p>
          <pb facs="riksdagen-motions-pdf/data/1974/mot_1974__1765/mot_1974__1765-006.pdf"/>
          <p xml:id="i-37DpC14vP3hNmmtfH3T1aX">
            Mot.1974:1765 8
          </p>
          <p xml:id="i-T2gTaiNSQLkc4hnxfy51As">
            kylvattensutsläppen förtjänar att uppmärksammas. Enligt propositionen
            beräknas kylvattenbehovet till 20 000 m? per timme. Man avser
            att släppa ut detta i Sandöfjärden. I det grunda vattensystem
            det här rör sig om kan detta innebära betydande och svåröverskådliga
            skador på bottenvegetation och fauna. Bättre vore att utnyttja
            detta kylvatten i den kommunala fjärrvärmeanläggningen i form
            av ett slutet system. Vidare avser man att utnyttja slaggen för
            utfyllnader i vatten för framtida utbyggnadsplaner. Men detta
            måste innebära allvarliga vatten- föroreningar, eftersom slaggen
            innehåller bl. a. svavel, fosfor, kalk och mangan. I stället borde
            denna s.k. avfallsprodukt bli föremål för planmässig användning
            vid vägbyggande och för tillverkning av byggnads- materiel. Men
            även den inre miljön måste ägnas stor uppmärksamhet. Arbets- platsmiljön
            bör i det nya Stålverk 80 utformas på ett föredömligt och människovänligt
            sätt. En sådan målsättning ökar också möjligheterna att sysselsätta
            kvinnor och handikappade och ökar attraktionskraften på ungdomar.
            Detta bidrar till att höja sysselsättningsgraden i samhället och
            skapar minskade samhälleliga investeringsbehov. Samverkan, vid
            en sådan målsättning, bör ske med fackförening, kommunala och
            landstingskommunala organ. Därigenom underlättas också planeringen
            och organisationen av företagshälsovården. Här bör landstinget
            ges möjlighet till en stor satsning som tar sikte inte bara på
            akutvård utan också lägger stor vikt vid den förebyggande hälsovården.
          </p>
          <p xml:id="i-KMLcdxmzbhge7kAdKgzAmJ">
            Statlig samordning
          </p>
          <p xml:id="i-6AfXrQe3HMyj2DzoExXbk7">
            Vi anser också att samordningen mellan statsföretagen måste för-
            bättras. Nu uppträder SJ, LKAB och NJA som konkurrenter till varandra.
            Bråket när det gäller SJ:s fraktpolitik gentemot NJA är av gammalt
            datum. Det tog sig drastiska uttryck när NJA :s ledning för drygt
            ett år sedan förklarade att man övervägde att transportera malmen
            med lastbil för att det skulle bli billigare. Även i dagens läge
            betalar NJA 10 kr. mer per ton för frakt än LKAB:s utländska kunder.
            Vänsterpartiet kommunisterna anser att detta illustrerar ett full-
            komligt orimligt och oacceptabelt förhållande. LKAB och NJA är
            bägge dotterföretag till Statsföretag AB. SJ är också statligt.
            Målet bör därför vara att söka åstadkomma en fusion mellan LKAB,
            NJA och den av SJ ägda malmbanan. Det skulle utgöra stommen för
            en statlig koncern där de olika komponenterna i allt samverkade,
            från prospektering, malmbryt- ning och transporter till en långt
            driven förädling. Med en sådan målsättning kunde man skapa ett
            av världens resursrikaste gruv- och malmförädlingsföretag.
          </p>
          <pb facs="riksdagen-motions-pdf/data/1974/mot_1974__1765/mot_1974__1765-007.pdf"/>
          <fw xml:id="i-P8EQ9qyLrajemnckJvuKMZ">
            Mot. 1974:1765 9
          </fw>
          <p xml:id="i-GQdmoRDxhzdcs36j7xJfq6">
            Stålverk 80 steg på vägen
          </p>
          <p xml:id="i-AipKsXvcDY9MR318XoefDJ">
            Tillkomsten av Stålverk 80 är någonting positivt, men det måste
            också följas av andra betydande industriella satsningar med målet
            att åstadkom- ma regional balans inom Norrbottens län. Utbyggnaden
            vid NJA innebär ett kraftigt ökat behov av intern och extern industriell
            service. Behovet av verkstadsservice i olika former kommer att
            öka kraftigt. Bl. a. är det nödvändigt att planera för tillräcklig
            kontinuerlig service på förbruknings- och reparationsområdet för
            NJA, SJ, LKAB, sjöfartsverket och Vatten- fall. Det betyder bl.
            a. att man redan nu bör ta sikte på att förbättra utrustningen
            och kapaciteten vid SJ:s verkstad i Notviken. Behovet av kapacitet
            för motorlindning för elmotorer är redan i dag stort och täcks
            nu av sydsvenska företag. När det gäller förbrukningsmateriel
            av olika slag som inte kräver dagliga insatser bör sådan serviceproduktion
            förläggas till andra delar av länet. Det ger också goda möjligheter
            att sysselsätta partiellt arbetsföra. Sådan service och legotillverkning
            kan med fördel startas redan i anslutning till byggandet av Stålverk
            80 för att motverka ytterligare uttunning i andra länsdelar. Tornedalen
            och inlandet är i speciellt behov av sysselsättningstillskott.
            Stålverk 80 innebär endast en bit på vägen i produktionskedjan
            från malm till färdig produkt. Det gäller att i stor omfattning
            gå vidare. Vpk har sedan länge krävt att staten i ökad utsträckning
            skall slå in på den högförädlande produktionens väg och inte i
            huvudsak syssla med råvaruutvinning och halvfabrikattillverkning.
            Produktionen av stålämnen i Luleå är en god utgångspunkt för upprättandet
            av nya industrier. I Norrbotten finns ingen verkstadsindustri
            av format. Det tillverkas inga verktyg, knappast någonting inom
            fordonsbranschen osv. På det elektro- tekniska området kan också
            staten gå in som företagare, osv. Fältet där staten skulle kunna
            gå in som företagare är stort, och det är den högförädlande produktionen
            som ger verklig spridningseffekt och stor sysselsättningsökning.
            Samtidigt som vpk med tillfredsställelse noterar de steg som nu
            förbereds för ökad järn- och stålförädling vill vi sammanfattningsvis
            framhålla nödvändigheten av att man snabbt går vidare med ett
            brett statligt industriprogram för Norrbotten. Det behövs mer
            än 30 000 nya arbetstillfällen och regional balans inom detta
            stora län, och det målet kan inte klaras enbart genom uppförandet
            av Stålverk 80.
          </p>
          <p xml:id="i-BHX3TyRZ8qmx7SGfw8E8aG">
            Hemställan
          </p>
          <p xml:id="i-3zp3c3tbkCrzFkAkSdmDyT">
            Med hänvisning till det anförda föreslås att riksdagen med bifall
            till propositionen 1974:64 uttalar sig för att med utgångspunkt
            i Stålverk 80 hos regeringen hemställa om utarbetandet av ett
            kompletterande, brett statligt industriprogram i syfte att skapa
            sysselsättning och regional balans i hela Norrbotten och att därvid
            följande beaktas:
          </p>
          <pb facs="riksdagen-motions-pdf/data/1974/mot_1974__1765/mot_1974__1765-008.pdf"/>
          <fw xml:id="i-gEoAWut8Rqud92FgqBGTB">
            Mot. 1974:1765 10
          </fw>
          <p xml:id="i-5Dp46qoU2hwckKys3JUsoU">
            1. att gruvbrytning i Kaunisvaara skyndsamt igångsätts, 2. att
            en inventering av kalkförekomsterna i länet äger rum och att en
            exploatering av dessa sker för NJA:s behov, 3. att en bättre samordning
            mellan de statliga företagen i Norrbotten åstadkoms och förslag
            härom utarbetas och föreläggs riksdagen, 4, att i enlighet med
            i motionen anförda synpunkter en planmässig utbyggnad av verkstadsservice
            kommer till stånd, 5. att förslag skyndsamt utarbetas om järnvägsnätets
            ut- byggande i anslutning till förordad industriell expansion,
            6. att stor uppmärksamhet ägnas åt de inre och yttre miljöpro-
            blemen, varvid samordning sker mellan företaget och de kommunala
            myndigheterna i syfte att säkerställa en god samhällsplanering,
            7. att en integrerad planering av näringslivets utveckling sker
            i samråd mellan Statsföretag AB och Norrbottens kommuner och landsting,
            samt 8. att ställa medel till förfogande för att i rimlig grad
            lösa in och ersätta gjorda investeringar i fritidshus och permanenta
            bostäder, som måste flyttas respektive blir utsatta för miljöförsämringar.
          </p>
          <p xml:id="i-Q6m1aAQs1P16m1TH7235c7">
            Stockholm den 16 april 1974
          </p>
          <p xml:id="i-ScXvNQScHFSqk2LrADuBdv">
            LARS WERNER (vpk) i Tyresö NILS BERNDTSON (vpk) EIVOR MARKLUND
            (vpk) GUSTAV LORENTZON (vpk) ALF LÖVENBORG (vpk) LARS-OVE HAGBERG
            (vpk)
          </p>
          <p xml:id="i-W9x9QkaiF37bXeeZVfKPvK">
            i Borlänge
          </p>
        </div>
      </div>
    </body>
  </text>
</TEI>
