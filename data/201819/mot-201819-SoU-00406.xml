<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-00406">
  <teiHeader>
    <fileDesc>
      <titleStmt>
        <title>En hälso- och sjukvård tillgänglig för alla</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:406 av Jonas Sjöstedt m.fl. (V)</title>
          <idno type="rdwebb">H602406</idno>
          <rs type="number">406</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H602406/text</ref>
          <ref type="dokument_url_html">http://data.riksdagen.se/dokument/H602406</ref>
          <ref type="dokumentstatus_url_xml">http://data.riksdagen.se/dokumentstatus/H602406</ref>
          <ref type="docx">http://data.riksdagen.se/fil/E1885DD0-41A7-4726-B5D2-60772019D218</ref>
          <ref type="pdf">http://data.riksdagen.se/fil/8CB57358-2C6D-4C4F-81CD-4C1E27D2A3E2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6FuG1NGk4MkxpygFV9RsUz" type="signed"/>
        <correspContext corresp="i-6FuG1NGk4MkxpygFV9RsUz">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-9XTMNkDLu5u66FsWiwysh1"/>
        </correspContext>
        <correspAction xml:id="i-QssLrdrpMH6AuWSkP5sShQ" type="submitted">
          <date when="2018-11-16"/>
          <time when="11:08:53"/>
        </correspAction>
        <correspAction xml:id="i-UEXEeSQf3w2jyWfvEkbxh3" type="reviewed">
          <date when="2018-11-16"/>
          <time when="12:48:54"/>
        </correspAction>
        <correspAction xml:id="i-XLCkLJMECUBPN1eH2eBxKJ" type="referred">
          <date when="2018-12-05"/>
        </correspAction>
        <correspAction xml:id="i-NnHFQukiPzkkXdBNxeaP11" type="assigned">
          <date when="2019-05-16"/>
          <time when="16:25:56"/>
        </correspAction>
        <correspContext corresp="i-NnHFQukiPzkkXdBNxeaP11">
          <ref type="assignedTo">Socialutskottet</ref>
        </correspContext>
        <correspAction xml:id="i-PM1tWPoXLsBv1ANjvVJmVv" type="behandlas_i"/>
        <correspContext corresp="i-PM1tWPoXLsBv1ANjvVJmVv">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:406 av Jonas Sjöstedt m.fl. (V)
          En hälso- och sjukvård tillgänglig för alla
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-M66RHB7PzWrJBfNav6arTh">
            1 Förslag till riksdagsbeslut
          </head>
          <list style="ol">
            <item xml:id="i-UnirYaL4P95iQ9YkDxxtWp">
              Riksdagen ställer sig bakom det som anförs i motionen om att
              regeringen skyndsamt bör utreda de allt större hälsoklyftorna
              och de stora skillnaderna i tillgång till vård samt återkomma
              med en nationell plan och tillkännager detta för regeringen.
            </item>
            <item xml:id="i-WcHk9E71Uj6ruw4rWkLYcP">
              Riksdagen ställer sig bakom det som anförs i motionen om att
              regeringen bör utreda hur akutmottagningar och primärvård samt
              övrig sjukvård kan organiseras på ett patientsäkert sätt och med
              fokus på tillgänglighet och kvalitet i glesbygd samt i områden
              med utsatt hälsoläge och tillkännager detta för regeringen.
            </item>
            <item xml:id="i-Pc8m78JwjP4aZRfjYWWTnH">
              Riksdagen ställer sig bakom det som anförs i motionen om att
              regeringen bör tillsätta en utredning gällande vårdkonsumtionen
              i landstingen för att kunna skapa en mer träffsäker ekonomisk
              styrning och tillkännager detta för regeringen.
            </item>
            <item xml:id="i-3ppik9SgTwAWurbGYE8N79">
              Riksdagen ställer sig bakom det som anförs i motionen om att
              regeringen bör utreda hur det fria vårdvalet och etableringsfriheten
              påverkar tillgänglighet och organisering av sjukvården och tillkännager
              detta för regeringen.
            </item>
            <item xml:id="i-W5zqaiBmYuHnuBdnsaF8aD">
              Riksdagen ställer sig bakom det som anförs i motionen om att
              regeringen bör utreda näringslivets, försäkringsbolagens och vårdbolagens
              inflytande på hälso- och sjukvården samt hur hälso- och sjukvårdslagens
              intentioner kan garanteras och patientsäkerheten bibehållas och
              tillkännager detta för regeringen.
            </item>
            <item xml:id="i-Lu4eaFDwRFdSAZsxwECQSR">
              Riksdagen ställer sig bakom det som anförs i motionen om att
              regeringen bör utreda hur digitaliseringen inom hälso- och sjukvården
              bör utformas så att ledord som kvalitet och patientsäkerhet står
              i fokus och tillkännager detta för regeringen.
            </item>
            <item xml:id="i-VswfGz5Hw4nCNKJt7vWfG3">
              Riksdagen ställer sig bakom det som anförs i motionen om att
              regeringen bör tillsätta en nationell utredning gällande hyrpersonal
              och hur landstingen kan få ned kostnaderna och tillkännager detta
              för regeringen.
            </item>
            <item xml:id="i-8ZjSfugyjTrHdBovpzEker">
              Riksdagen ställer sig bakom det som anförs i motionen om att
              regeringen bör ta fram en långsiktigt ekonomisk nationell plan
              där det tydligt framgår hur kostnader för hälso- och sjukvården
              på lång sikt kommer att utvecklas gällande personal och fortbildning
              för personal och tillkännager detta för regeringen.
            </item>
            <item xml:id="i-UiUgsJxfURftZ6QGQQ3y2t">
              Riksdagen ställer sig bakom det som anförs i motionen om att
              regeringen bör ge Socialstyrelsen i uppdrag att kartlägga och
              utvärdera styrningen av sjukvården utifrån landstingen och komma
              med rekommendationer till ett styrsystem som svarar mot hälso-
              och sjukvårdslagens intentioner och tillkännager detta för regeringen.
            </item>
            <item xml:id="i-4cZp39ipmrhEcgQAnWdZL8">
              Riksdagen ställer sig bakom det som anförs i motionen om att
              regeringen bör göra en översyn av hur rehabiliteringsinsatserna
              ser ut i dag i Sverige och vilka resultat som finns samt hur delaktig
              rehabilitering kan utformas och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-4bW53y5Y3TUqzPGvqoQNpv" type="h1">
            2 Inledning
          </head>
          <p xml:id="i-7TbnvGxQ9m4UWGQWHMd3gk">
            Rätten till hälsa har en central plats i FN:s deklaration om
            mänskliga rättigheter och ytterst är det staters ansvar att tillgodose
            detta. Arbetet ska ske hälsofrämjande och förebyggande. Hälso-
            och sjukvården lutar sitt arbete mot tre principer som utgör den
            etiska plattformen, dessa ska ligga till grund för prioriteringar
            inom vården.
          </p>
          <p xml:id="i-PUBeUyAnHQtCBimqbU6jzH">
            ─ Alla människor har lika värde och samma rätt oberoende av personliga
            egenskaper och funktioner i samhället.
          </p>
          <p xml:id="i-Ne85h3zBkSFHTWYqH6zPR9">
            ─ Resurserna bör fördelas efter behov och solidariskt.
          </p>
          <p xml:id="i-XiUUc3qBwfeoT52Ja1D9V2">
            ─ Det bör finnas en rimlig relation mellan kostnader och effekt
            vid val mellan olika åtgärder och verksamheter.
          </p>
          <p xml:id="i-NngHzUJLm1KooSnVzLBLFw">
            Vänsterpartiet vill ha en sjukvård som arbetar förebyggande och
            hälsofrämjande och utgår från en social helhetssyn. Vården ska
            aktivt samarbeta med andra samhällsaktörer för minskade klassklyftor
            när det gäller hälsa. Det finns stora skillnader i både hälsa
            och tillgång till vård i Sverige. De skillnader i hälsa som finns
            hos befolkningen avspeglas även i vilken vård man får.
          </p>
          <p xml:id="i-LN1SUWFfMkHPWMW1MyLvjZ">
            För Vänsterpartiet är frågan om jämlikhet inom hälso- och sjukvården
            en viktig prioritering. Den ojämlikhet som finns i vården i dag
            är inte acceptabel, det finns skillnader som är helt omotiverade.
            Var man än bor i landet och oavsett sociala faktorer ska det finnas
            förutsättningar för en bra och likvärdig vård. Det är en av anledningarna
            till att vi under förra mandatperioden förhandlade fram tio miljarder
            kronor till kommuner och landsting och flera andra stora budgetförstärkningar
            inom hälso- och sjukvården med fokus på en jämlik vård.
          </p>
          <p xml:id="i-DkywVGuH9kYC6aSATLN2HA">
            Det måste vidare ses över hur vi ska få en jämlik hälso- och
            sjukvård, både gällande geografisk och social jämlikhet. I regeringens
            proposition ”Styrande principer inom hälso- och sjukvården och
            en förstärkt vårdgaranti” anges en förändring i hälso- och sjukvårdslagarna.
            Intentionen med lagändringen är att vården ska ges närmare befolkningen
            och att primärvården ska utgöra basen i vårdkedjan. Det är en
            välkommen lagändring i stora drag men kräver även vissa ytterligare
            förändringar.
          </p>
          <p xml:id="i-67idvfseEJ7Sqh7gMEQ7uy">
            Det är tydligt att den struktur med 21 olika landsting som ger
            vård på olika villkor måste förändras. De omotiverade skillnaderna
            inom hälso- och sjukvården måste också analyseras. Målsättningen
            är att inom hälso- och sjukvården hitta verktyg som på lång sikt
            kan ta bort skillnader i vården. I dag ser vi ett annat Sverige
            växa fram, ett Sverige där just större skillnader framträder.
            De stora hälsoklyftorna tenderar att bli större. Medellivslängden
            i Sverige har aldrig varit så hög som nu enligt nya siffror från
            Statistiska centralbyrån, SCB. Det hade kunnat vara enbart glädjande
            siffror men det finns oroväckande mönster om statistiken läses
            mer grundligt. Klyftan i medellivslängden har ökat mellan de 10
            procent av befolkningen som tjänar mest och de 10 procent som
            tjänar minst. Vi vet också att de som bor i kommuner med större
            andel människor med högre utbildningsnivå lever längre än personer
            i kommuner med en högre andel personer som har kortare utbildning.
            I nya siffror från SCB visar statistiken att medellivslängden
            både vid 30 och 65 års ålder ökat mest för dem med eftergymnasial
            utbildning och minst för dem med förgymnasial utbildning. Vidare
            är det endast en grupp som sänkt sin medellivslängd och det är
            kvinnor med förgymnasial utbildning. En viktig aspekt att ta i
            beaktande gällande medellivslängden är att klyftorna inte endast
            beror på att livslängden sjunkit för fattiga och de med kortare
            utbildning utan att rika och de med längre utbildning har dragit
            ifrån. Statistik visar att andelen personer som dör till följd
            av hjärt- och kärlsjukdomar har minskat i hela befolkningen men
            med en mer betydande minskning hos personer som är höginkomsttagare.
            Det är viktigt att ta dessa siffror på allvar och att skapa en
            politik som inte drar isär vårt samhälle mer. Det blir tydligt
            att vi håller på att bygga in en orättvisa i vårt grundläggande
            välfärdssystem – detta behöver förändras. Regeringen bör därför
            skyndsamt utreda de allt större hälsoklyftorna och de stora skillnaderna
            i tillgång till vård och återkomma med en nationell plan. Detta
            bör riksdagen ställa sig bakom och ge regeringen till känna.
          </p>
          <p xml:id="i-JLNAfhZTfsJkZDoPqP6K9W">
            En överanvändning respektive underanvändning av vården tenderar
            att skapa en ojämlikhet. Det är av största vikt att det förs en
            politik som främjar att den person vars behov av vård är störst
            också är den som ska hamna först i kön. Vården kommer alltid att
            vara mer kostnadskrävande i glesbygden p.g.a. den rådande demografin.
            Det behöver finnas viss specialistvård, så som ortopedi, kirurgi
            m.m. på plats i samtliga landsting. Regeringen bör utreda hur
            akutmottagningar och primärvård samt övrig sjukvård kan organiseras
            på ett patientsäkert sätt i glesbygd samt i områden med utsatt
            hälsoläge med fokus på tillgänglighet och kvalitet. Detta bör
            riksdagen ställa sig bakom och ge regeringen till känna.
          </p>
          <p xml:id="i-7xCPZBrbrFmEFjoFfT8jDe">
            Vidare vet vi att det finns mycket stora hälsoskillnader mellan
            olika delar av Sverige. Människor i glesbygdskommuner och utsatta
            stadsdelar i storstäderna har långt sämre hälsa än genomsnittet
            medan boende i rika kommuner runt storstäderna har bättre hälsa.
            Trots mångdubbelt högre ohälsotal är vårdresurserna i utsatta
            områden ofta sämre. Vi vet även att friska människor i storstadsregionerna
            tenderar att vara de personer som använder vården och dess resurser
            mest. För att inte en än mer ojämlik hälso- och sjukvård ska växa
            fram i Sverige bör regeringen tillsätta en utredning gällande
            vårdkonsumtionen i landstingen för att kunna skapa en mer träffsäker
            ekonomisk styrning. Detta bör riksdagen ställa sig bakom och ge
            regeringen till känna.
          </p>
          <head xml:id="i-J4ksemuzArgHqPtzNY7e7h" type="h1">
            3 Trygga välfärden, begränsa vinstjakten
          </head>
          <p xml:id="i-444u21oELA1SuxYNCLtBaN">
            En klok hushållning av våra gemensamma resurser blir alltmer
            viktig. För den nuvarande lagstiftningen där valfrihet och etableringsfrihet
            i vården blivit ledord får patienter i utsatta och eftersatta
            områden betala ett högt pris. I dag upphandlas verksamheter nästan
            uteslutande genom lagen om valfrihetssystem (LOV). Dessutom har
            det införts en kundvalsmodell för primärvården i hela landet som
            innebär att alla landsting och regioner i Sverige är skyldiga
            att ha vårdvalssystem med full etablerings­frihet inom sin primärvård.
            Landstingen har inte längre möjlighet att fritt välja system –
            privatiseringen av den svenska primärvården har därigenom fått
            totalt lagstöd och blivit norm. I och med den lagstiftningen är
            det inte heller möjligt att demokratiskt styra var vårdcentralerna
            ska etablera sig. Lönsamhetskriterier har överordnats befolkningens
            behov av jämlik vård.
          </p>
          <p xml:id="i-G2HQGkMHDSw6ookn2vei1M">
            LOV handlar inte om valfrihet för patienten utan om den totala
            etableringsfrihet som har tvingats fram inom primärvården. Det
            är inte vårdbehoven utan de ekonomiska incitamenten som styr.
            Ojämlikheten i vården ökar kraftigt i vårt land p.g.a. reformer
            som öppnat upp för privatiseringar och marknadsanpassningar. Flera
            rapporter visar att vårdcentraler eller andra verksamheter etableras
            i områden där det är mest ekonomiskt lönsamt för ägaren. Detta
            innebär i praktiken att mer vård ges till rika och relativt friska,
            medan det är glest med verksamheter både på glesbygd och i fattiga
            utsatta stadsdelar. De äldre, multisjuka, arbetsskadade, alla
            de som skulle behöva vården bäst får i stället mindre av vårdens
            resurser. I och med etableringsfriheten har exempelvis Stockholms
            läns landsting fått en hög andel vårdcentraler och primärvårdsverksamheter
            i de centrala delarna medan andra stadsdelar långt från citykärnan
            inte alls har samma täckning. En jämlik vård bör utgå från principer
            om vård efter behov och inte från principer om lönsamhet och vinster.
          </p>
          <p xml:id="i-5P4XPy3JVv9CG8ZVbSGYiS">
            I Riksrevisionens granskning från 2014 ”Primärvårdens styrning
            – efter behov eller efterfrågan?” konstateras att tillgängligheten
            av primärvård har upprättats i högre utsträckning i områden där
            vårdbehoven är lägre. Det är även enligt rapporten vanligare att
            vårdcentraler har avvecklats i områden där det finns en högre
            andel socioekonomisk utsatthet och större vårdbehov bland invånarna.
            Vidare menar Riksrevisionen att vårdvalsreformen även lett till
            att personer med komplexa och svåra sjukdomar i mindre utsträckning
            söker vård än de med lätta åkommor.
          </p>
          <p xml:id="i-YRC44jy4Nswx9n8RSeouBT">
            Stora reformer som påverkar ett helt lands infrastruktur för
            hälso- och sjukvården ska aldrig genomföras utan att en utvärdering
            även beslutas för att kunna se konse­kvenserna av reformerna.
            Vänsterpartiet anser att förfarandet är otillständigt och att
            regeringen nu måste göra en översyn kring vilka konsekvenser en
            sådan genomgripande och negativt systemförändrande reform som
            LOV innebär. Regeringen bör utreda hur det fria vårdvalet och
            etableringsfriheten påverkar tillgänglighet och organisering av
            sjukvården. Detta bör riksdagen ställa sig bakom och ge regeringen
            till känna.
          </p>
          <head xml:id="i-Pa1EspoxwGR8LJGXDUHMcq" type="h2">
            3.1 Reglering av sjukvårdsförsäkringar
          </head>
          <p xml:id="i-8yoMrY31auJVRJzESj5LAj">
            Prioriteringar i vården ska bygga på alla människors lika värde
            och resurserna bör fördelas efter behov. Privata försäkringar
            skapar ökade orättvisor och vården blir tillgänglig och adekvat
            för dem som kan teckna en försäkring. Det finns många privata
            utförare av vård som också har möjlighet att ta in försäkringspatienter.
            I kombination med det kraftigt ökade antalet sjukvårdsförsäkringar
            – en sexdubbling från 100 000 vid millennieskiftet till 600 000
            år 2017 – finns en risk för att man kan köpa sig före i kön genom
            en vårdförsäkring. Det är inte acceptabelt. Den offentligt finansierade
            vården måste bli så bra att ingen ser behov av att teckna en sjukvårdsförsäkring.
            I en granskning av 108 vårdgivare med avtal hos försäkringsbolaget
            Länsförsäkringar visade det sig att 62 även tar emot patienter
            från landstingets kö. Det blir då en fråga om prioriteringar för
            behandlande personal. En läkare kan inte behandla två patienter
            vid samma tidpunkt och därmed behöver en prioritering göras av
            vem som ska få ta del av vården. Det riskerar att leda till en
            urholkning av principerna för vården. En rapport från OECD menar
            att privata vårdförsäkringar snarare genererar ökad total vårdkonsumtion
            än en avlastning på den offentliga vården. Vården blir mer tillgänglig
            för de försäkrade men inte för andra. I dagens hälso- och sjukvård
            finns en utveckling mot att den offentligt finansierade vården
            och de tjänster som tillhandahålls genom försäkringsbolagen blandas
            ihop. Det kan komma att rubba förtroendet för den offentligt finansierade
            vården och drabba den enskilda patienten, enligt Statens medicinsk-etiska
            råd (SMER).
          </p>
          <p xml:id="i-9bvaNPmT5XGqbVT6d1DQxY">
            För att säkerställa att det är vårdbehov och inte plånbok som
            avgör vem som får vård först lade regeringen fram en proposition
            2017 för att ytterligare stärka upp att den offentligt finansierade
            vården inte ska stå tillbaka p.g.a. privata sjukvårdsförsäkringar.
            Förslaget till lagändring avslogs av de borgerliga partierna och
            SD i riksdagen med motiveringen att den här typen av lagändring
            inte behövs utan att detta redan är nog reglerat. Det var ett
            anmärkningsvärt men inte så förvånande resultat från de borgerliga
            partierna och SD. Vården behöver regleras för att inte två parallella
            vårdsystem ska växa fram. Det handlar inte om att förbjuda privata
            sjukvårdsförsäkringar, utan det handlar om att vården inom våra
            landsting ska fördelas enligt de styrande etiska principerna.
            När hälso- och sjukvården mer handlar om vinster och kostnadseffektivitet
            finns en risk att den styrande principen gällande fördelning efter
            störst behov av vård hamnar i skymundan. Regeringen bör därför
            utreda näringslivets, försäkringsbolagens och vårdbolagens inflytande
            på hälso- och sjukvården samt hur hälso- och sjukvårdslagens intentioner
            kan garanteras och patientsäkerheten bibehållas. Detta bör riksdagen
            ställa sig bakom och ge regeringen till känna.
          </p>
          <head xml:id="i-W37hgd6d4nwqsbVFERhLeH" type="h2">
            3.2 Digital vård – möjligheter men också risker
          </head>
          <p xml:id="i-6Mh6ujayJ1fJDgAyoyLzk4">
            På kort tid har de digitala vårdappsjättarna vuxit i storlek,
            och framför allt i våra storstadsområden är det många som konsulterar
            läkare online i stället för att ta sig till en vårdcentral eller
            akutmottagning. Att även vården intar nya plattformar i ett alltmer
            digitaliserat samhälle är vi i Vänsterpartiet positiva till. I
            Västerbotten har t.ex. Storumans vårdcentral visat hur glesbygden
            kan bygga upp digitala vårdsystem som gynnar befolkningen. Där
            har man öppnat ett obemannat hälsorum, där läkarna finns med via
            videolänk och där invånarna själva kan mäta sitt blodtryck och
            ta prover. Allt detta i ett led att se till så att alla Sveriges
            invånare får tillgång till en likvärdig vård. Men som den digitala
            vården ser ut i dag kommer den inte alla till del. Det är inte
            landstingens digitala tjänster som dominerar marknaden och det
            är inte förorterna och landsbygden som tar del av utbudet. Det
            är i stället ett fåtal privata vårdappsjättar som har ett grepp
            om den digitala vårdsektorn och de som nyttjar den typen av vård
            är lindrigt sjuka bosatta i storstadsområden.
          </p>
          <p xml:id="i-5Ttwkb6rPu7XWnoi2SXwCc">
            Detta är en del av en större trend, där ojämlikheten i tillgång
            till vård gör att vissa grupper missgynnas och i slutändan får
            sämre hälsa än andra. Ojämlikheten i tillgång till vård skiljer
            sig inte enbart mellan olika samhällsklasser utan klyftan går
            också mellan kön och geografisk hemvist, där tillgången till vårdcentraler
            och sjukhus är betydligt bättre i tätbefolkade delar av landet.
          </p>
          <p xml:id="i-WmFvf1nv4re2tKVSbARmoV">
            Den ojämlika tillgången till vård är en konkret manifestation
            av klassamhället, där effekten i slutändan blir att vissa lever
            sjukare och kortare liv än andra. De senaste 25 åren har den rika
            delen av befolkningen dragit ifrån resten av samhället när det
            kommer till hälsa – gruppen blir allt friskare och lever allt
            längre. Detta samtidigt som ojämlikheten i stort ökar snabbt i
            samhället. För tre decennier sedan var Sverige världsmästare i
            jämlikhet. Så ser det inte ut längre.
          </p>
          <p xml:id="i-qKTkUsRd1ogFgsTavfYnZ">
            Marknadsutsättningen av vården är en anledning till varför hälsoskillnaderna
            ökar. Privatiseringarna har skapat en oöverblickbar marknad, där
            det är upp till den som behöver vård att försöka navigera i en
            uppsjö av vårdgivare. Hälso- och sjukvårdslagens portalparagraf
            stipulerar att vård ska ges efter behov. Så blir det inte när
            vårdcentraler prioriterar resursstarka grupper med lindriga sjukdomar
            i stället för mer vårdtunga patienter. Därför är det väsentligt
            att de digitala tjänsterna regleras så det inte riskerar att skapa
            mer ojämlikhet i samhället.
          </p>
          <p xml:id="i-7KjodafaUXF8AMzX7ERF19">
            Den nya teknologin är bra och ska användas, men dagens system
            behöver ses över. Vi vill att samhället ska ta ansvar för att
            även den digitalt baserade hälso- och sjukvården är jämlik. Därför
            vill vi att landstingen ska ansvara för utvecklingen av och infrastrukturen
            för de digitala vårdkontakterna. Primärvården bör kunna erbjuda
            digitala besök, inte minst för att öka tillgängligheten i glesbygd
            där det kan vara långt till närmsta vårdcentral. Detta ska kombineras
            med tillgång till en fysisk mottagning som patienten kan hänvisas
            till för personlig konsultation. I dag är det frivilligt för landstingen
            att erbjuda möjlighet att boka besök via webbsidor. Det råder
            även begränsad möjlighet för patienter att ta del av sin journal
            på internet. Detta menar vi ska vara obligatoriskt. När ansvaret
            för den digitala vården läggs över på landstingen skapar det också
            utrymme för att på olika sätt reglera appläkarnas verksamhet.
            Regeringen bör utreda hur digitaliseringen inom hälso- och sjukvården
            bör utformas så att ledord som kvalitet och patientsäkerhet står
            i fokus. Detta bör riksdagen ställa sig bakom och ge regeringen
            till känna.
          </p>
          <head xml:id="i-MnYfmBJjVdGThhPSrjpMxC" type="h2">
            3.3 Stafett- och hyrpersonal
          </head>
          <p xml:id="i-KkA3GUn9PQhJkYAoy6sCgy">
            Idag har den kraftiga överanvändningen av s.k. hyrpersonal gjort
            att systemet med fasta läkarkontakter i princip helt urholkats.
            Vi behöver ta ett långsiktigt grepp om kompetensförsörjningen
            och återväxten av personal på Sveriges olika vårdverksamheter
            för att inte vara fortsatt beroende av s.k. stafettpersonal som
            är dyr och dränerar vården på resurser.
          </p>
          <p xml:id="i-HxEv3iY6o1WFPRo4F5jQuz">
            En fast läkarkontakt i primärvården är ett effektivt sätt att
            göra hälso- och sjukvården mer patientcentrerad och bör kunna
            erbjudas de patienter som önskar det. När hälso- och sjukvården
            har en fast personalstyrka med bra täckning på de arbetspass som
            behöver fyllas ökar både personalens välbefinnande och vi skapar
            en tryggare och bättre miljö för patienter.
          </p>
          <p xml:id="i-TG2hkTwHKtCHBYutfCjyhN">
            För ca två år sedan initierades ett projekt mellan Sveriges samtliga
            landsting, regioner och SKL där målet och syftet är att sjukvården
            ska bli oberoende av hyrpersonal till 1 januari 2019. Med endast
            ett par månader kvar tyder siffror och statistik på att väldigt
            få landsting kommer att ha nått målet. Projektet kommer enligt
            uppgifter att avslutas och därmed behöver nästa steg tas för att
            sjukvården ska bli oberoende av den kostnadstunga hyrpersonalen.
          </p>
          <p xml:id="i-KpcgsCtRDjKSGMKpEkBFFE">
            Regeringen bör tillsätta en nationell utredning gällande hyrpersonal
            och hur landstingen kan få ned kostnaderna. Detta bör riksdagen
            ställa sig bakom och ge regeringen till känna.
          </p>
          <head xml:id="i-Fp8aprmC3tpoorQTRsJ85m" type="h1">
            4 Övriga viktiga frågor
          </head>
          <head xml:id="i-F9q8BW6HJN63vauuwH9qH9" type="h2">
            4.1 En långsiktig personalförsörjningsplan
          </head>
          <p xml:id="i-AxXxBK96BVtNApm4RpjnQL">
            Att ha tillgång till personal med rätt kompetens i hela landet
            är en ödesfråga för en jämlik hälso- och sjukvård. Vården måste
            vara organiserad och bemannad för att kunna möta behovet av allt
            från en kunnig medicinsk bedömning till hjälp med skräcken inför
            sprutan. Det kan handla om fler utbildade undersköterskor, dietister,
            specialistläkare, specialistsjuksköterskor, distriktsläkare eller
            fler lokalvårdare med goda kunskaper i hur städning på sjukhus
            ska gå till. Exakt vilken kompetens och vilka resurser som behövs
            tror vi att varje landsting och kommun är bäst på att avgöra.
          </p>
          <p xml:id="i-FR2binBSXHLEG9nBEW86em">
            Det handlar också om att skapa förutsättningar för att få den
            erfarna personalen att stanna och göra ett bra jobb med det de
            är utbildade för och vill arbeta med. I dag får den personal som
            finns kvar arbeta övertid och skjuta upp sina sommarsemestrar
            och sedan, när de har lämnat för att de inte står ut med de dåliga
            villkoren, måste arbetsgivaren hyra in dem i korta perioder till
            en markant högre kostnad från ett bemanningsbolag.
          </p>
          <p xml:id="i-82SpFDG85Z8rJN5uvf5VXY">
            Sjukvårdens hierarkiska uppbyggnad och de styrmodeller som finns
            gör också att personal slutar och söker andra arbetsgivare. Den
            demografiska utvecklingen ställer också krav inför framtiden på
            att ta hand om en ännu högre andel äldre patienter och att klara
            sjukvården också på landsbygden. Redan i dag tvingas landsting,
            trots sämre kvalitet och större kostnader, att anlita stafettläkare.
            Inom ett antal år riskerar vi att ha en stor brist på distriktsläkare
            om inget görs och antalet barnmorskor som närmar sig pensionsåldern
            är oroväckande högt. På många håll på landsbygden finns rekryteringsproblem
            när det gäller yrken som kräver högskoleutbildning, exempelvis
            sjuksköterskor.
          </p>
          <p xml:id="i-NMdscApPkS2Ykb3SJyvvW7">
            Det krävs ett helhetsgrepp för att trygga sjukvårdens personalförsörjning
            i hela landet både i närtid och i framtiden i form av en långsiktig
            kompetensförsörjningsplan som analyserar situationen och kommer
            med konkreta förslag på kort och lång sikt samt tydligt anger
            kostnaden för hur landstingen ska kunna rekrytera personal. Denna
            bör tas fram i samarbete med landets främsta experter på området.
            Man bör ta lärdom av andra länder och ha en kontinuerlig dialog
            med berörda intresseorganisationer och fackföreningar. Regeringen
            bör ta fram en långsiktigt ekonomisk nationell plan där det tydligt
            framgår hur kostnader för hälso- och sjukvården på lång sikt kommer
            att utvecklas gällande personal och fortbildning för personal.
            Detta bör riksdagen ställa sig bakom och ge regeringen till känna.
          </p>
          <head xml:id="i-APDz2URRnXSJ9erQtwguZT" type="h2">
            4.2 Styrning och ledning
          </head>
          <p xml:id="i-WbfhtSYMXtzmqPxGPqaW4r">
            I dag finns inte någon policy för hur sjukhusstyrelser på olika
            nivåer i Sverige ska byggas upp och inte heller vilka professioner
            de ska bestå av. Runt om i landet finns olika modeller där det
            inte går att ta del av vare sig någon analys eller utvärdering.
            Vissa landsting anser att styrelser ska bestå av representanter
            från näringslivet, andra politiker. Professionen och patientrepresentanter
            är inte alltid representerade utifrån sina organisationer. Det
            är dags för en genomlysning samt utvärdering av hur sjukvården
            styrs samt utifrån det rekommendationer om hur styrelser på olika
            nivåer kan byggas upp för att kunna bevaka hälso- och sjukvårdens
            intressen. Regeringen bör ge Socialstyrelsen i uppdrag att kartlägga
            och utvärdera styrningen av sjukvården utifrån landstingen och
            komma med rekommendationer till ett styrsystem som svarar mot
            hälso- och sjukvårdslagens intentioner. Detta bör riksdagen ställa
            sig bakom och ge regeringen till känna.
          </p>
          <head xml:id="i-2dQpG27G8beEN7zSFzWQeo" type="h2">
            4.3 Rehabilitering efter behandling
          </head>
          <p xml:id="i-WB9uLxN2NryaTAEbFHTRRY">
            Efter att ha drabbats av och genomgått behandling för cancer,
            stroke, psykisk sjukdom eller andra allvarliga tillstånd ska livet
            så sakteliga försöka återgå till ett nytt men annorlunda liv.
            För att kunna göra detta behöver patienter få möjlighet till rehabilitering.
            Rehabilitering kännetecknas av olika insatser som kan behövas
            för att den som varit sjuk eller skadad ska få tillbaka så mycket
            som möjligt av sin fysiska och psykiska förmåga. I rehabilitering
            ingår även olika hjälpmedel för att kompensera förmågor som påverkats
            av sjukdom eller skada. Insatserna ska självklart vara individuella
            efter behov. Rehabilitering innefattas av både psykisk, fysisk
            och social rehabilitering.
          </p>
          <p xml:id="i-JBoAw3WdEoVySmymHXurK9">
            Psykisk rehabilitering bör innehålla kontakt med kurator, psykolog,
            psykiatriker eller sjuksköterska med vidareutbildning. Den fysiska
            rehabiliteringen innebär vanligen att kroppen stärks genom olika
            träningsaktiviteter, som kan innefatta allt från promenader till
            hård träning beroende på de egna förutsättningarna. Men fysisk
            rehabilitering berör även hjälp vid olika typer av fysiska funktions-
            och aktivitets­nedsättningar. Här behövs t.ex. dietist, logoped,
            fysioterapeut eller tandläkare. Att återgå till livet efter en
            svår sjukdom med efterföljande behandling kan vara traumatiskt.
          </p>
          <p xml:id="i-NfvtnREkYnwnbJ2Qz6EQ3B">
            Dagens hälso- och sjukvård är mer fokuserad på att bota och lindra
            än att rehabilitera. Genom rehabiliteringsinsatser kan patienter
            närma sig ett socialt välfungerande liv igen. Vänsterpartiet får
            signaler om att rehabiliteringen i dag efter sjukdomar med svåra
            tillstånd haltar nationellt. Rätten till individuell vårdplan
            och individuell plan för rehabilitering måste kunna garanteras.
            Behoven av rehabilitering ska utgå från patienten och personens
            egna resurser och situation. Målen och åtgärderna ska följas upp
            regelbundet med patienten. Eftersom behovet av rehabilitering
            kan ändras över tid är det viktigt att det med jämna mellanrum
            görs nya bedömningar.
          </p>
          <p xml:id="i-VyCzVAJZugMvyJuo2wy3Kx">
            Hur rehabiliteringen genomförs i de 21 landstingen/regionerna
            är svårt att få en överblick av. Samma sak gäller rehabiliteringens
            resultat i fråga om skador och problem relaterat till sjukdom/tillstånd,
            det sociala livet, möjligheterna till arbete samt samverkan med
            Försäkringskassan och Arbetsförmedlingen.
          </p>
          <p xml:id="i-7dyqdKVGeCbUY47ZkCsHtZ">
            Regeringen bör göra en översyn av hur rehabiliteringsinsatserna
            ser ut i dag i Sverige och vilka resultat som finns samt hur en
            delaktig rehabilitering kan utformas. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-L8GDuw2BAFoHatkCtgkPTS" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-5oXmxHPGoYMq4xkxqpt5fL" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-9v52mWzBXeAYVJBbAcG3qQ" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-EyxH7BQhe59GY9WDdn9Rbg" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-2FTSmJfDYvFs4hpHofQhs2" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-GC78d6AP1aoADEbRH4unLK" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-K69MwJthCcaFQgw5BPGLom" who="i-9XTMNkDLu5u66FsWiwysh1">
              Karin Rågsjö (V)
            </item>
          </list>
        </div>
      </div>
    </body>
  </text>
</TEI>
