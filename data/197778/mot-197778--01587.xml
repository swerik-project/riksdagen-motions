<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01587">
  <teiHeader>
    <fileDesc>
      <titleStmt>
        <title>om SJ-trafiken</title>
        <author>av Karl Erik Olsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om SJ-trafiken</title>
          <idno type="rdwebb">G1021587</idno>
          <rs type="number">1587</rs>
          <ref type="dokument_url_text">http://data.riksdagen.se/dokument/G1021587/text</ref>
          <ref type="dokument_url_html">http://data.riksdagen.se/dokument/G1021587</ref>
          <ref type="dokumentstatus_url_xml">http://data.riksdagen.se/dokumentstatus/G1021587</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CVa3GtLUphESXFxPuwSvNV</idno>
            <name>KARL ERIK OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BtmNxYE84JzWGCePMQpShb" type="signed"/>
        <correspContext corresp="i-BtmNxYE84JzWGCePMQpShb">
          <note type="signatory" corresp="i-CVa3GtLUphESXFxPuwSvNV"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1587/mot_197778__1587-001.pdf"/>
      <fw xml:id="i-FHqG3uQwkpytssdohbSSJX">
        Motion 1977/78:1587
      </fw>
      <div xml:id="i-W3Bro5TgjB35hq2AibxqP3" type="motHeader">
        <div xml:id="i-AeKFCCgL8mtFbZQB4RbHpq" type="motTitle"/>
        <div xml:id="i-5hzdpT2TfPFAK73t68ycp5" type="motSubmissionInfo"/>
      </div>
      <div xml:id="i-8HojFM7Q3WixoZfFdSm3DG" type="motBody">
        <div xml:id="i-MD9vkby3utiZUqYX9Ytp5A">
          <p xml:id="i-DiGZAFY8zKFEEmELWq3niT">
            av Karl Erik Olsson om SJ-trafiken
          </p>
          <p xml:id="i-2MrzyUoTxQczyB2yzkmnJ1">
            Det framgår klart av regeringsdeklarationen att regeringen avser
            att främja den kollektiva trafiken. Detta torde från många synpunkter
            vara en mycket viktig uppgift. Tyvärr har utvecklingen under senare
            år inneburit försvagningar av den kollektiva trafiken. Snabbhet,
            pris, bekvämlighet och lättrörlighet har varit faktorer som ofta
            talat till privatbilismens fördel. Emellertid saknar vi fortfarande
            en samhällsekonomisk totalkalkyl som visar olika trafikmedels
            samhällsekonomiska kostnader. Den trafikpolitik som statens järnvägar
            tillämpat har fått mycket negativa konsekvenser för den kollektiva
            trafiken, särskilt i mindre orter och i glesbygder. Detta gäller
            i synnerhet järnvägsförbindelserna. På grund av att allt färre
            tåg stannar vid mindre stationer och tider och förbindelser ofta
            är olämpliga, har resandefrekvensen på många linjer minskat kraftigt.
            Även då det gäller godstransporter har det skett en övergång till
            lastbilstransporter, ej sällan beroende på svårigheter att anpassa
            järnvägstransporterna till framför allt industrins krav. Lönsamheten
            vid många järnvägslinjer och stationer är nu låg eller negativ.
            Detta förhållande, kombinerat med ett trafikbeslut som innebär
            att varje trafikgren skall bära sina egna kostnader, leder till
            talrika nedläggningar. Om bedömningen i stället gjorts från samhällsekonomisk
            synpunkt skulle inte resultatet blivit lika nedslående. Miljöhänsyn
            och trafiksäkerhetsskäl, liksom nödvändigheten av en mera energibesparande
            trafik, gör det nödvändigt att stimulera den rälsbundna trafiken.
            Järnvägarna bör därför utgöra stommen i det kollektiva trafiknätet.
            En decentralistisk politik som innebär utveckling även av mindre
            orter och av glesbygd kräver att dessa områden kommer i åtnjutande
            av en god kollektiv trafikstandard. Den kollektiva trafiken måste
            utformas så att den blir ett attraktivt alternativ till privatbilismen.
            Den är också särskilt viktig för de grupper som saknar eller annars
            är förhindrade att köra bil. Sedan flera år arbetar den trafikpolitiska
            utredningen med den framtida trafikpolitikens utformning. Utredningen
            bedöms avsluta sitt arbete under 1978, och det finns anledning
            att förmoda att regeringen därefter kommer att föreslå riksdagen
            beslut om bl. a. kollektivtrafiken som ligger i linje med regeringsförklaringen.
            SJ har nu fattat beslut om nedläggningar och trafikindragningar
            vid ett flertal stationer. Inom Hässleholms kommun gäller detta
            sålunda för persontrafiken vid Vittsjö, Bjärnum och Sösdala.
          </p>
          <pb facs="riksdagen-motions-pdf/data/197778/mot_197778__1587/mot_197778__1587-002.pdf"/>
          <fw xml:id="i-EqoxeLqwBMPce7xFxmuP2o">
            Mot. 1977/78:1587 8
          </fw>
          <p xml:id="i-AJDJ7rBUBmJgBqcaXm3TCB">
            De argument som SJ anför är allmänt formulerade. Låg resandefrekvens
            och dålig lönsamhet har naturligtvis ett samband med de få tåguppehållen
            och de föga praktiska tiderna för dessa tåg. Att det skulle föreligga
            tidtabellstekniska och tågföringsmässiga hinder för dessa uppehåll
            förefaller orimligt. Förra året fattade SJ ett motsvarande beslut,
            vilket dock upphävdes av regeringen. Det är av utomordentlig betydelse
            att regeringen även nu förhindrar fortsatt nedläggning av stationer
            och indragning av trafik i väntan på en grundlig omprövning av
            trafikpolitiken. Inom det trafiksystem som från miljö- och resurssynpunkt
            har de största fördelarna måste problem och motgångar mötas med
            en offensiv politik och inte med nedläggningar. Resandefrekvensen
            kan ökas genom anpassning av tidtabell och service till människornas
            behov. Eventuella tågföringsproblem på hårdtrafikerade bandelar
            i närheten av storstäder bör lösas genom ökat spårantal i stället
            för indragning av tåg och småstationer. Det är angeläget för riksdagen
            att vid behandling av trafikpolitiken ha handlingsfrihet även
            för en satsning på den kollektiva och den rälsbundna trafiken.
            En sådan handlingsfrihet skulle avsevärt beskäras om de av SJ
            beslutade åtgärderna skulle genomföras. Med hänsyn till ovanstående
            hemställs att riksdagen beslutar att som sin mening ge regeringen
            till känna vad i motionen anförts om SJ:s trafikbegränsningar.
          </p>
          <p xml:id="i-MwWzhW27KabZYeuPNWurKo" type="date">
            Stockholm den 25 januari 1978
          </p>
          <div xml:id="i-U7SAwHa52pmJG3h7z5yNg3" type="signatureBlock">
            <list xml:id="i-WBU1zNkbXQq36JywG5QsFJ">
              <item xml:id="i-T7BcLT4xg3LaQ1ABHN6zzU" who="i-CVa3GtLUphESXFxPuwSvNV" type="signature">
                KARL ERIK OLSSON (c)
              </item>
            </list>
          </div>
        </div>
      </div>
    </body>
  </text>
</TEI>
