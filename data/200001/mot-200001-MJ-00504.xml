<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0504/mot_200001_MJ_0504-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ504 pnr: kd361
          </p>
          <p>
            Motion till riksdagen 2000/01:MJ504
          </p>
          <p>
            av Mikael Oscarsson (kd)
          </p>
          <p>
            Internationell konferens om genetik
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att Sverige aktivt bör verka för att få till stånd en
            internationell konferens om gen-etik, gärna i FN:s regi.
          </p>
          <p>
            Motivering
          </p>
          <p>
            Den gentekniska utvecklingen rusar fram med svindlande hastighet.
            Det som var science fiction igår är verklighet idag. Nu överförs
            gener från eldflugor till tobaksplantor så att de blir självlysande
            och mänskliga gener inplanteras i bakterier för att producera
            mänskligt insulin. Får kan klonas så att flera individer med identisk
            arvsmassa uppkommer. Stora vinster för mänskligheten finns att
            hämta i den nya utvecklingen, men samtidigt finns allvarliga hot
            och knepiga problem. Av flera skäl är den gentekniska utvecklingen
            en angelägenhet för världssamfundet, inte minst ur en mänsklig
            rättighetsaspekt.
          </p>
          <p>
            Rashygien
          </p>
          <p>
            Genmanipulation av mänskliga könsceller innebär att vi kan byta
            ut icke önskvärda arvsanlag så att de inte längre förekommer i
            följande generationer. Med denna teknik kan kommande människosläkten
            likriktas till en ”elitras” där allt ovälkommet rensas bort. Detta
            ställer den intressanta frågan vilka typer av gener som det skall
            vara tillåtet att sortera bort. Med olika regler i olika länder
            kan vi i famtiden de facto få ”högre” och ”lägre” stående folk.
            Genetikern Dave King, redaktör för den engelska tidskriften GenEthics
            News, skriver: ”In the future, controlling the genes of our offspring
            may become an integral part of middle-class people”s reproductive
            experience.” Kan det vara
          </p>
          <pb facs="riksdagen-motions-pdf/data/200001/mot_200001_MJ_0504/mot_200001_MJ_0504-0002.pdf"/>
          <p>
            2000/01:MJ504
          </p>
          <p>
            så att det är en mänsklig rättighet att födas med omanipulerade
            gener, eller kan man rent av hävda att det, när tekniken utvecklats,
            är en rättighet att födas med manipulerade gener? Sedan tidigare
            anses ju mänskliga rättigheter vara en internationell angelägenhet,
            och det borde då gälla också för gentekniken. Det kan knappast
            vara upp till varje regering att fritt ägna sig åt rashygieniska
            projekt.
          </p>
          <p>
            Klippa och klistra med mänskliga gener
          </p>
          <p>
            Många diabetessjuka har haft stor nytta av syntetiskt framställt
            mänkligt insulin. Mänskliga gener som styr insulinproduktion har
            överförts till bakterier som därigenom har fåtts att producera
            mänskligt insulin. Detta ser motionären som positivt. Teknikutvecklingen
            gör det möjligt att överföra en allt större mängd DNA från/till
            människan och andra organismer. De flesta demokratiska partier
            brukar med större eller mindre engagemang lyfta fram varje människas
            unika och okränkbara värde. Då borde diskussioner om begrepp som
            ”mänskligt” och ”människa” inte enbart vara av akademiskt intresse;
            de borde vara synnerligen vitala begrepp i diskussioner om mänskliga
            rättigheter.
          </p>
          <p>
            Genetisk integritet
          </p>
          <p>
            Som bekant kan information om en individs genuppsättning ge upplysningar
            om bl a risken att drabbas av olika sjukdomar. Detta kan nog ofta
            vara av mycket stort intresse för den enskilde och kanske även
            närmast anhöriga, så vi kan förvänta oss att undersökningar av
            åtskilliga människors gener kommer genomföras och resultaten registreras.
            Andra som är intresserade är naturligtvis försäkringsbolag och
            arbetsgivare, men i vår alltmer genomorganiserade värld bör även
            myndigheterna betraktas som potentiellt nyfikna. När samarbetet
            mellan stater och institutioner växer sig allt tätare och allt
            fler register samkörs är det nödvändigt att hålla koll på vilka
            som egentligen får veta vad om vem. Den genetiska integriteten
            måste betraktas som en människorättsfråga.
          </p>
          <p>
            Genmanipulerade djur
          </p>
          <p>
            Genom genetisk modifiering av djur kan utvecklingen av nya raser
            accelereras dramatiskt. Motivet är naturligtvis att öka avkastningen
            av kött och mjölk. Det är dock långtifrån säkert att sådana egenskaper
            som maximerar denna avkastning samtidigt är gynnsamma för djuret.
            Ofta är det tvärtom. Nya raser har ofta egenskaper som gör att
            djurets liv blir mycket
          </p>
          <pb facs="riksdagen-motions-pdf/data/200001/mot_200001_MJ_0504/mot_200001_MJ_0504-0003.pdf"/>
          <p>
            smärtsamt. Vi måste då ställa oss frågan vilka negativa konsekvenser
            för djuren som skall accepteras för att uppnå en effektivitetsvinst
            för människan.
          </p>
          <p>
            Spridning av genmanipulerade organismer
          </p>
          <p>
            Flera exempel i historien visar på förödande konsekvenser när
            en främmande art plötsligt introduceras i ett ekosystem. Pollen
            från manipulerade växter kan genom korsbefruktningar med vilda,
            närbesläktade arter leda till att nya hybridorganismer med oförutsägbara
            egenskaper uppstår. Från den manipulerade växten kan den vilda
            avkomman ärva en onaturlig motståndskraft mot insekter och bekämpningsmedel.
            Nya varianter kan snabbt ta över stora områden. När genmanipulerade
            organismer eller nya hybrider kommit ut i ekosystemet så är de
            inte bunda av nationsgränser. Det är därför en internationell
            angelägenhet hur genmanipulerade organismer skall få användas
            och hur det skall kontrolleras. Idag finns stora skillnader i
            lagstiftning mellan olika länder, vilket innebär olika konkurrensvillkor
            för kommersiella intressen.
          </p>
          <p>
            Stockholm den 22 september 2000 Mikael Oscarsson (kd)
          </p>
          <p>
            2000/01:MJ504
          </p>
        </div>
      </div>
    </body>
  </text>
</TEI>
