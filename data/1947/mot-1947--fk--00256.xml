<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__256/mot_1947__fk__256-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Första kammaren, nr 256.
          </p>
          <p>
            .
          </p>
          <p>
            Nr 256.
          </p>
          <p>
            Av herr Näsgård m. fl., i anledning av Kungl. Maj:ts proposition
            angående riktlinjerna för den framtida jordbrukspolitiken m. m.
          </p>
          <p>
            I propositionen angående riktlinjerna för den framtida jordbrukspolitiken
            m. m. framhåller chefen för jordbruksdepartementet, att rationaliseringen
            inom Jordbruket i princip bör framstå som en jordbrukets egen
            verksamhet, vilken det allmänna stödjer ekonomiskt och söker underlätta
            genom lagstiftningsåt- gärder, som ha till syfte att undanröja
            hinder för densamma. Samtidigt under- strykes, att statsmakterna
            med hänsyn till den betydelse jordbrukets fortsatta rationalisering
            har för hela samhället måste följa och leda detta arbete. Det
            är uppenbarligen av vikt, säger departementschefen, att ett förtroendefullt
            samarbete härvidlag kommer till stånd mellan jordbrukarna och
            de organ, som skola omhänderhava den statliga verksamheten på
            detta område. Det är säkerligen en riktig synpunkt, att rationaliseringen
            måste genomföras i samförstånd med jordbrukarna, om den överhuvud
            taget skall lyckas. Vid utformningen av förslaget till den organisation,
            som skall leda rationaliserings- verksamheten, har emellertid
            departementschefen fäst betydligt större vikt vid statsmakternas
            i och för sig självklara intresse av att tillförsäkra sig led-
            ningen än vid den lika självklara nödvändigheten av att arbetet
            genomföres i samförstånd med jordbrukarna. De lantbruksnämnder,
            som skola handhava verksamheten ute i landet, skola enligt propositionens
            förslag icke blott ersätta de nuvarande egnahemsnämnderna, utan
            dessutom övertaga en stor del av hushållningssällskapens och jordbrukskommissionernas
            uppgifter samt hela torr- läggningsverksamheten. En nämnd på sju
            personer, därav tre utsedda av Kungl. Maj:t, två tjänstemän som
            självskrivna ledamöter och två utsedda av hushållningssällskapen,
            skall övertaga de befogenheter, som nu innehas av egna- hemsnämnd,
            torrläggningsnämnd och jordbrukskommission. Härutöver skall nämnden
            övertaga huvuddelen av de praktiska uppgifter, som nu ombesörjas
            av hushållningssällskapen, vilka reduceras till så gott som uteslutande
            upplys- nings- och propagandainstitutioner. En koncentration till
            en enda nämnd av så många arbetsuppgifter som det här är fråga
            om måste ovillkorligen leda till att det praktiska lekmannainflytandet
            på ärendenas avgörande försvagas. Detta måste innebära en byråkratisering
            av stora mått, och jordbrukets praktiskt erfarna företrädare komma
            att få mycket små möjligheter att göra sina syn-
          </p>
          <pb facs="riksdagen-motions-pdf/data/1947/mot_1947__fk__256/mot_1947__fk__256-002.pdf"/>
          <p>
            Motioner 1 Första kammaren, nr 256. 9
          </p>
          <p>
            punkter gällande. Mängden av ärenden kommer att medföra, att
            varje ledamot endast blir i tillfälle att i detalj följa en mindre
            del av verksamheten, varav följer att avgörandet i det stora flertalet
            fall i realiteten måste överlåtas till de föredragande tjänstemännen.
            Enligt vår mening bör en byråkratisering av rationaliseringsverksamheten
            undvikas. Den bör i stället planläggas i samarbete med jordbruksnäringens
            ut- övare, och även verkställigheten av planerna bör ske på ett
            sådant sätt, att den framstår som en jordbrukets och jordbrukarnas
            egen rationaliseringsverk- samhet, till vilken det allmänna lämnar
            bistånd i olika former. Detta strider icke mot departementsechefens
            principuttalande, men om tankegången skall kunna förverkligas,
            måste rationaliseringsorganen få en sådan sammansättning och arbeta
            under sådana former, att det praktiska jordbrukets representanter
            icke åsidosättas. I annat fall komma jordbrukarna med stor sannolikhet
            att betrakta dessa organs verksamhet med misstänksamhet, vilket
            kan komma att äventyra en rationalisering, som icke blott statsmakterna
            utan även jordbru- karna själva betrakta som önskvärd. Propositionens
            förslag följer i huvudsak de riktlinjer, som uppdrogos av 1942
            års jordbruksutredning. Kommittén diskuterade i sitt betänkande
            frågan, huruvida den lokala organisationen skulle kunna överlåtas
            på hushållnings- sällskapen, men fann att så icke kunde ske, såvida
            icke sällskapen förvandlades till rent statliga organ, vilket
            kommittén icke ville föreslå. Kommittén disku- terade även ett
            alternativ enligt vilket beslutanderätten i ärendena angående
            yttre och inre rationalisering skulle tillkomma en särskild nämnd,
            i vilken staten skulle utse flertalet ledamöter men vilken skulle
            vara knuten till hushållnings- sällskapen med anlitande av dessas
            tjänstemän. Detta alternativ underkändes av kommittén med den
            motiveringen, att man icke torde kunna tänka sig att dessa lokala
            nämnder själva skola kunna utöva beslutanderätten i alla ärenden
            angående yttre och inre rationalisering, utan att beslutanderätten
            i betydande utsträckning måste anförtros åt de tjänstemän som
            handlägga dessa ärenden. Det synes då, skrev kommittén, mindre
            lämpligt att uppdraga sådan beslutande- rätt åt personer vilka
            ej äro statstjänstemän och ej ens äro direkt underställda det
            organ, som lokalt har ledningen av rationaliseringsverksamheten.
            Kom- mitténs slutsats blev, att särskilda nämnder borde inrättas
            för rationaliserings- verksamheten, och departementschefen har
            i propositionen följt denna linje. Lantbruksnämnderna bli helt
            naturligt mycket arbetstyngda. För att leda- möterna ej skola
            betungas i onödan av den stora arbetsbördan, är det meningen att
            ärenden av mera rutinartad beskaffenhet skola få avgöras av tjänstemän
            hos nämnden. Vissa ärenden anses vidare kunna avgöras av en ledamot
            eller en delegation inom nämnden. Till behandling av nämnden 1
            sin helhet anses i huvudsak böra upptagas endast sådana ärenden,
            som röra större belopp eller äro av principiell natur. Att en
            samordning av rationaliseringsåtgärderna är ett viktigt önskemål,
            är
          </p>
          <pb facs="riksdagen-motions-pdf/data/1947/mot_1947__fk__256/mot_1947__fk__256-003.pdf"/>
          <p>
            10 Motioner i Första kammaren, nr 256.
          </p>
          <p>
            givetvis riktigt, men härav behöver enligt vår mening icke följa,
            att såväl den yttre som den inre rationaliseringen sammanföres
            till en enda nämnd. Ett tillfredsställande samarbete bör mycket
            väl kunna ordnas. Departementschefen anför som en olägenhet i
            den nuvarande arbetsfördelningen mellan hushåll- ningssällskapen
            och egnahemsnämnderna, att i sak likartade uppgifter kunna komma
            att omhänderhavas än av egnahemsnämnden och än av hushållnings-
            sällskapet. Detta anse även vi vara olämpligt, men vi hålla före,
            att det bör vara en relativt enkel sak att här uppdraga erforderliga
            gränslinjer. Om hus- hållningssällskapen liksom hittills anförtroddes
            arbetet med den inre rationali- seringen och driftsrationaliseringen,
            under det att egnahemsnämnderna finge fortsätta sitt arbete med
            den yttre rationaliseringen, torde några svårigheter ej heller
            behöva möta att åstadkomma det erforderliga samarbetet. I fråga
            om torrläggningsverksamheten ha i de över förslaget avgivna ytt-
            randena särskilt starka skäl anförts emot dess inordnande under
            lantbruks- nämnderna. Sålunda har framhållits, att det övervägande
            flertalet av de utav lantbruksingenjörerna handlagda förrättningarna
            utgöres av syneförrättningar enligt vattenlagen. Vid dessa utredes
            bl. a. det rättsliga förhållandet mellan del- ägarna. Härvid måste
            det säkerligen — som Föreningen statens lantbruks- ingenjörer
            framhållit — ofta inträffa, att lantbruksnämnderna i egenskap
            av Jordägare komma att såsom sakägare ingå i de syneförrättningar
            enligt 10 kap. vattenlagen, som av lantbruksingenjörerna och i
            viss utsträckning av konsulen- terna handläggas. Vid sådan förrättning
            avgiva synemännen utlåtande inne- hållande besked rörande bland
            annat företagets omfattning, kostnadsfördelning med mera, och
            dylikt utlåtande skall, om detsamma vinner laga kraft, gå i verk-
            ställighet i den ordning, som för lagakraftägande dom är stadgat.
            Det kan då ifrågasättas, om förrättningsmannen såsom tjänsteman
            i lantbruksnämnden kan handlägga sådan förrättning eller om ej
            jäv föreligger, då lantbruksnämn- den ingår såsom sakägare. Till
            detta har departementschefen genmält, att man ej torde böra överskatta
            den omfattning, i vilken rationaliseringsorganen kunna komma att
            besitta jord- bruksfastigheter, samt att då kronan tillhöriga
            fastigheter ingå i ett torr- läggningsföretag det ej synes föreligga
            någon reell skillnad mellan det fallet att förrättningsmannen
            är direkt underställd lantbruksstyrelsen och det fallet att han
            är knuten till dennas lokalorgan. För vår del skola vi icke inlåta
            oss på den juridiska sidan av detta spörsmål, men vi äro övertygade
            därom, att sakägarna i ett torrläggningsföretag icke anse det
            tillfredsställande, att en tjänsteman hos lantbruksnämnden får
            i uppdrag att handlägga syneförrätt- ningar, där lantbruksnämnden
            i egenskap av jordägare har ekonomiska intressen att bevaka. Frågan
            i vilken omfattning lantbruksnämnderna komma att stå som ägare
            till fastigheter spelar härvidlag i princip ingen roll. Att detta
            kan bli fallet i ganska stor utsträckning, åtminstone inom vissa
            län, synes dock troligt.
          </p>
          <pb facs="riksdagen-motions-pdf/data/1947/mot_1947__fk__256/mot_1947__fk__256-004.pdf"/>
          <p>
            Motioner i Första kammaren, nr 256. 11
          </p>
          <p>
            Departementschefen anser, att en överföring av torrläggningsverksamheten
            till lantbruksnämnderna på sätt och vis kan sägas innebära, att
            torrläggnings- nämnderna flyttas in i lantbruksnämnderna. Detta
            må vara formellt riktigt, men i realiteten innebär det, att av
            en nämnd på fem personer, vilken haft till uteslutande uppgift
            att syssla med torrläggningsverksamheten, flyttas en ledamot —
            lantbruksingenjören — in i lantbruksnämnden såsom tjänsteman.
            Då lantbruksnämndens sju ledamöter komma att få en mycket stor
            arbetsbörda, är det icke säkert, att någon enda ledamot av nämnden
            får tillfälle att kon- tinuerligt följa torrläggningsärendena.
            Vi kunna tvärtemot vad departementschefen gör gällande icke finna
            annat än att den nu föreslagna anordningen måste innebära en försämring.
            Torr- läggningsnämndernas viktigaste uppgift är att förbereda
            frågor rörande stats- understöd till torrläggningsföretagen. Sedan
            reglerna för statsunderstödet genom de år 19435 utfärdade nya
            bestämmelserna givits en mera allmän formulering än förut, kräves
            i de särskilda fallen en omfattande och allsidig prövning. Det
            är för att möjliggöra denna som nämnderna, i vilka den praktiska
            sakkunskapen har ett avsevärt inflytande, tillkommit. Om det sålunda
            icke är meningen att utbyta de nuvarande mera allmänt hållna bidragsbestämmelserna
            och återgå till bestämmelser av mer schablonmässig typ i likhet
            med vad som tidigare gällde, synes det vara synnerligen önskvärt,
            att torrläggningsnämnderna bibehållas 1 sin nuvarande form eller
            i varje fall icke stickas in i lantbruksnämnderna på ett sådant
            sätt att de i realiteten försvinna, varvid också de praktiska
            för- delar dessa nämnder medfört för torrläggningsverksamheten
            försvinna. Det framhålles i propositionen, att rationaliseringen
            måste bli ett arbete på lång sikt, vilket säkerligen är riktigt.
            Man kan även utgå ifrån att verksam- heten till en början icke
            kommer att få någon större omfattning. Det synes då vara olämpligt
            att redan vid igångsättandet av verksamheten tillskapa en stor
            och tung byråkratisk organisation, som kanske icke under lång
            tid kan fullt utnyttjas. Särskilt synes detta gälla den lokala
            organisationen, där förslaget innebär, att den nuvarande organisationen
            helt sönderbrytes för att ersättas av de nya lantbruksnämnderna.
            Klokheten synes bjuda, att man försiktigt prövar sig fram på detta
            område och icke i förväg låser fast en organisation, som sedan
            kanske icke alls visar sig lämplig. Enligt vår mening borde frågan
            om den lokala organisationen icke avgöras nu, utan först sedan
            någon erfarenhet angående rationaliseringsarbetet efter de nya
            linjerna vunnits. Under tiden synas de nuvarande organen kunna
            an- förtros de uppgifter, som enligt propositionen skulle tillkomma
            lantbruks- nämnderna, varvid egnahemsnämnderna erhölle till uppgift
            att handhava den yttre rationaliseringen och hushållningssällskapen
            den inre rationaliseringen och driftsrationaliseringen, under
            det att torrläggningsnämnder och jordbruks- kommissioner finge
            behålla sina nuvarande uppgifter. Skulle en förstärkning
          </p>
          <pb facs="riksdagen-motions-pdf/data/1947/mot_1947__fk__256/mot_1947__fk__256-005.pdf"/>
          <p>
            12 Motioner i Första kammaren, nr 256.
          </p>
          <p>
            av egnahemsnämndernas arbetskrafter redan från början visa sig
            erforderlig på grund av de nytillkomna uppgifterna, torde detta
            lätt kunna ordnas utan att den framtida organisationen föregripes.
            Med stöd av det anförda hemställes,
          </p>
          <p>
            att riksdagen vid behandlingen av proposition nr 75 måtte avslå
            Kungl. Maj:ts förslag i fråga om den lokala organisationen av
            rationaliseringsverksamheten samt besluta, att ärenden rö- rande
            rationaliseringen skola fördelas mellan hushållningssäll- skapen,
            egnahemsnämnderna, torrläggningsnämnderna och jord- brukskommissionerna.
          </p>
          <p>
            Stockholm den 10 april 1947. Bernhard Näsgård. Axel Löfvander.
            Gust. E. Andersson.
          </p>
          <p>
            Gärda Svenson. Lars E. Andersson. Jones Erik Andersson.
          </p>
        </div>
      </div>
    </body>
  </text>
</TEI>
