<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00258">
  <teiHeader>
    <fileDesc>
      <titleStmt>
        <title>En aktiv politik till stöd för demokrati i Burma</title>
        <author corresp="i-34FRvyXQKUigF3Qr9AwKJe i-K3yJ7rruozYUK99nj91ffc">av Bodil Ceballos och Hans Linde (MP, V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En aktiv politik till stöd för demokrati i Burma</title>
          <idno type="rdwebb">GY02U258</idno>
          <rs type="number">U258</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U258/text</ref>
          <ref type="dokument_url_html">http://data.riksdagen.se/dokument/GY02U258</ref>
          <ref type="dokumentstatus_url_xml">http://data.riksdagen.se/dokumentstatus/GY02U258</ref>
          <ref type="doc">http://data.riksdagen.se/fil/440C3B5E-0543-4F9C-B2DA-355214A38F4B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A3CfESfVgxYUHUu5pFFFY" type="signed"/>
        <correspContext corresp="i-A3CfESfVgxYUHUu5pFFFY">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-E6bHAp7C7MX1v1jpukBYhp" type="numbering">
          <date when="2010-10-28"/>
        </correspAction>
        <correspAction xml:id="i-P5a8N6hw1DfAW6LTcjLu5E" type="submission">
          <date when="2010-10-26"/>
        </correspAction>
        <correspAction xml:id="i-8AZeXP6eHdZpxkDs3nxPwS" type="transfer">
          <date when="2010-10-25"/>
        </correspAction>
        <correspAction xml:id="i-5axUCTYCMap8HvSh2A3h3D" type="assigned"/>
        <correspContext corresp="i-5axUCTYCMap8HvSh2A3h3D">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GzZdDPHvzTnPDLMWQULX2N">
            1 Förslag till riksdagsbeslut
          </head>
          <list style="ol">
            <item xml:id="i-RgxRZkFkvjrgiMokVxQmXF">
              Riksdagen tillkännager för regeringen som sin mening vad som
              anförs i motionen om att den svenska regeringen ska vara en tydlig
              röst till stöd för den demokratiska oppositionen i Burma.
            </item>
            <item xml:id="i-4wrdzDMTjSMpgRvVwXE6f1">
              Riksdagen tillkännager för regeringen som sin mening vad som
              anförs i motionen om att det under rådande omständigheter inte
              finns några förutsättningar för att Sverige ska kunna erkänna
              valet i Burma som planeras att hållas den 7 november 2010.
            </item>
            <item xml:id="i-DfvTGqL2Bd5kEmytS9JPbw">
              Riksdagen tillkännager för regeringen som sin mening vad som
              anförs i motionen om ökat ekonomiskt stöd till de politiska krafter
              som arbetar för demokrati och mänskliga rättigheter i Burma.
            </item>
            <item xml:id="i-Xd52wTMgiUasrpJJwy3duQ">
              Riksdagen tillkännager för regeringen som sin mening vad som
              anförs i motionen om gränsöverskridande bistånd (cross-border).
            </item>
            <item xml:id="i-8af91entBB2fm51Z7NjhYD">
              Riksdagen tillkännager för regeringen som sin mening vad som
              anförs i motionen om att Sverige bör ta ställning för en FN-ledd
              commission of inquiry till Burma och aktivt verka för att en sådan
              kommer till stånd.
            </item>
            <item xml:id="i-UTVmMM4updjGZe3RNnLDtn">
              Riksdagen tillkännager för regeringen som sin mening vad som
              anförs i motionen om att verka för minskad vapenexport till Burma
              och ett globalt vapenembargo.
            </item>
            <item xml:id="i-Nv9PshzNBX1sFA3V76MwDz">
              Riksdagen tillkännager för regeringen som sin mening vad som
              anförs i motionen om att EU bör införa sanktioner mot olje- och
              gassektorn i Burma.
            </item>
            <item xml:id="i-PV2CjF66VaRHjxFpTZ8SUN">
              Riksdagen tillkännager för regeringen som sin mening vad som
              anförs i motionen om att Sverige och EU behöver en genomtänkt
              strategi för hur och när man vidtar åtgärder mot regimen i Burma.
            </item>
            <item xml:id="i-WrDE6UsQfpt1ajf2Q8Umxq">
              Riksdagen tillkännager för regeringen som sin mening vad som
              anförs i motionen om att Sverige och EU aktivt bör försöka påverka
              Burmas grannländer till en politik som bättre gynnar en demokratisk
              utveckling i Burma.
            </item>
          </list>
        </div>
        <div type="motContent">
          <head xml:id="i-3FAnRQ6WLe2PVRmd3egnEW" type="h1">
            2 Inledning
          </head>
          <p xml:id="i-C3GbZGriWHchD2fDDhF7A6">
            Sverige bör arbeta betydligt mer aktivt för att främja en demokratisk
            utveckling i Burma. Landet styrs sedan snart 50 år av en av världens
            mest brutala militärregimer som i allt för stor utsträckning lämnats
            att våldföra sig på sitt folk och sin natur. En förändring i demokratisk
            riktning måste självklart komma ifrån burmeserna själva, men omvärlden
            kan och bör göra betydligt mer för att stötta folket i dess kamp
            för ett annat Burma där mänskliga rättigheter respekteras och
            där en aktiv politik förs för att lyfta folket ur fattigdom.
          </p>
          <head xml:id="i-W91kw3feRDksyREzKQmDzh" type="h1">
            3 En tydlig svensk röst för Burma
          </head>
          <p xml:id="i-8WbbN7xmC4SCvkdNi1KBuW">
            Sverige måste ge ett tydligt stöd till den burmesiska demokratirörelsen
            och kan inte vara ett av få länder som ofta är tyst när militären
            begår övergrepp mot sitt eget folk. När nobelpristagaren Daw Aung
            San Suu Kyi fördes till fängelse i maj 2009 för att en amerikansk
            man tagit sig in i hennes hem där hon satt i husarrest så var
            Sverige ett av få europeiska länder som inte gjorde ett officiellt
            uttalande där militärens agerande fördömdes. Många västerländska
            regeringar har tydligt, kraftfullt och vid upprepade tillfällen
            tagit avstånd från det djupt odemokratiska val som juntan har
            proklamerat till den 7 november 2010, men Sverige är inte ett
            av dem. De som kämpar för demokrati i Burma måste känna att de
            har världens stöd. Sveriges röst måste höras.
          </p>
          <p xml:id="i-4onSDKzcFUcyGT7bhrQP58">
            Den burmesiska demokratirörelsen arbetar under extremt svåra
            förutsättningar. Inne i landet är förtrycket enormt, och allt
            politiskt arbete är förenat med stor personlig risk. Den del av
            rörelsen som arbetar i exil har mycket små resurser. Ett av de
            bästa sätten som Sverige kan stärka rörelsen är att stödja dess
            politiska förslag och aktivt driva dem. Även den svagaste blir
            stark uppbackad av solida vänner.
          </p>
          <head xml:id="i-9x1U5zcYbiyH4ikL5YgPSH" type="h1">
            4 Det politiska läget i Burma
          </head>
          <head xml:id="i-DYNQ6xtfkD1ENjibHrkVpv" type="h2">
            4.1 En icke-demokratisk konstitution
          </head>
          <p xml:id="i-KTfJhUTNmfYXCk79sAwgiV">
            Militärjuntan har proklamerat att det ska hållas val i Burma
            den 7 november 2010. Valet grundar sig på den konstitution som
            juntan arbetat fram under lång tid och som man höll folkomröstning
            om bara några dagar efter att cyklonen Nargis dragit in över landet
            och orsakat en omfattande humanitär katastrof. Regimen påstår
            att 98 procent röstade i valet och att 90 procent röstade ja till
            militärens förslag till konstitution. Det är naturligtvis helt
            orimliga siffror i ett land där en stor del av befolkningen inte
            ens kan läsa och vid en tidpunkt då stora delar av landet befann
            sig i en akut katastrofsituation. Omröstningen var grovt manipulerad.
            Förslaget man skulle rösta om blev offentligt endast tre veckor
            före omröstningen. Det publicerades bara på burmesiska och engelska,
            språk som en stor del av befolkningen inte talar. Det var olagligt
            att kritisera förslaget till konstitution och människor tvingades
            under hot om våld att rösta ja. Fördömandet av folkomröstningen
            har därför varit starkt från den demokratiska delen av världen.
          </p>
          <p xml:id="i-3FhfVAXbJRC6GRzebA49bx">
            Men det är inte bara sättet på vilket omröstningen genomfördes
            som är förkastligt. Själva konstitutionen är också djupt icke-demokratisk,
            även om den enligt militären ska leda till disciplinerad demokrati.
            En fjärdedel av platserna i den församling som ska väljas är garanterade
            till militären, militärledningen kan när som helst ta över makten
            från församlingen och det är förbjudet för personer som är eller
            har varit gifta med utländska medborgare att bli valda. Det senare
            är utformat så att oppositionsledaren Aung San Suu Kyi inte ska
            kunna bli vald, eftersom hon varit gift med en brittisk medborgare.
            Konstitutionen innebär också mycket dåliga förhållanden för de
            etniska minoriteterna i Burma.
          </p>
          <head xml:id="i-82ef8Z8x8ogGyWcWCpw8Ti" type="h2">
            4.2 Sveriges förhållningssätt till det ofria valet
          </head>
          <p xml:id="i-85fMbzbdGYjAgAiXmPDw6s">
            Inför valet har stora delar av den demokratiska oppositionen
            satts i fängelse. Nu sitter cirka 2 200 politiska fångar i burmesiska
            fängelser. Många har fått straff på 65 år och mer. Ett val kan
            naturligtvis inte bli demokratiskt när regimens motståndare inte
            tillåts delta. Inte heller finns det någon anledning att tro att
            regimen kommer att dra sig från valfusk om den tror sig behöva
            det. Inga internationella valobservatörer kommer att tillåtas
            under valet, och heller inga utländska journalister kommer särskilt
            släppas in för att kunna bevaka händelserna.
          </p>
          <p xml:id="i-GNSoBNrvZPvvuvhfJsAjVD">
            Nobelpristagaren Aung San Suu Kyi sitter fortfarande i husarrest
            och hennes parti har upplösts av militären. Detta sedan det valt
            att inte registrera sig i valet eftersom det inte fick delta så
            länge det hade medlemmar som sitter i fängelse. De flesta andra
            demokratiska organisationer har gjort bedömningen att det inte
            är meningsfullt att delta i ett val som sker under så odemokratiska
            former. Regimen har däremot skapat civila partier som ska fylla
            de platser som inte redan reserverats för militären. Det absolut
            största partiet, med mest resurser, är det regimtrogna USDP Union
            Solidarity and Development Party som leds premiärministern Thein
            Sein. USDP har kunnat genomföra sin valkampanj med helt andra
            resurser och premisser än mindre, självständiga partier. De få
            oberoende partier som valt att ställa upp i valet har varit tvungna
            att driva sin valrörelse under djupt begränsade former och under
            förföljelse av juntan. Den strikta mediecensur som funnits i Burma
            under lång tid har självklart även reglerat pressen inför valet.
            De som kritiserat valet eller valprocessen har blivit anhållna.
          </p>
          <p xml:id="i-A3hqi7D8T7fnVoM1aREszW">
            Till detta kommer också problematiken med den nya konstitutionen,
            som i sig inte är en grund för ett demokratiskt samhälle och en
            stat i behov av försoning mellan olika grupper. Att tro att konstitutionen
            går att ändra efter valet är att hoppas på det omöjliga över 75
            procent av ett nytt parlament behöver stödja ett sådant förslag,
            och militären kommer som sagt garanteras 25 procent av platserna.
          </p>
          <p xml:id="i-4dX8Jt1x8rKK1sZtnTCwqj">
            Det är otroligt viktigt att den svenska regeringen, och EU, inte
            låter sig vilseledas av juntan utan har ett klart och nyktert
            perspektiv på vilka förutsättningar som råder kring det så kallade
            valet. Vi anser därför att regeringen på ett tydligt sätt måste
            ta avstånd från detta val, så väl innan som efter det genomförts.
            Det kan naturligtvis inte vara aktuellt att erkänna ett val som
            genomförs under så grovt odemokratiska omständigheter.
          </p>
          <head xml:id="i-FvbZwnqKjrjpoF8Qc9pHKg" type="h2">
            4.3 Stöd till oppositionen
          </head>
          <p xml:id="i-ESN6tHYATK2nZWtz2W1Fk1">
            Sveriges regering måste utöver det starka politiska stöd som
            vi efterlyser också stödja oppositionen ekonomiskt. Demokratirörelsen
            arbetar under extremt svåra omständigheter. Icke desto mindre
            är den livskraftig och har naturligtvis det moraliska övertaget.
            Sverige bör öka sitt ekonomiska stöd till burmesiska aktörer som
            arbetar för demokrati och mänskliga rättigheter. Det humanitära
            stöd som Sverige har är bra, men det är politiska orsaker som
            ligger bakom fattigdomen och de humanitära katastroferna, och
            det måste till en politisk förändring för att lösa även ekonomiska
            och sociala problem.
          </p>
          <head xml:id="i-GkdaK6y5KbPAdZAuyRMfpC" type="h1">
            5 Kriget mot de etniska minoriteterna
          </head>
          <p xml:id="i-UP8CtsKWVVrL3zUuyHcBTK">
            Utöver förtrycket mot det egna folket bedriver juntan vad som
            av många beskrivs som ett utrotningskrig mot de etniska minoriteter
            som lever längs med Burmas gränser mot Bangladesh, Indien, Kina
            och Thailand. Bara i östra Burma finns det uppskattningsvis en
            halv miljon internflyktingar till följd av juntans krigföring
            mot civila. Till detta ska läggas de flera hundra tusen flyktingar
            som lever i läger i grannländerna och de miljontals migrantarbetare
            som arbetar under mycket svåra villkor, framförallt i Thailand.
          </p>
          <p xml:id="i-LaDwCz7tjXQGfx82ggKTym">
            De etniska minoriteterna saknar helt skydd mot juntans offensiver
            och ingen humanitär hjälp släpps fram till dessa områden. Den
            enda hjälp som kommer in är genom så kallade backpacker-team som
            illegalt tar sig in över gränserna och hjälper befolkningen med
            basal sjukvård och de mediciner som de klarar att bära i sina
            ryggsäckar. Områdena är kraftigt minerade och den enda chans till
            vård för minoffer är att de bärs genom djungeln till kliniker
            på andra sidan gränsen som kan ta hand om dem. Om de överlever.
          </p>
          <p xml:id="i-A5Zj2s89bPK219ABmLhdxz">
            Våldtäkt används som vapen i kriget mot minoriteterna. Matförråd
            bränns upp, byar bränns ner och risplantor dras upp ur fälten.
            Att det är civila som är måltavlan kan inte vara mer uppenbart.
            Dessa människor kan inte lämnas utan hjälp. Sverige måste bidra
            med cross-border-bistånd så att humanitärt bistånd kan nå fram.
          </p>
          <p xml:id="i-T3eUYgxDUx79FH3R2GLpJc">
            Enligt den nya konstitution som träder i kraft i Burma efter
            valet garanteras alla delar av militärregimen straffrihet för
            begångna brott. Årtionden av förföljelse och mord på civila, tvångsförflyttningar
            och tortyr, sexuellt våld och tvångsarbete, där de etniska minoriteterna
            varit den främsta måltavlan, går därmed ostraffade. Dessa brott
            är så allvarliga att FN:s särskilda rapportör om de mänskliga
            rättigheterna i Burma, Tomás Ojea Quintana, har rekommenderat
            att FN inrättar en kommission för att undersöka om dessa brott
            innebär krigsbrott och brott mot mänskligheten. Förslaget om en
            så kallad Commission of Inquiry (COI) har sedan rapporten kom
            i mars fått ett allt större stöd och hittills har 13 regeringar
            (per den 18 oktober 2010) öppet gått ut och stött förslaget. Vi
            anser att riksdagen bör ge regeringen till känna att även Sverige
            bör ta ställning för en COI till Burma och aktivt verka för att
            en sådan kommer till stånd.
          </p>
          <p xml:id="i-JdTWrmrD8h56FZkmRChzGZ">
            Den burmesiska juntan har ingen förankring hos folket. Den har
            inget stöd att luta sig mot, utan den upprätthåller sin makt med
            vapen. Det är därför otroligt angeläget att dess tillgång till
            vapen stryps. Sverige och EU måste arbeta för att FN antar ett
            globalt vapenembargo mot Burma. Samtidigt måste Sverige och EU
            i sina bilaterala relationer med länder som Ryssland och Kina
            försöka förmå dem att upphöra med sin vapenexport till generalerna.
          </p>
          <head xml:id="i-WVSYEbG33rkctdruNC5YRd" type="h2">
            5.1 En mer strategisk EU-politik
          </head>
          <p xml:id="i-5p8uyQxWh7fKaxrXk2J9cE">
            EU har en gemensam politik gällande Burma, en så kallad gemensam
            ståndpunkt. Den innehåller en del sanktioner som EU har lyckats
            enas om vad gäller Burma. Dessa är av olika slag i stor utsträckning
            handlar det om en lista med personer som inte får visum till Sverige
            och vars eventuella tillgångar i Europa ska frysas. Den innehåller
            också ett vapenembargo och ett antal ekonomiska sanktioner. De
            flesta av dessa är tandlösa, men en del är bra, som till exempel
            förbudet mot handel med timmer och ädelstenar. Problemet är att
            den sektor där Europa framförallt har handel med Burma är inom
            olje- och gassektorn. Det är också inom den sektorn som Burmas
            generaler gör sina stora vinster. Men mot olje- och gassektorn
            har EU inte infört några sanktioner. Sverige bör aktivt driva
            att sanktionerna mot Burma omfattar handel med olja och naturgas.
          </p>
          <p xml:id="i-K9MPPGkNgb5XsWFXwgXCcQ">
            Sverige och EU behöver överhuvudtaget vara mer strategiska i
            sin politik gentemot Burma. Det måste finnas en genomtänkt strategi
            kring hur och när man vidtar åtgärder mot regimen. Det måste sättas
            upp tidtabeller och ställas krav på regimen av typen om inte alla
            politiska fångar är släppta före ett visst datum så kommer vi
            att introducera denna sanktion.
          </p>
          <p xml:id="i-2avgxp8FP5s6wgtHxH2nBu">
            EU och Sverige måste också i högre utsträckning försöka påverka
            länder i regionen kring Burma till en mer konstruktiv hållning.
            EU har nära relationer till Asean inom ramen för ASEM-samarbetet,
            där också Burma finns med. Sverige har nära relationer till Thailand
            som borde kunna påverkas till att föra en tuffare politik gentemot
            generalerna. Även Indien med sin demokratiska historia skulle
            kunna spela en mer positiv roll för att påverka Burmas framtid
            i positiv riktning.
          </p>
        </div>
        <div type="motSignatures">
          <list>
            <item xml:id="i-VBTdP7EjKt2e9LgCBcjSoe" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-JAZGD91XtXSmb9kh6mjNDe" who="i-K3yJ7rruozYUK99nj91ffc">
              Hans Linde (V)
            </item>
          </list>
        </div>
      </div>
    </body>
  </text>
</TEI>
