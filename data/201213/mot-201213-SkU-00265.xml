<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SkU-00265">
  <teiHeader>
    <fileDesc>
      <titleStmt>
        <title>Ett starkare civilsamhälle</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett starkare civilsamhälle</title>
          <idno type="rdwebb">H002Sk265</idno>
          <rs type="number">Sk265</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H002Sk265/text</ref>
          <ref type="dokument_url_html">http://data.riksdagen.se/dokument/H002Sk265</ref>
          <ref type="dokumentstatus_url_xml">http://data.riksdagen.se/dokumentstatus/H002Sk265</ref>
          <ref type="doc">http://data.riksdagen.se/fil/15B9D9CD-E45E-45A8-81E6-E98DCC12C295</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ko5FebMaaV4AWKEgsF1vDP" type="signed"/>
        <correspContext corresp="i-Ko5FebMaaV4AWKEgsF1vDP">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-E6g5G1fAhY4weZRh35sSx2" type="numbering">
          <date when="2012-10-04"/>
        </correspAction>
        <correspAction xml:id="i-F4kGNAjKmUmNCna4kDXuTz" type="submission">
          <date when="2012-10-03"/>
        </correspAction>
        <correspAction xml:id="i-XAGksgtsSJ533H8HQwx18C" type="transfer">
          <date when="2012-10-03"/>
        </correspAction>
        <correspAction xml:id="i-646bf5J6vBAuXtLb7dxRh9" type="assigned"/>
        <correspContext corresp="i-646bf5J6vBAuXtLb7dxRh9">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2GMGitCxiCRCj2QQZRzBgo" type="motHeader"/>
      <div xml:id="i-76SQK6umDCqtkf1zbDKWUD" type="motBody">
        <div xml:id="i-VKnndhrrLG9fAQCQFU4Lkx" type="motProposal" subtype="förslag">
          <head xml:id="i-DhP6A1NytRykQdbKLaQvJC">
            Förslag till riksdagsbeslut
          </head>
          <list xml:id="i-QLufwpKrDzuyJNYD4U3rS4" style="ol">
            <item xml:id="i-XaHn5HRCYsSpB7z6GydfBE">
              Riksdagen tillkännager för regeringen som sin mening vad som
              anförs i motionen om fortsatt momsfrihet för den ideella sektorn.
            </item>
            <item xml:id="i-Y5L6PfP5D2WLFGwXWk5SZi">
              Riksdagen tillkännager för regeringen som sin mening vad som
              anförs i motionen om att utreda möjligheten att utvidga reformen
              om avdragsrätt på gåvor till ideella organisationer till hela
              den ideella sektorn samtidigt som nivån på skatteavdraget höjs.
            </item>
          </list>
        </div>
        <div xml:id="i-9zBQNeuixpKrxaixQTc9yT" type="motContent">
          <head xml:id="i-H8DserkRfv4supzTWBf2DP" type="h1">
            Motivering
          </head>
          <p xml:id="i-JuTxpaPCUKghPeM5D5Z3Lu">
            Samhället består av den ideella sektorn, eller det civila samhället
            som det också kallas, den privata sektorn och den offentliga sektorn.
            Var och en av dessa tre samhällssektorer har sina viktiga roller
            och uppgifter. De har olika drivkrafter och arbetssätt. Detta
            ska vi slå vakt om.
          </p>
          <p xml:id="i-CpsrRcsMSRbxkmme7VFNmd">
            Det offentliga ska vara understödjande, samordnande och kompletterande
            när inte marknaden fungerar av sig själv eller när eldsjälarnas
            engagemang inte räcker till för de insatser som behöver göras.
            Utan den privata sektorn, dit företagen räknas som ger jobb och
            betalar skatt, skulle vi inte ha råd med välfärden.
          </p>
          <p xml:id="i-GxDCLw9iEki7BCjSj28L6a">
            Det offentliga får inte omöjliggöra eller försvåra för den ideella
            sektorn genom lagstiftning, beskattning eller andra åtgärder.
            Tvärtom måste uppgiften vara att underlätta, synliggöra och uppmuntra.
          </p>
          <p xml:id="i-Nz7MrpAG2B1zh4p1oYFbE7">
            Det civila samhället och föreningsengagemanget utgör en betydande
            del av samhällsekonomin. Det stärker demokratin och medborgarskapet.
            En ömsesidig respekt mellan det offentliga, det privata och den
            ideella sektorn är nödvändig i vårt samhälle eftersom alla tre
            sektorer behövs.
          </p>
          <p xml:id="i-JgrCn8FmSxe1dRg9P7K2v4">
            Sverige är ett av de länder i världen som har flest ideellt engagerade
            medlemmar i föreningslivet. Ungefär 90 procent av befolkningen
            är medlemmar i en eller flera föreningar och varannan svensk utför
            regelbundet ideellt arbete. Totalt beräknas att vi har drygt 200
            000 ideella, icke vinstdrivande, föreningar. Där utförs ideella
            insatser motsvarande 400 000 årliga heltidsjobb. Den ideella sektorn
            är dessutom en stor arbetsgivare med över 100 000 anställda, och
            den omsätter mer än 200 miljarder kronor.
          </p>
          <p xml:id="i-Bk5BeKSRA5o9gLsb7iLuim">
            Vi i Kristdemokraterna vill stärka det civila samhällets möjlighet
            att göra människor mer delaktiga och engagerade i samhällsutvecklingen
            och välfärden. Regeringens ambition är också att i dialog med
            föreningslivet förbättra villkoren för det civila samhället.
          </p>
          <p xml:id="i-YHNZ12AwzKCr4cMRVYG4Rd">
            I Örebro finns ett bra exempel på samarbete mellan den ideella
            och den offentliga sektorn. Ett ideellt utvecklingscenter har
            bildats där mer än hundra föreningar har undertecknat en överenskommelse
            som har arbetats fram i dialogform. Den innehåller ett flertal
            åtaganden som Örebro kommun ska leva upp till.
          </p>
          <p xml:id="i-NN2JSefd4SK66T2sU6AjLu">
            För att Sverige ska kunna behålla ett rikt föreningsliv krävs
            dock att byråkrati och politisk klåfingrighet hålls på avstånd.
            Sverige måste bestämt säga nej till hotet från EU om att momsbelägga
            den ideella sektorn. Om inte det civila samhället undantas från
            unionens momsregler kommer det att slå hårt mot svenskt föreningsliv.
          </p>
          <p xml:id="i-BsDWgkPeVqcLimpqRqsoNF">
            De verksamheter som drivs ideellt, bland annat de second hand-butiker
            som drivs av kyrkor och hjälporganisationer och som frigör resurser
            att hjälpa ett oräkneligt antal människor, ska inte beskattas
            utan uppskattas.
          </p>
          <p xml:id="i-DWGKDs7A1spz92XgWHTPGA">
            Efter ett långt utredningsarbete har Sverige som sista nation
            i Europa infört avdragsrätt för gåvor till ideella organisationer.
            Sedan januari 2012 får en privatperson som skänker 6 000 kronor
            till hjälporganisationer betala 1 500 kronor mindre i skatt. Inga
            företag får göra avdrag och det är bara de av Skatteverket godkända
            verksamheterna, som faller inom ramen för så kallad hjälpverksamhet
            eller främjande av vetenskaplig forskning, som kan komma ifråga.
          </p>
          <p xml:id="i-GqZZf7Br45bAVguytsJySH">
            Beslutet att införa avdragsrätt var definitivt ett viktigt genombrott,
            men med nuvarande begränsningar kommer ytterst få ideella organisationer
            att kunna passera genom nålsögat. Det är till exempel absurt att
            gåvor till ideella organisationer som arbetar hälsoförebyggande
            inte får vara avdragsgilla.
          </p>
          <p xml:id="i-K4gGgcdTBTdQyrnyLpeZ6b">
            De kraftiga restriktionerna har gjort att reformen inte alls
            lett till den kraftiga ökningen av ideella gåvor som förväntades.
            Därför är det dags att som nästa steg höja beloppsgränsen för
            avdraget, utvidga reformen till att gälla ideell verksamhet över
            lag samt att också tillåta företag att ge ideella gåvor som ett
            led i företagens sociala ansvarstagande.
          </p>
          <p xml:id="i-4NUjjjSYBHPXug3JKwmzmn">
            För att reformen ska få ett ännu starkare genomslag bör ideella
            organisationer i stort och inte bara hjälpverksamhet komma ifråga.
            Samtidigt bör nivån på skatteavdraget höjas. Dessutom borde också
            företag som vill stärka det civila samhället kunna få göra skatteavdrag.
            Regeringen bör utreda möjligheten till detta. Det är nödvändigt
            att vässa reformen för att på allvar uppmuntra det engagemang
            som läggs ner hos frivilligorganisationerna.
          </p>
        </div>
        <div xml:id="i-FCYTEMXB2uHAXc5sknjR6n" type="signatureBlock">
          <list xml:id="i-PLr3qNxnQiK2uKmBJwFL3u">
            <item xml:id="i-7KziptvYj9imMhGiFP2GoA" type="signature">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
