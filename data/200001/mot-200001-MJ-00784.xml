<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0784/mot_200001_MJ_0784-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ784 pnr: -c384
          </p>
          <p>
            Motion till riksdagen 2000/01:MJ784
          </p>
          <p>
            av Kenneth Johansson m.fl. (c, m)
          </p>
          <p>
            Myggproblemen i nedre Dalälvsområdet
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om myggproblemen i nedre Dalälvs-området. 2.
            Riksdagen tillkännager för regeringen som sin mening vad som i
            motionen anförs om statligt stöd för framtagande av åtgärdsprogram
            och genomförande av kort- och långsiktiga åtgärder.
          </p>
          <p>
            Extrema myggproblem
          </p>
          <p>
            Myggproblemen i nedre Dalälvsområdet har varit extrema den gångna
            sommaren. Minst 10 000 permanent bosatta har drabbats liksom flera
            större turistanläggningar. Möjligheterna till utevistelse och
            utomhusaktiviteter har varit mycket begränsade. Situationen är
            i förlängningen ett direkt hot mot hela bygders överlevnad och
            utveckling. Olägenheterna med myggen är stora för såväl människors
            som husdjurs hälsa. Berörda kommuner i Västmanlands och Gävleborgs
            län har tagit initiativ till ett samlat agerande för att vidta
            åtgärder och inför kommande somrar begränsa myggproblemen. I Dalarna
            har Avesta kommun inbjudits till ett framtida samarbete. Ett offensivt
            arbete har inletts, i projektform, där man knutit till sig världsledande
            kompetens. Ett åtgärdsprogram håller på att utarbetas, med bland
            annat förslag på: Åtgärder som förhindrar eller minskar myggkläckning
            — översyn av vattenregleringar, lokala invallningsprojekt mm.
            Åtgärder som förhindrar att mygglarver kläcks — i första hand
            ekologisk bekämpning med BTI. Övriga åtgärder som syftar till
            att minska skadeverkningar av flygande mygg — bättre myggmedel,
            besprutning med vitlöksolja, informationsinsatser mm.
          </p>
          <pb facs="riksdagen-motions-pdf/data/200001/mot_200001_MJ_0784/mot_200001_MJ_0784-0002.pdf"/>
          <p>
            2000/01:MJ784
          </p>
          <p>
            Förstudier i fält har redan inletts under hösten 2000 med sikte
            på att ett försök med BTI skall genomföras 2001 och fullskalig
            besprutning 2002. Under hösten 2000 kommer, enligt uppgift, åtgärdsprogram,
            organisation, kostnader och finansiering att närmare preciseras
            i nära kontakt med berörda länsstyrelsers miljöenheter, Naturvårdsverket,
            Kemikalieinspektionen och Miljödepartementet. Vi anser att myggproblemen
            i nedre Dalälvsområdet är av sådan omfattning att berörda myndigheter,
            på central- och länsnivå, måste bistå aktivt med såväl personella
            som ekonomiska resurser och tillsammans med kommuner och boende
            komma till rätta med problemen. Ett statligt ekonomiskt stöd behövs
            såväl för att ta fram åtgärdsprogram som för att genomföra detsamma
            på kort och lång sikt.
          </p>
          <p>
            Stockholm den 4 oktober 2000
          </p>
          <p>
            Kenneth Johansson (c) Christel Anderberg (m) Rolf Gunnarsson
            (m)
          </p>
        </div>
      </div>
    </body>
  </text>
</TEI>
