<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__249/mot_1928__fk__249-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 249. 1
          </p>
          <p>
            Nr 249.
          </p>
          <p>
            Av herr Dahl, Adolf, om minskning av riksdagsmännens antal m.
            m.
          </p>
          <p>
            Förslag om minskning av riksdagsmännens antal ha 1920 och 1927
            motionsvis framförts men avstyrkts av konstitutionsutskottet och
            avslagits av kamrarna. Det kan under sådana förhållanden synas
            gagnlöst att ånyo väcka förslag om nedskärning av representationens
            medlemsantal. Men de skäl, som av konstitutionsutskottet i dess
            knapphändiga avslags- motivering anförts eller framkommit under
            debatterna i kamrarna mot en sådan åtgärd, synas mig icke vara
            lika övertygande som den iver är påfallande, varmed man från olika
            håll inom riksdagen avvisat varje tanke på en minskning av representationens
            nuvarande antal. Det kan dock icke bestridas, att mycket starka
            sakskäl blivit anförda till förmån för en sådan åtgärd. Det huvudsakliga
            motivet för avslag som blivit anfört är, att »på grund av vårt
            lands stora ytvidd och mycket skiftande förhållanden synes bibehållandet
            av ett jämförelsevis stort antal folkrepresentanter vara behövligt
            för att riksdagen allsidigt och fullständigt skall giva uttryck
            åt skilda uppfattningar och intressen inom folket» (konstitutionsutskottet
            1927). Riktigheten av denna sats kan oförbehållsamt erkännas,
            utan att man därför behöver finna just det nuvarande antalet ledamöter
            i båda kamrarna, 150 + 230, vara nödvändigt för att tillgodose
            ifrågavarande krav. Det är ett påstående, för vilket bevis saknas
            och knappast torde kunna åstadkommas, att en mindre manstark representation,
            exempelvis 280 i stället för 380 medlemmar, icke skulle vara tillräcklig
            för att på ett fullt tillfredsställande sätt giva uttryck åt skilda
            uppfattningar och intressen inom folket. Såsom reservanterna inom
            konstitutionsutskottet vid 1927 års riksdag framhållit, innebär
            det en eftergift åt vanetänkandet, att det nuvarande antalet skulle
            nödvändigt betingas av hänsyn till erforderlig avspegling av skilda
            uppfattningar och intressen. Hänvisningen till vårt lands stora
            ytvidd och de mycket olika förhållanden, som obestridligen råda
            i olika delar av landet, väger ej heller numera så tungt som den
            tidigare kunde göra. De förbättrade kommunikationerna ha i oerhört
            hög grad minskat avstånden. Därigenom samt till följd av kulturens
            fortgående uniformering ha motsättningarna minskats och de regionala
            särintressenas inflytande avtagit. I och med det proportionella
            valsystemets införande och val- kretsarnas utvidgning har den
            gamla lokalrepresentationen mer och mer Bihang till riksdagens
            protokoll 1928. 3 saml. 73 häft. (Nr 249—251.) 1
          </p>
          <pb facs="riksdagen-motions-pdf/data/1928/mot_1928__fk__249/mot_1928__fk__249-002.pdf"/>
          <p>
            2 Motioner i Första kammaren, Nr 249.
          </p>
          <p>
            försvunnit. Givetvis kan en talrikare folkrepresentation medgiva
            en större nyansering inom det proportionella systemets ram än
            en mindre manstark representation, men det blir alltid en fråga,
            öppen för olika åsikter, huru långt man bör gå i denna nyansering
            i folkrepresentationens samman- sättning med hänsyn till skiftande
            förhållanden och intressen inom väljarkåren. Att inga berättigade
            krav och intressen i detta avseende be- höva åsidosättas, om riksdagens
            medlemsantal minskas med ungefär en fjärdedel, torde med tämligen
            stor visshet kunna påstås. Denna uppfattning vinner jämväl stöd
            av en jämförelse mellan antalet representanter i vår riksdag och
            i andra folkrepresentationer. Av en utredning, som verkställdes
            av konstitutionsutskottets kansli år 1920 och som återfinnes i
            utskottets betänkande nr 28 detta år, framgick, att antalet riksdagsmän
            i förhållande till folkmängden då var väsentligt större i vårt
            land än i de flesta andra länder. Endast Danmark och Grekland
            hade ett större antal. Sedan dess ha förhållandena något ändrats
            genom förskjutningar i folkmängden och, i några fall, ändringar
            i representationens antal. I stort sett är emellertid proportionen
            oförändrad och läget detsamma, vilket innebär, att Sverige håller
            sig med ett större antal riksdagsmän i förhållande till landets
            folkmängd än flertalet andra länder. I ett par stater har man
            efter kriget minskat folkrepresentanter- nas antal. Detta har
            bl. a. skett i Frankrike, och förslag i samma rikt- ning ha framlagts
            i Danmark. Den farhågan har uttalats, att en beskärning av riksdagsmännens
            antal kunde leda till att i många fall yngre och arbetsdugligare
            krafter bleve uteslutna, under det att de äldsta representanterna
            komme att sitta kvar. Det är icke omöjligt att detta i början
            bleve förhållandet på grund av partiväsendets benägenhet att konservera
            representationen med ålderns rätt. Men detta bleve helt säkert
            en övergående företeelse, som snart komme att avlösas av en strävan
            från valledningarnas och pressens sida att till konkurrensen om
            det begränsade antalet riksdagsmandat föra fram kandidater, som
            verkligen kunna tillvarataga de intressen, för vilka de uppträda
            som talesmän. En förminskad representation komme säkerligen att
            betyda ett noggrannare urval och en bättre kvalitet. Detta leder
            över till frågan om den föreslagna åtgärdens inverkan på riksdagsarbetet.
            Reservanterna inom konstitutionsutskottet 1927 uttalade bl. a.,
            att »en folkrepresentation som har avsevärt större omfång än arbetsuppgifterna
            kräva innebär slöseri med arbetskraft och pengar». Det har upprepade
            gånger i motioner och riksdagsanföranden påpekats, att för närvarande
            ett mycket stort antal av andra kammarens ledamöter icke har tillräcklig
            sysselsättning under riksdagens första månader. De ordinarie utskotten
            kunna icke, utan att arbetet blir alltför tungrott, absorbera
            den lediga arbetskraften, och de tillfälliga utskotten ha genom
            den under senare år godtagna praxis — vilken i och för sig torde
            få anses väl motiverad — sett sina arbetsuppgifter väsentligen
            minskade.
          </p>
          <pb facs="riksdagen-motions-pdf/data/1928/mot_1928__fk__249/mot_1928__fk__249-003.pdf"/>
          <p>
            Motioner i Första kammaren, Nr 249. 3
          </p>
          <p>
            Ett mindre antal riksdagsmän skulle givetvis lättare kunna sysselsättas,
            men den betydelsefullaste verkan av en reducering vore enligt
            min mening, att den skulle framkalla krav på ett effektivare deltagande
            i riksdags- arbetet i allmänhet och i utskottsarbetet i synnerhet.
            Den alltför talrika representationen innebär fara för en viss
            förslappning i intresset, vilket måste verka försvagande på representationens
            auktoritet. Det förslag om minskning av första kammarens medlemsantal
            från 150 till 110 och andra kammarens från 230 till 170, som jag
            här framställer, förutsätter ändringar i vallagen, vilka, om förslaget
            vinner riksdagens bifall och blir vilande för grundlagsenlig behandling
            till 1929 års riks- dag, torde böra av Kungl. Maj:t då föreslås.
            Det är därför icke nödvän- digt att här ingå på de förändringar
            i valkretsarna m. m., som nödvän- diggöras av en eventuell minskning
            av riksdagsmännens antal. Däremot är jag skyldig att föreslå de
            ändringar i utskottens sammansättning, som av motionen föranledas.
            Skäl kunna obestridligen anföras till förmån för uppfattningen,
            att en reform sådan som den här föreslagna måste vara förbunden
            med vittgående ändringar i utskottsväsendet och riksdagens arbetsformer,
            varom förslag vid flera tillfällen framställts. Som den ange-
            lägnaste uppgiften har framhållits att åstadkomma en mera enhetlig
            och planmässig budgetbehandling. Ett missgrepp begicks otvivelaktigt,
            då budgetbehandlingen 1909 sprängdes och fördelades på tre utskott.
            Den rationellaste lösningen vore att i största utsträckning återställa
            statsut- skottets befogenheter sådana de voro före 1909. Men då
            detta skulle innebära bland annat jordbruksutskottets avskaffande,
            vilken åtgärd av flera skäl torde vara ogenomförbar, måste andra
            vägar för reformering av utskottsarbetet sökas. En möjlighet är,
            att bankoutskottet befrias från pensionsärendena, som överflyttas
            till respektive stats- och jordbruksut- skotten, och att bankoutskottet
            i stället övertager ärenden rörande de affärsdrivande verken,
            utom domänstyrelsen, utgifterna för kapitalökning Jämte upplåningsfrågorna
            m. m., varjämte utskottet bibehåller bank- och myntlagstiftningen
            samt frågor rörande riksbanken och riksgäldskontoret. Emellertid
            äro dessa spörsmål om ändringar i utskottsorganisationen i syfte
            att tillgodose mer eller mindre aktuella krav på större enhetlighet
            och effektivitet i budgetberedningen och riksdagsarbetet icke
            direkt av- hängiga av en eventuell reform beträffande riksdagsmännens
            antal. Skulle inom konstitutionsutskottet den meningen råda, att
            ändring i utskottsorga- nisationen bör företagas i samband med
            den här föreslagna ändringen av riksdagsordningen, kan utskottet
            med begagnande av sin initiativrätt före- slå de grundlagsändringar,
            som krävas härför. Jag har därför på denna punkt icke velat föreslå
            annan åtgärd än den minskning av antalet med- lemmar i de ständiga
            utskotten, som betingas av en inskränkning av riks- dagsmännens
            antal. Om man fasthåller vid att grundsatsen om båda kamrarnas
            likställighet nödvändigt kräver, att antalet ordinarie ledamöter
            i samtliga utskott skall
          </p>
          <pb facs="riksdagen-motions-pdf/data/1928/mot_1928__fk__249/mot_1928__fk__249-004.pdf"/>
          <p>
            4 | Motioner i Första kammaren, Nr 249.
          </p>
          <p>
            vara detsamma från båda kamrarna, uppstår svårighet att med bibehållet
            antal utskott men minskat antal medlemmar av första kammaren besätta
            denna kammares utskottsplatser. En minskning av de flesta utskottens
            medlemsantal blir därför en nödvändig konsekvens av här föreslagna
            re- form. Enligt min övertygelse skulle emellertid en sådan åtgärd
            vara till gagn för arbetet. Visserligen kan häremot invändas,
            att genom minsk- ning av utskottens medlemsantal önskemålet, att
            andra kammarens med- lemmar i större utsträckning skola bli placerade
            i ständiga utskott, icke kommer att tillgodoses. Men det synes
            mig nödvändigt att fasthålla vid den grundsatsen, att utskotten
            skola organiseras uteslutande med hänsyn till vad som är mest
            ändamålsenligt för en grundlig men ej alltför tids- krävande behandling
            av ärenden. Detta torde lättare vinnas genom smärre utskott, till
            vilka de olika partierna tvingas utvälja sina mest kompetenta
            krafter. Den möjligheten står emellertid alltid öppen, utan någon
            grund- lagsändring, att andra kammaren ökar antalet suppleanter
            i de ständiga utskotten, varigenom ett större antal av kammarens
            ledamöter beredas till- fälle att följa arbetet i dessa utskott.
            Det förslag som här framlägges innebär, att medlemsantalet i de
            stän- diga utskotten skulle bli följande: konstitutionsutskottet
            12, statsutskottet 24, bevillningsutskottet 16, bankoutskottet
            12, vardera lagutskottet 12 och jordbruksutskottet 16. Bevillnings-
            och jordbruksutskotten skulle då komma att arbeta på avdelningar
            om vardera 8 ledamöter, vilket antal torde vara fullt tillräckligt.
            Om antalet suppleanter från andra-kammarsidan öka- des till 7,
            14, 9, 7, 7, 7 och 9 i respektive konstitutions-, stats-, bevillnings-,
            banko-, första lag-, andra lag- och jordbruksutskotten skulle
            112 av kam- marens ledamöter få placering i ständiga utskott.
            Av de återstående 58 skulle 48 kunna placeras som ordinarie och
            suppleanter i de två tillfälliga utskott, vilka borde ersätta
            de fem nuvarande tillfälliga utskotten. För närvarande ha 143
            av andra kammarens medlemmar säte i de ständiga utskotten såsom
            ordinarie medlemmar eller suppleanter. 87 medlemmar stå således
            nu utanför de ordinarie utskotten. I första kammaren torde ett
            tillfälligt utskott kunna fylla behovet. I denna kammare bleve,
            lik- som redan nu är fallet, dubblering nödvändig i viss utsträckning.
            Om särskilda utskott tillsättas, kan medlemsantalet i dessa utan
            olägenhet göras mindre än det för närvarande brukar vara. Den
            föreslagna minskningen av riksdagsmännens antal skulle medföra
            en icke oväsentlig besparing. Enbart i arvoden och reseersättningar
            skulle inbesparas närmare 500,000 kronor om året, vartill kommer
            en del indi- rekta besparingar. Jämväl ur denna synpunkt synes
            åtgärden vara väl motiverad. På grund av vad sålunda anförts hemställer
            jag — som förutsätter, att konstitutionsutskottet i händelse av
            tillstyrkande av motionen ville for- mulera nödiga övergångsbestämmelser
            —
          </p>
          <pb facs="riksdagen-motions-pdf/data/1928/mot_1928__fk__249/mot_1928__fk__249-005.pdf"/>
          <p>
            Motioner i Första kammaren, Nr 249. 5
          </p>
          <p>
            att riksdagen ville för sin del till vidare grundlags- enlig
            behandling antaga följande förslag till ändrad
          </p>
          <p>
            lydelse av nedannämnda paragrafer i riksdagsord- ningen: $ 6.
            I. Första kammarens ledamöter skola till ett antal av etthundratio
            — — — skett. 2 ER MR NN 3. För varje valkrets — — — en etthundrationdel
            — — — rikets folkmängd. 4. Därest — — — etthundratio — — — ytterligare
            en riksdagsman. Ö] ————— 6. ————— T s—-——— 8 ————-— J ——-——-——
            ” 10. ————&gt;— 1. ————-— $ 13. Andra kammarens ledamöter — — — etthundrasjuttio
            — — — valet skett. $ 15. 1. I varje valkrets — — — en etthundrasjuttiondel
            — — — folk- mängd. 2. För valkrets — — — två etthundrasjuttiondelar
            — — — väljas dock två riksdagsmän. 3. Därest — — — etthundrasjuttio
            — — — stadgat. år — = = = $ 37. 1. Å varje lagtima riksdag — —
            — konstitutionsutskottet av tolv,
          </p>
          <p>
            statsutskottet av tjugufyra, bevillningsutskottet av sexton,
            bankoutskottet av tolv, vardera lagutskottet av tolv samt jordbruksutskottet
            av sexton ledamöter — — — sådant bevilja.
          </p>
          <p>
            Adolf Dahl.
          </p>
          <pb facs="riksdagen-motions-pdf/data/1928/mot_1928__fk__249/mot_1928__fk__249-006.pdf"/>
          <p>
            ken FN
          </p>
          <p>
            tr
          </p>
        </div>
      </div>
    </body>
  </text>
</TEI>
