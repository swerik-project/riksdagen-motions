<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__59/mot_1951__fk__59-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1
          </p>
          <p>
            Motioner i Första kammaren, nr 59.
          </p>
          <p>
            Nr 59.
          </p>
          <p>
            Av herrar De Geer och Holmbäck, om uppskov med ikraftträdande
            av nattarbetsförbudet.
          </p>
          <p>
            Genom vår reviderade arbetsskyddslag, som definitivt skall träda
            i kraft den 1 juli 1951, ha införts nya och delvis ganska revolutionerande
            bestäm- melser om arbetstiden. Mest betydelsefull av dessa bestämmelser
            är förbud mot nattarbete, då detta icke är nödvändigt med hänsyn
            till arbetets natur, allmänhetens behov eller andra särskilda
            omständigheter. För all verksam- het, som icke faller under något
            av de angivna undantagen, är sålunda natt- arbete principiellt
            förbjudet efter den 1 juli 1951. Hit hör en mycket stor del av
            allt industriellt arbete. Det bör särskilt framhållas, att ekonomiska
            synpunkter, såsom önskemålet att mer effektivt utnyttja en dyrbar
            maskin- utrustning, icke äro ett skäl, som kan godtagas för undantag.
            Som en röd tråd i den ekonomiska och politiska debatten i dagens
            läge går kravet på ökad produktivitet. Vi önska höja våra reallöner,
            minska arbetstiden och förbättra våra sociala anordningar. Den
            grund vi skola bygga på för att nå dessa mål är höjd, förbättrad
            och förbilligad produktion. Det gäller att utnyttja vår arbetskraft
            och vårt kapital så effektivt som möj- ligt. Kapitalets betydelse
            i produktionsprocessen väger allt tyngre, alltef- tersom investeringarna
            i maskiner och industriell utrustning över huvud taget bli större
            och större. Ett av de bästa sätten att höja näringslivets pro-
            duktivitet är därför att mera effektivt utnyttja kapitalutrustningen.
            Detta sker enklast genom att i tid köra maskiner, aggregat eller
            ugnar längre än förut. I Sverige har man i viss utsträckning gått
            den motsatta vägen och på lag- stiftningens väg reducerat körtiden
            vid en stor del av vår maskinella utrust- ning. Det skall gärna
            erkännas, att motiven äro de bästa. Omtanke om folkhälsan, hänsyn
            till trivseln i arbetet är det väl som från början givit de avgörande
            impulserna till lagstiftningen i fråga. Men är det så alldeles
            säkert, att våra lagstiftare och de sakkunniga, som stått till
            deras förfo- gande, bedömt problemet riktigt? På goda grunder
            kan detta betvivlas. Sålunda har i USA på senaste tid detta problem
            varit föremål för ingående undersökningar och experiment, varvid
            såväl läkare och sociologer som arbetsgivare och arbetare medverkat.
            Detta arbetsområde faller icke inom den federala lagstiftningen,
            varför de enskilda staterna ha stor rörelsefrihet, och en brokig
            provkarta erhållits på olika metoder och principer.
          </p>
          <pb facs="riksdagen-motions-pdf/data/1951/mot_1951__fk__59/mot_1951__fk__59-002.pdf"/>
          <p>
            8 Motioner i Första kammaren, nr 59.
          </p>
          <p>
            En sak är dock säker, och det är att på flera håll har man kommit
            till annat resultat än här i Sverige. Man har ansett, att den
            enklaste och snab- baste vägen till höjd levnadsstandard och minskad
            arbetstid går via ett mer effektivt utnyttjande av kapitalutrustningen.
            Det kan sålunda konstateras, att för dagen ett flertal mekaniska
            verkstäder i USA drivas natt och dag, vilka för några år sedan
            endast gingo i ett skift. Denna tendens tycks breda ut sig. Det
            bör observeras, att denna omläggning av driften mot ökat natt-
            arbete skett i samförstånd med läkarvetenskapen. Det göres nämligen
            gäl- lande, att nattarbetet i och för sig icke är skadligt utan
            det är de täta väx- lingarna med olika arbetstider, som äro prövande
            för hälsan. Amerika har också varit vida mindre traditionsbundet
            än vi, när det gällt att pröva olika kombinationer på detta område.
            Man har gjort långa prov med enbart natt- arbete eller med växlingar
            en gång i kvartalet eller endast en gång om året. Försök ha gjorts
            med kortare arbetstid under natten än dagen och en mång- fald
            andra kombinationer. Vetenskapliga prov ha gjorts på hur arbetarna
            reagera i olika hänseenden. Gallupundersökningar för att utröna
            omdömet ha gjorts bland arbetarna själva och deras familjer o.s.v.
            Resultatet av alla dessa undersökningar har som redan antytts
            i varje fall i flera stater blivit att folkhälsan och trivseln
            i arbetet icke vedervågas genom nattarbete. Tvärtom har ökat nattarbete
            på flera håll rekommenderats. Nu är det sant, att kapitalet som
            produktionsfaktor väger tyngre i USA än hos oss på grund av deras
            på massproduktion inriktade oerhört dyrbara anläggningar och maskiner.
            Men de ekonomiska synpunkterna ha likväl ej ensamma fått fälla
            avgörandet, utan hänsyn har jämväl tagits till övriga faktorer,
            som medverkat till ställningstagandet i Sverige. Det förtjänar
            anföras, att för att underlätta ett mer allmänt utnyttjande av
            detta system vidtagas åtgär- der, vilka avse att göra livet i
            samhällena mer drägligt dygnet runt. Även i relativt små industristäder
            finnas exempelvis numera restauranger och biografer, som hålla
            öppet natt och dag. På många håll i Amerika anser man sålunda,
            att en av de bredaste och lättast framkomliga vägarna mot höjd
            levnadsstandard leder via ökat natt- arbete. Den vägen ha vi i
            vårt land blockerat på lagstiftningens väg. Det vore nog förhävelse
            att påstå att vi representera någon alldeles speciell sakkunskap
            på detta område. Vi måste nog tillerkänna även amerikanerna en
            sådan, vilka gripit sig an problemet mer allsidigt och grundligt
            än vi. Framför allt ha de låtit de ekonomiska synpunkterna vinna
            beaktande. även om man måste erkänna, att USA:s föga utvecklade
            lagstiftning på det so- ciala området givit dem större rörelsefrihet,
            kan man icke å priori under- känna de resultat eller slutsatser,
            de kommit till. Det kan sålunda ifrågasättas, huruvida icke de
            olägenheter av medicinsk och psykologisk art, som anförts mot
            nattarbete, kunna ställas under debatt. Om arbetstagarna och arbetsgivarna
            kunna komma överens om en sådan ersättning för nattarbete, att
            detta även ur arbetstagarnas synpunkt ter
          </p>
          <pb facs="riksdagen-motions-pdf/data/1951/mot_1951__fk__59/mot_1951__fk__59-003.pdf"/>
          <p>
            Motioner i Första kammaren, nr 59. 9
          </p>
          <p>
            sig fördelaktigt, bör man dröja att införa ett definitivt förbud
            i arbets- skyddslagens anda. Den kontakt, som på senaste tid börjat
            knytas mellan industrien och arbetarskyddsstyrelsen och som tills
            vidare företrädesvis rört sig om dispenser från lagen, torde på
            ömse håll ha börjat väcka tvivel om lagens ändamålsenlighet. Dessa
            kontakter torde ha bekräftat, att vederbö- rande myndigheter visserligen
            äro beredda att tillämpa lagen smidigt och med utnyttjande av
            dess möjligheter att verka så litet störande som möjligt för industrien.
            Men detta rättfärdigar inte lagen. Tvärtom bekräftas här- igenom
            att vårt näringsliv genom denna lag tillförts ett osäkerhetsmoment
            på ett vitalt område. Starka skäl tala därför för att vi ännu
            någon tid böra uppskjuta lagens ikraftträdande för att vinna ökad
            kännedom icke minst om andra länders erfarenhet på området. Hänsyn
            bör också tagas till att en ökning av produktionen och produktiviteten
            för dagen är ett av de mest effektiva medlen vi kunna mobilisera
            för inflationens bekämpande. Under hänvisning till ovanstående
            motivering få vi därför hemställa, att riksdagen måtte besluta,
            att övergångstiden för natt- arbetsförbudets ikraftträdande måtte
            framflyttas från 1 juli 1951 till 1 juli 1953.
          </p>
          <p>
            Stockholm den 23 januari 1951.
          </p>
          <p>
            Gerard De Geer. Å. Holmbåäck.
          </p>
        </div>
      </div>
    </body>
  </text>
</TEI>
