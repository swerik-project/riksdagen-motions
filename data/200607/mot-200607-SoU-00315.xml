<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00315">
  <teiHeader>
    <fileDesc>
      <titleStmt>
        <title>Ensamståendes tillgång till assisterad befruktning</title>
        <author corresp="i-6gEtTPavyMJxxUX6JZn9LW i-Uxe3rhosBnSZpqJX5d7gpy">av Marie Nordén och Carina Ohlsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ensamståendes tillgång till assisterad befruktning</title>
          <idno type="rdwebb">GU02So315</idno>
          <rs type="number">So315</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So315/text</ref>
          <ref type="dokument_url_html">http://data.riksdagen.se/dokument/GU02So315</ref>
          <ref type="dokumentstatus_url_xml">http://data.riksdagen.se/dokumentstatus/GU02So315</ref>
          <ref type="doc">http://data.riksdagen.se/fil/754EEE08-2301-4EE7-9491-494068361C04</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J14NQJJp4VUM9aeVUwFxK3" type="signed"/>
        <correspContext corresp="i-J14NQJJp4VUM9aeVUwFxK3">
          <note type="signatory" corresp="i-6gEtTPavyMJxxUX6JZn9LW"/>
          <note type="signatory" corresp="i-Uxe3rhosBnSZpqJX5d7gpy"/>
        </correspContext>
        <correspAction xml:id="i-5PQAPGGSyGeuXnCZwn2NNt" type="referral">
          <date when="2006-11-07"/>
        </correspAction>
        <correspAction xml:id="i-HKChCv9cWsATJhQ1xLRQf5" type="dismissal">
          <date when="2006-11-07"/>
        </correspAction>
        <correspAction xml:id="i-UnPen7ZvGupfVMaWbugZpw" type="numbering">
          <date when="2006-11-01"/>
        </correspAction>
        <correspAction xml:id="i-3vtCUghdk66Rk33cUY4BTK" type="submission">
          <date when="2006-10-31"/>
        </correspAction>
        <correspAction xml:id="i-S7QMppTv4DmKivPWv3cMbs" type="transfer">
          <date when="2006-10-30"/>
        </correspAction>
        <correspAction xml:id="i-GqA6Q3WxJHmncnWMTza87N" type="assigned"/>
        <correspContext corresp="i-GqA6Q3WxJHmncnWMTza87N">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PSWBzPhKU8fW6qfH78AGWo" type="motBody">
        <div xml:id="i-FAVqD6QgzpdM75ehtdsy6Q" type="motProposal" subtype="förslag">
          <head xml:id="i-6ZtZ32R7fZ6yaQnoJ6Rii9">
            Förslag till riksdagsbeslut
          </head>
          <p xml:id="i-RCH4xoGMTqKjp1M5sboTMS">
            Riksdagen tillkännager för regeringen som sin mening vad i motionen
            anförs om ensamståendes tillgång till assisterad befruktning.
          </p>
        </div>
        <div xml:id="i-SoLAzpgcjzLjjG9DGeueAR" type="motContent">
          <head xml:id="i-RznmPaQpzCtzke1HmaGNhx" type="h1">
            Ensamståendes tillgång till assisterad befruktning
          </head>
          <head xml:id="i-RfazjhH32j3HWVDLygsEEQ" type="h1">
            Motivering
          </head>
          <p xml:id="i-YQYPynCEe6nZrBo7gB3XCu">
            Ett lagförslag där man öppnar möjligheten för lesbiska par att
            få tillgång till donatorinsemination klubbades igenom i juni 2005.
            Denna utveckling är positiv, men nu måste nästa steg tas och möjligheten
            även inkludera ensamstående kvinnor.
          </p>
          <p xml:id="i-3N7Rrd9kCwmBPXMyRHxigs">
            Barn till ensamstående kvinnor finns redan i vårt land och gruppen
            växer. Ensamstående med barnlängtan åker i dag till andra länder
            i Europa för att få professionell hjälp, eftersom attityden från
            samhället är oklar. Ensamstående får gärna bli föräldrar till
            adoptivbarn, men inte genom assisterad befruktning.
          </p>
          <p xml:id="i-nBdLyHCP3PP6za8LXhdox">
            Hos människor med en stark barnlängtan är denna lika påtaglig
            oavsett om man är hetero- eller homosexuell, oavsett om man lever
            i parrelation eller är ensamstående. Man vill leva med barn, dela
            deras värld och se dem växa upp. Man vill skapa en familj och
            ett sammanhang. Man har en gång fått livet och vill ge liv.
          </p>
          <p xml:id="i-KyzrJGAXnaMEQHvfQmTqNm">
            Beslutet att skaffa barn med donator är ofta oerhört väl genomtänkt
            och har föregåtts av en förmodligen noggrannare översyn av vad
            man har att erbjuda ett barn än vad som görs när man skaffar barn
            på det traditionella sättet. Sådana barn är planerade, efterlängtade
            och väl sörjda för.
          </p>
          <p xml:id="i-6odEA4tiKL8vKZpxNz2KLq">
            Ensamstående kvinnor med barnlängtan har i alla tider funnit
            vägar att skaffa sig barn. Det kan vara genom en destruktiv relation
            (hellre än ingen relation alls som skulle medföra barnlöshet)
            eller att råka bli gravid efter en krogkväll eller på utlandssemestern.
            Detta kan dock innebära flera problem: Kvinnan utsätter sig för
            risk för könssjukdomar; en man som inte valt att bli pappa blir
            det. Dessutom medför det svårigheter att vara helt ärlig inför
            barnet och omgivningen. Att få barn genom donatorinsemination
            är, utan att moralisera över andras val, ett bättre och säkrare
            alternativ för ensamstående.
          </p>
          <p xml:id="i-CqZGfG3DB9R7fsdkQ16DSV">
            Barnkonventionens artikel 7.1 säger att barn så långt det är
            möjligt ska ha rätt att få vetskap om sina föräldrar och bli omvårdat
            av dem, vilket har anförts som motiv mot assisterad befruktning.
            Ett barn som tillkommit med donatorinsemination har dock inte
            nödvändigtvis mer vetskap om sitt ursprung i ett heterosexuellt
            äktenskap än med en ensamstående mamma eller två lesbiska mödrar.
            Det finns forskning som visar att svenska heterosexuella par som
            får barn med donatorinsemination långtifrån alltid berättar detta
            för barnet.
          </p>
          <p xml:id="i-HJEnQ4vUbYALG5TAvmo5fR">
            Åsikterna om barns rätt till sitt ursprung är inte automatiskt
            överförbara på barn som tillkommit med donator. Barn som tillkommit
            genom donatorinsemination har kunskap om sitt biologiska ursprung
            genom sin mor och hennes släkt. De kan få vetskap om sin tidiga
            barndom och om hur de kommit till.
          </p>
          <p xml:id="i-T9KxbAFGaW8JjYqmjngDAK">
            Det är fel att kvinnor diskrimineras på grund av sitt civilstånd.
            Ensamstående accepteras som adoptivföräldrar, varför ska de då
            diskvalificeras för assisterad befruktning?
          </p>
        </div>
        <div xml:id="i-8rcy9zmYgQpxjJwVUiQHhq" type="motSignatures">
          <list xml:id="i-GvWG6V1iiACuJWHi3F8mRp">
            <item xml:id="i-5Cf9pjYbso6uyazHiwpXua" who="i-6gEtTPavyMJxxUX6JZn9LW">
              Marie Nordén (s)
            </item>
            <item xml:id="i-6WU8QhTS6o2BCJ21ajK7kK" who="i-Uxe3rhosBnSZpqJX5d7gpy">
              Carina Ohlsson (s)
            </item>
          </list>
        </div>
      </div>
    </body>
  </text>
</TEI>
