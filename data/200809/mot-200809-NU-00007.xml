<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00007">
  <teiHeader>
    <fileDesc>
      <titleStmt>
        <title>med anledning av prop. 2008/09:67 Civilrättsliga sanktioner på immaterialrättens område – genomförande av direktiv 2004/48/EG</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:67 Civilrättsliga sanktioner på immaterialrättens område – genomförande av direktiv 2004/48/EG</title>
          <idno type="rdwebb">GW02N7</idno>
          <rs type="number">N7</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N7/text</ref>
          <ref type="dokument_url_html">http://data.riksdagen.se/dokument/GW02N7</ref>
          <ref type="dokumentstatus_url_xml">http://data.riksdagen.se/dokumentstatus/GW02N7</ref>
          <ref type="doc">http://data.riksdagen.se/fil/3177B6B0-6A42-45B2-BCA6-D83EE375CE50</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UWLD5TVGMyVqBBWEHyJtqL</idno>
            <name>Renée Jeryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VHsHwfWreqZPr9GVg9R82t" type="basedOn"/>
        <correspContext corresp="i-VHsHwfWreqZPr9GVg9R82t">
          <ref>Proposition 2008/09:67</ref>
        </correspContext>
        <correspAction xml:id="i-HhRtUSs2ibthaF3UDAjzU4" type="signed"/>
        <correspContext corresp="i-HhRtUSs2ibthaF3UDAjzU4">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-UWLD5TVGMyVqBBWEHyJtqL"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-FL3Tee8NjTSCkq4XGmHcyw"/>
        </correspContext>
        <correspAction xml:id="i-KEU5fDxy2asCaon1XLbsoF" type="referral">
          <date when="2009-01-14"/>
        </correspAction>
        <correspAction xml:id="i-XYHh4L6wfDexQSRtxfRmHA" type="dismissal">
          <date when="2009-01-13"/>
        </correspAction>
        <correspAction xml:id="i-K7X43kmXj9kB6JUpKQp4oJ" type="dismissal">
          <date when="2009-01-13"/>
        </correspAction>
        <correspAction xml:id="i-BWi9NZzWm8y2L8UswnTF38" type="submission">
          <date when="2008-12-19"/>
        </correspAction>
        <correspAction xml:id="i-UjLLyd7pPEJDx9qLrvVDmx" type="transfer">
          <date when="2008-12-17"/>
        </correspAction>
        <correspAction xml:id="i-PcUZWub4dfBPpQXEJQpDc9" type="assigned"/>
        <correspContext corresp="i-PcUZWub4dfBPpQXEJQpDc9">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-22wcg8aUx3tvYFrzfu4GWd" type="motBody">
        <div xml:id="i-GnkJhSA9u8NbJFmqAqqzQ1" type="motProposal" subtype="förslag">
          <head xml:id="i-HkHdRQAzViS8niwtmCk1Xx">
            Förslag till riksdagsbeslut
          </head>
          <list xml:id="i-8yyn8cX23NPhm68c5aasZf" style="ol">
            <item xml:id="i-FxqGmjvFuhEN8n8xALrGBU">
              Riksdagen tillkännager för regeringen som sin mening vad som
              anförs i motionen om att en integritetsombudsman bör inrättas.
            </item>
            <item xml:id="i-3NMWYE3iJRRksZoRmM4ESa">
              Riksdagen tillkännager för regeringen som sin mening vad som
              anförs i motionen om proportionalitet mellan upphovsrättsinnehavarens
              rättigheter och värnandet av den personliga integriteten.
            </item>
            <item xml:id="i-GsUEDvMxRBx1SsXcr2tsk7">
              Riksdagen tillkännager för regeringen som sin mening vad som
              anförs i motionen om att möjligheten att ett Internetabonnemang
              nyttjats av annan än innehavaren beaktas.
            </item>
            <item xml:id="i-XmoArAz5iStxXXxmdbhULi">
              Riksdagen tillkännager för regeringen som sin mening vad som
              anförs i motionen om att möjligheten att kräva en mer omfattande
              spridning av domen på intrångsgörarens bekostnad endast bör utnyttjas
              vid fildelning i kommersiell skala.
            </item>
            <item xml:id="i-DBJCZ4ECH49MpZACzThAWT">
              Riksdagen tillkännager för regeringen som sin mening vad som
              anförs i motionen om att samtliga rättighetsinnehavare bör samlas
              i en gemensam organisation som handhar alla begäranden om utlämnande
              av identiteten bakom en IP-adress.
            </item>
            <item xml:id="i-Pj8QUbRKcFRTH9JHk8WKTp">
              Riksdagen tillkännager för regeringen som sin mening vad som
              anförs i motionen om att en kommission för upphovsrätt och tillgänglighet
              på Internet tillsätts.
            </item>
            <item xml:id="i-PRR6Xn5XB9MkmPN6qH14de">
              Riksdagen tillkännager för regeringen som sin mening vad som
              anförs i motionen om att särskilt följa hur domstolarnas arbetsbörda
              och ekonomiska situation påverkas.
            </item>
          </list>
        </div>
        <div xml:id="i-LbGd9Eqr79o1VoexU9rQ2H" type="motContent">
          <head xml:id="i-6yNMP6eJhji8yGphg99Sr7" type="h1">
            Bättre balans mellan upphovsrätten och den personliga integriteten
          </head>
          <p xml:id="i-3JL88tfrV931d1Umb5995a">
            För oss socialdemokrater är upphovsrätten självklar. Vi tar starkt
            avstånd från dem som anser att det rent principiellt ska vara
            tillåtet att ladda ned upphovsrättsskyddat material utan att den
            som har skapat filmen, musiken eller boken får betalt. Men de
            åtgärder som vidtas för att värna upphovsrätten måste också balanseras
            mot intresset av att värna den personliga integriteten. Det måste
            också finnas fler, bättre och mer tillgängliga lagliga alternativ
            att lyssna på musik och se på film med modern teknik och här vilar
            ett tungt ansvar på film-, musik- och bokbranscherna. Konsumentperspektivet
            måste lyftas fram. De olika branscherna måste bättre ta till vara
            den nya tekniken och utveckla lagliga, enkla och mer tillgängliga
            alternativa distributionskanaler.
          </p>
          <p xml:id="i-K4QXiiEQZ74A75zoyhAUk5">
            Även om vi i princip ställer oss bakom upphovsrätten kräver vi
            dock att skyddet av den personliga integriteten stärks, i enlighet
            med våra förslag, innan lagen träder i kraft den 1 april 2009.
            Våra förslag i korthet:
          </p>
          <list xml:id="i-NNAaUFXU2VfPQSKDb2nNEt" style="ul">
            <item xml:id="i-TyQ6vevUEUR77juTc37Gam">
              Det måste tydligt framgå att det huvudsakliga syftet är att komma
              åt den fildelning som sker i kommersiell skala.
            </item>
            <item xml:id="i-HydZbBHHWK6MkW5K9qbftx">
              Det ska bara få finnas en organisation som kan få tillgång till
              vem som har en viss IP-adress. Film- och skivbolagen måste alltså
              samarbeta. Det minskar även risken för bluffakturor.
            </item>
            <item xml:id="i-5tvoBsBLYmbx8RxM8npRqs">
              Hänsyn måste tas till att privatpersoners Internetabonnemang
              kan ha missbrukats av någon annan.
            </item>
            <item xml:id="i-FxWmknFPiLdcALteCTzjsb">
              Lagen måste följas upp av en oberoende granskare. Vi vill därför
              inrätta en integritetsombudsman.
            </item>
            <item xml:id="i-3oqqw6A7m4PZCFfTpmsiv2">
              Vi vill tillsätta en kommission för upphovsrätt och tillgänglighet
              på Internet för att följa teknikutvecklingen och föreslå regeringen
              åtgärder.
            </item>
          </list>
          <head xml:id="i-HXCpvEDG7jvQEGfjnZmu8X" type="h1">
            Kort om propositionen
          </head>
          <p xml:id="i-NfEdYCMqEmvPiVBArhPVAg">
            Regeringens förslag innebär att svensk domstol ska kunna besluta
            att en Internetleverantör ska ge rättighetshavaren information
            om vilken abonnent som har en viss IP-adress när den på sannolika
            skäl kan bevisa att ett upphovsrättsligt intrång har skett. Ett
            utlämnande ska enligt regeringens förslag ske direkt till rättighetsinnehavarna
            efter ett formellt domstolsbeslut. Beslut om ett så kallat informationsföreläggande
            ska meddelas om rättighetshavaren presenterat sannolika skäl till
            att det har begåtts ett intrång från den aktuella IP-adressen.
            Unikt för den här regleringen är alltså att man som rättighetshavare
            får en möjlighet att kräva ut information för att fastställa en
            eventuell framtida part i ett mål.
          </p>
          <p xml:id="i-ALNDfUjW33czHu67L5vGzV">
            Domstolen ska göra en proportionalitetsbedömning och då väga
            rättighetshavarens behov av informationen mot andra intressen,
            bl.a. den enskildes integritet. Det innebär enligt regeringen
            att det kommer att krävas att det är fråga om intrång av en viss
            omfattning för att en rättighetshavare ska få ut uppgifterna.
            Så är i regel fallet om intrånget avser uppladdning av t.ex. en
            film eller ett musikaliskt verk för allmänheten, dvs. att man
            tillgängliggör upphovsrättsskyddat material för en bred allmänhet
            vilket typiskt sett torde innebära stor skada för rättighetshavaren.
            Detsamma är fallet när det är fråga om fildelning i kommersiell
            skala. I sådana fall kommer rättighetshavaren alltså att kunna
            få ut dessa uppgifter. Är det däremot endast fråga om nedladdning
            av några få verk kommer avvägningen, enligt regeringen, i normalfallet
            att leda till att integritetsintresset överväger och att uppgifterna
            alltså inte ska lämnas ut. Regeringen har också föreslagit att
            reglerna, till skillnad från vad som annars brukar gälla i lagstiftning
            av detta slag, endast ska kunna tillämpas i fråga om intrång som
            har begåtts efter att lagändringarna trätt i kraft den 1 april
            2009.
          </p>
          <head xml:id="i-3UsZVj8bRxmMRWDK7sVuyn" type="h1">
            Bättre balans mellan rättssäkerhet och upphovsrätt
          </head>
          <p xml:id="i-71U7zUjvjwu3wbW8wLqkRy">
            Frågan om upphovsrätten i informationssamhället är en mycket
            viktig fråga för såväl kulturellt yrkesverksamma som mediekonsumenter
            och medborgare. När det finns incitament för att skapa nytt finns
            också förutsättningar för att skapa nya jobb i den kreativa sektorn.
            I den nya informationsteknologin ryms stora möjligheter att föra
            ut kultur till fler och större grupper och därmed nå en helt annan
            tillgänglighet än vad som tidigare varit möjligt. Samtidigt krävs
            också åtgärder som stärker upphovsrättsinnehavarens möjligheter
            att få ersättning för sina verk. Bland annat har branschen ett
            ansvar för att erbjuda nya attraktiva och lättillgängliga distributionslösningar
            för upphovsrättsskyddade verk. Men det krävs också åtgärder för
            att komma åt den olagliga fildelning som förekommer i dag.
          </p>
          <p xml:id="i-K4ychqEGrBcx3VcbkRQwJx">
            Frågan om illegal fildelning får inte bli till en konflikt mellan
            å ena sidan de som vill lyssna på musik och se på film och å andra
            sidan upphovsmännen, dvs. artisterna, kompositörerna, filmarbetarna
            m.fl. Det är vårt ansvar som politiker att hitta rätt balans mellan
            upphovsrätt och personlig integritet. Ett brett samförstånd hade
            i denna fråga varit att föredra. Vi hade därför gärna sett att
            regeringen tagit initiativ till samtal innan propositionen lades.
            Detta har dock regeringen inte förmått. Man har haft fullt upp
            med den interna oppositionen.
          </p>
          <p xml:id="i-BS4fxpKaZiyFU3Hyjn217u">
            Tyvärr lyckas regeringen nu inte med att skapa en tillfredsställande
            balans mellan ett starkt skydd av upphovsrätten och värnandet
            av den personliga integriteten i sin proposition. Flera frågor
            återstår att lösa. Vi anser därför att propositionen måste kompletteras
            inför ikraftträdandet våren 2009.
          </p>
          <p xml:id="i-7irZ64AsdvSzYE7UwU1PvY">
            Vi anser att det i första hand är angeläget att komma åt dem
            som tjänar pengar på att lägga upp eller på annat sätt tillgängliggöra
            upphovsrättsskyddat material så att andra kan ladda ned det utan
            att upphovsmännen får ersättning för sina verk. Detta är också
            huvudsyftet med EU-direktivet och det som lagen i första hand
            måste komma åt. Det är också särskilt angeläget med proportionalitet
            när det som i detta fall gäller civilrättsliga processer där resursstarka
            organisationer kan komma att ställas mot enskilda individer. Därför
            borde det, som vägledning åt domstolarna, i propositionen tydligt
            framgå att det huvudsakliga syftet med denna är att komma åt den
            fildelning som sker i kommersiell skala.
          </p>
          <head xml:id="i-UCiQow7AELx615DBtYLDhA" type="h1">
            Utlämnande av identitet bakom IP-adress
          </head>
          <p xml:id="i-RTy9WcDHNRAeuLa6EoXm1X">
            För att införliva direktivet i svensk lag fullt ut krävs att
            rättighetshavare får rätt till information om intrångsgörare.
            Enligt EG-domstolen är det fritt fram för länderna att avgöra
            hur ett effektivt skydd av upphovsrätten ska åstadkommas på Internet,
            dvs. huruvida identiteten bakom en IP-adress ska lämnas ut även
            i fall då ingen rättsprocess pågår. I regeringens proposition
            finns det fortfarande en del frågetecken kring regeringens utformning
            av förslagen i de delar som går längre än vad direktivet kräver.
          </p>
          <p xml:id="i-LZ8zkqCRKhz2Pv3fQdCXGM">
            Sammanfattningsvis anser regeringen alltså att bestämmelserna
            om informationsföreläggande bör gälla oberoende av om det pågår
            en rättegång om immaterialrättsintrång eller inte och att det
            för bifall till en sådan begäran ska krävas att sökanden visar
            sannolika skäl för att det i objektiv mening har begåtts ett intrång.
            Det är dock oklart vad som kommer att krävas i form av teknisk
            bevisning för att nå beviskravet sannolika skäl. Det är naturligtvis
            upp till domstolarna att utveckla praxis, men här krävs också
            tydliga riktlinjer i propositionen. Bland annat finns en risk
            för att en persons Internetuppkoppling utan dennes kännedom missbrukas
            för att begå brott. Vidare kan det vara så att personen bakom
            IP-adressen har lånat ut sin uppkoppling till vänner eller att
            andra i familjen har nyttjat den. Det borde därför i propositionen
            tydligt uttalas att lagstiftarens mening inte är att ställa alltför
            långtgående krav på den enskilde att skydda sig mot otillåtet
            nyttjande av den egna Internetuppkopplingen. Möjligheten att använda
            en annan persons trådlösa uppkoppling för t.ex. illegal fildelning
            kommer nog tyvärr alltid att finnas, oavsett de säkerhetssystem
            som den enskilde använder sig av.
          </p>
          <p xml:id="i-UGCj2d1aL5rHHwREAHD9eu">
            Vi anser därför att detta bör vägas in vid domstolens bedömning
            av om beviskravet uppnås samt vid proportionalitetsbedömningen
            där värdet av att värna upphovsrättsinnehavarens rättigheter vägs
            mot den skada i form av en kränkning av den personliga integriteten
            som en person vars IP-adress lämnas ut utsätts för.
          </p>
          <head xml:id="i-RgxT4dhREQykuHGfuwU2QU" type="h1">
            Skyldighet att bekosta information om domen
          </head>
          <p xml:id="i-AERg3nvyjktDLDwov4Snye">
            Regeringen föreslår att domstolen ska kunna ålägga intrångsgöraren
            att bekosta lämpliga åtgärder för att sprida information om domen
            i målet. Detta mot bakgrund av direktivets artikel 15 som innebär
            att medlemsstaterna ska se till att de rättsliga myndigheterna,
            i mål om immaterialrättsintrång, på begäran av sökanden och på
            intrångsgörarens bekostnad får förordna om lämpliga åtgärder för
            att sprida information om avgörandet, innefattande att avgörandet
            ska anslås och offentliggöras helt eller delvis. Vi menar att
            regeringens tolkning av direktivet inte tillräckligt definierar
            vad som är proportionerligt att i detta avseende kräva utöver
            skadeståndet. Särskilt med tanke på att svensk rätt på immaterialrättens
            område saknar liknande bestämmelser.
          </p>
          <p xml:id="i-SAJSmRMeE48zojaYH3VzUZ">
            Vi anser därför att det i propositionen tydligt borde framgå
            att den spridning av information om domen som en intrångsgörare
            kan åläggas att bekosta i de allra flesta fall bör handla om t.ex.
            en publicering på upphovsrättsinnehavarens webbplats. Naturligtvis
            med den begränsningen att publiceringen inte får innehålla personuppgifter.
            Möjligheten att kräva en mer omfattande spridning av domen bör
            därvid reserveras för fildelning i kommersiell skala. Domstolen
            bör ha en möjlighet att inskränka kostnaderna för intrångsgöraren
            när det finns särskilda skäl. Det är också nödvändigt att domstolen
            kan inskränka kostnaderna för spridningen av domen så att de är
            skäliga i förhållande till intrångsgörarens kostnader i målet
            i övrigt. Propositionen bör därför förtydligas i dessa syften.
          </p>
          <head xml:id="i-7JL2Krjtsiu1NyjyFGC74C" type="h1">
            Rätten till information bör koncentreras
          </head>
          <p xml:id="i-U8rgWNqKD1DR11dSaGmeqT">
            I och med denna proposition kommer rättighetsinnehavare och licenstagare
            att få rätt till att samla och behandla personuppgifter. Möjligheten
            att få den faktiska identiteten bakom en särskild IP-adress innebär
            att en persons Internetvanor därmed kan komma att kartläggas.
            Det görs därmed ett mycket omfattande intrång i den personliga
            sfären. Alltfler tillbringar alltmer av sin tid på nätet och genom
            en kartläggning kan därför en mycket omfattande bild av en persons
            vanor samlas in, inte bara vad gäller upphovsrättsskyddat material,
            utan även exempelvis vilka forum man deltar i och vilka man har
            interaktivt samtal med, vilket i sin tur säger en hel del om en
            persons livsmönster. Skadan, eller kränkningen, om en sådan kartläggning
            skulle komma ut måste bedömas som potentiellt mycket stor för
            den enskilde. Datainspektionen ska övervaka tillämpningen i enlighet
            med bestämmelserna i PUL, men vi anser att det krävs mer långtgående
            åtgärder för att säkerställa skyddet för den personliga integriteten.
          </p>
          <p xml:id="i-JKUvB1YFxD1FS1URbnXUYU">
            Det ska också vägas in att det finns en möjlighet att den IP-adress
            som använts för att otillbörligt ta del av upphovsrättsskyddat
            material kränkt flera olika rättighetsinnehavare. Det finns ett
            stort antal rättighetsinnehavare, vars verk potentiellt skulle
            kunna utsättas för samma upphovsrättsliga intrång. Vi anser inte
            att regeringen i tillräcklig omfattning har tagit i beaktande
            att olika rättighetshavare kan komma att kräva ut en och samma
            persons IP-adress flera gånger. Det är oklart vad det kan komma
            att innebära för rättsväsendet, men det är otvetydigt att det
            är både oekonomiskt och ineffektivt samt innebär en fara för spridande
            av känslig personlig information om många aktörer har rätt att
            samla och bearbeta personlig information som kan anses vara integritetskränkande
            för den enskilde.
          </p>
          <p xml:id="i-HqNUY3WZkRwgnVvRmxryG2">
            De ovan nämnda omständigheterna anser vi föranleder ytterligare
            åtgärder för att säkerställa den personliga integriteten. Branschorganisationerna
            har inte någon självständig talerätt. Detta tycker vi är rimligt.
            Men det får samtidigt antas att upphovsrättsinnehavarna i stor
            utsträckning kommer att företrädas av dem via fullmakt. Branschorganisationerna
            kommer därmed att vara part i de allra flesta ärenden om informationsföreläggande.
            Det bör därför kunna ställas krav på att samtliga rättighetsinnehavarna
            samlas i en gemensam organisation som handhar alla begäranden
            om utelämnande av identiteten bakom en IP-adress samt sköter det
            efterföljande arbetet. Detta skulle minska antalet personer som
            har tillgång till materialet samt förenkla Datainspektionens granskning.
            En branschövergripande samordning skulle dessutom kunna ha en
            återhållande effekt. Förekomsten av en enda välkänd organisation
            minskar också möjligheten för bedragare att ge sig ut för att
            företräda upphovsrättsinnehavare och kräva skadestånd i dennes
            namn. Propositionen bör därför ändras i detta syfte.
          </p>
          <head xml:id="i-HoLGB74XLCMGNgoAGJd3aB" type="h1">
            Inrätta en integritetsombudsman
          </head>
          <p xml:id="i-QnaHnGFJziAVvZpj4Kkbi5">
            Regeringen avser att inleda en utvärdering av hur möjligheten
            att ålägga en Internetleverantör att lämna information om hur
            intrång på Internet har påverkat rättighetsinnehavare, Internetleverantörer
            och konsumenter. Utvärderingen ska omfatta en löpande uppföljning
            av hur många nya ärenden bestämmelserna ger upphov till och hur
            informationen används, särskilt i vilken utsträckning den används
            för att skicka ut s.k. varningsbrev och för att inleda en domstolsprocess.
            Utvärderingen ska även omfatta en löpande uppföljning av andra
            effekter av de nya bestämmelserna. Utvärderingen ska vidare särskilt
            omfatta en uppföljning av om bestämmelserna i första hand används
            för att vidta åtgärder mot intrång i stor omfattning. Om utvärderingen
            ger anledning till det, säger sig regeringen vara beredd att föreslå
            de förändringar av reglerna som behövs.
          </p>
          <p xml:id="i-7qzV36GGHFG6jTaW6LkSXp">
            Det finns som vi påpekat ovan en rad osäkerhetsmoment vad gäller
            hur den nya lagen faktiskt kommer att tillämpas och vilka konsekvenser
            den kommer att få för såväl upphovsrättsinnehavarens möjligheter
            att få ersättning för sina verk som för brukarna och vanliga Internetanvändare.
            Vi anser att det även finns stor anledning att följa upp huruvida
            det uppstår situationer där personer drabbas av att deras Internetabonnemang
            har missbrukats av någon annan för illegal fildelning. Utöver
            regeringens uppföljning bör det också, enligt vår mening, göras
            en oberoende granskning. Vi vill därför inrätta en integritetsombudsman,
            bland annat för att följa upp tillämpningen av den nya lagstiftningen
            på detta område. Redan tidigare har vi föreslagit att en integritets­ombudsman
            ska inrättas, men den borgerliga majoriteten i riksdagen har hittills
            sagt nej.
          </p>
          <head xml:id="i-XgaerGHTWpukifAMe5f9oZ" type="h1">
            Domstolarnas resurser
          </head>
          <p xml:id="i-QVAcyCHHAaGYoeoUa8FtXS">
            Enligt regeringen ska den ökade arbetsbördan på domstolarna tas
            från befintliga resurser. Vi anser att det finns anledning att
            noga följa hur den nya lagen påverkar domstolarnas arbetssituation.
            Bland annat bör det beaktas att domstolarna redan i dag är under
            stark ekonomisk press som riskerar att leda till underskott.
          </p>
          <head xml:id="i-QH46AQBhrRmrKNxR4YZco5" type="h1">
            De kulturellt yrkesverksammas villkor
          </head>
          <p xml:id="i-61Xo4xMapS54Kdwribu18f">
            Vi bedriver just nu inom ramen för vårt kulturrådslag en bred
            dialog med Kultursverige om såväl tillgänglighetsfrågor som de
            kulturellt yrkesverksammas villkor. Som ett av flera förslag i
            att öka såväl tillgängligheten som sysselsättningen och inkomsterna
            för kulturarbetare föreslår vi bl.a. en satsning Kulturbryggan
            genom vilken kulturellt yrkesverksamma ska få mer jobb ute i skolor
            och förskolor, och eleverna i större utsträckning ska få komma
            till teatrar, träffa musiker, författare och konstnärer.
          </p>
          <p xml:id="i-FdmRRLKmBiwzxBfnBZDzSS">
            Regeringen bör återkomma till riksdagen med förslag som skapar
            bättre villkor och långsiktigt hållbara inkomstmöjligheter också
            för de kulturellt yrkesve rksamma i Sverige. Kulturministern bör
            ge tydliga direktiv till Kul tur­utredningen att lämna förslag
            om detta.
          </p>
          <head xml:id="i-Fr9tJEKDHGUpm5GB1QsfEd" type="h1">
            Kommissionen för upphovsrätt och tillgänglighet på Internet
          </head>
          <p xml:id="i-2KnuPE9GSawuzuesnZyioF">
            Med anledning av den snabba teknikutvecklingen och den ständiga
            strömmen av alternativa och såväl lagliga som olagliga distributionskanaler,
            samt ett i högsta grad föränderligt konsumentbeteende, riskerar
            lagen att vara överspelad redan när den träder i kraft i april
            2009 i enlighet med regeringens förslag. Det finns t.ex. redan
            i dag en rad olika sätt att skydda sin identitet för den som vill
            surfa anonymt. Den snabba tekniska utvecklingen för med sig såväl
            hot som möjligheter för både kulturellt yrkesverksamma och för
            konsumenter. Detta är en utveckling som måste följas aktivt och
            med en ständig handlingsberedskap från regeringen. Vi föreslår
            därför att en kommission för upphovsrätt och tillgänglighet på
            Internet tillsätts. Kommissionen bör till att börja med ges ett
            treårsmandat att följa utvecklingen, rapportera till regeringen
            och föreslå åtgärder.
          </p>
        </div>
        <div xml:id="i-W61oY1p6MoxK5nBhzSQRu4" type="signatureBlock">
          <list xml:id="i-V783g6cuUTLsJc62cWpzQa">
            <item xml:id="i-PgnPivvZupvSRqfX67dKa2" who="i-G8564CqEnhC5PBjZSwUxsE" type="signature">
              Tomas Eneroth (s)
            </item>
            <item xml:id="i-FNbtrwwN72os5nH8WtJawe" who="i-KAgkDWA5iGbn9XFLkj9FoB" type="signature">
              Alf Eriksson (s)
            </item>
            <item xml:id="i-5huYYvrhM8vdJycwX3psMz" who="i-HA8qZKZU3je8nF69VtPrqk" type="signature">
              Eva-Lena Jansson (s)
            </item>
            <item xml:id="i-FTU7Mt8gPEPmAdsVu4W3Q4" who="i-UWLD5TVGMyVqBBWEHyJtqL" type="signature">
              Renée Jeryd (s)
            </item>
            <item xml:id="i-RdyR2t4mgh9XvyLQdZYgrC" who="i-MVzhVeKwRGmjHjHoSrReg9" type="signature">
              Börje Vestlund (s)
            </item>
            <item xml:id="i-UeEqXkLnfY7ZDP9ogWm9Mm" who="i-VhAPHtDbXzmUeiVRSdRFGD" type="signature">
              Karin Åström (s)
            </item>
            <item xml:id="i-DFJWjCcteZNW9QH6WyRY6H" who="i-122QwSSpyGJQiTJjmrUJCM" type="signature">
              Krister Örnfjäder (s)
            </item>
            <item xml:id="i-4kNFqsK6jWMNSUDaroyWWj" who="i-FL3Tee8NjTSCkq4XGmHcyw" type="signature">
              Carina Adolfsson Elgestam (s)
            </item>
          </list>
        </div>
      </div>
    </body>
  </text>
</TEI>
