<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03577">
  <teiHeader>
    <fileDesc>
      <titleStmt>
        <title>Insatser för unga lagöverträdare m.m.</title>
        <author corresp="i-Kn2C4HPwWcqbEgtUtWTc5F">av Roger Haddad m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3577 av Roger Haddad m.fl. (L)</title>
          <idno type="rdwebb">H5023577</idno>
          <rs type="number">3577</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023577/text</ref>
          <ref type="dokument_url_html">http://data.riksdagen.se/dokument/H5023577</ref>
          <ref type="dokumentstatus_url_xml">http://data.riksdagen.se/dokumentstatus/H5023577</ref>
          <ref type="docx">http://data.riksdagen.se/fil/558CC0CD-3ED2-419E-8C8F-8301CDC20B5E</ref>
          <ref type="pdf">http://data.riksdagen.se/fil/73FE28DD-9929-4E2E-861B-805009CC6BAC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VG1eaDMy4n7LF876MDWpmA" type="signed"/>
        <correspContext corresp="i-VG1eaDMy4n7LF876MDWpmA">
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-FEPjbWTUBRPFY5nGJ4e9J3" type="submitted">
          <date when="2017-10-05"/>
          <time when="14:40:44"/>
        </correspAction>
        <correspAction xml:id="i-7wwvwH8Z8kmiQkDf7LAJ2q" type="reviewed">
          <date when="2017-10-05"/>
          <time when="15:32:32"/>
        </correspAction>
        <correspAction xml:id="i-UUxQ5aGSdtpkwzR3wdCYhd" type="referred">
          <date when="2017-10-13"/>
        </correspAction>
        <correspAction xml:id="i-QXmWnVbio5LjPwmsitc8UX" type="assigned">
          <date when="2018-09-17"/>
          <time when="15:15:33"/>
        </correspAction>
        <correspContext corresp="i-QXmWnVbio5LjPwmsitc8UX">
          <ref type="assignedTo">Justitieutskottet</ref>
        </correspContext>
        <correspAction xml:id="i-6mHJKGUQbYaCjjLSgN1Qja" type="behandlas_i"/>
        <correspContext corresp="i-6mHJKGUQbYaCjjLSgN1Qja">
          <ref type="uppgift">2017/18:JuU18</ref>
          <ref type="ref_dok_id">H501JuU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU18</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Wu1nVDcxGuxqdLxaJzZnn9" type="motHeader">
        <div xml:id="i-U7waH1uzsVpAcFHNT2unGs" type="motTitle">
          Motion till riksdagen 2017/18:3577 av Roger Haddad m.fl. (L)
          Insatser för unga lagöverträdare m.m.
        </div>
      </div>
      <div xml:id="i-44BfqzY2KbU1cKX92gzXDZ" type="motBody">
        <div xml:id="i-XEZVeFZyJMchXHZd1zVDd2" type="motProposal" subtype="förslag">
          <head xml:id="i-MtWv5KGVfTksKrBHJcCy3a">
            Förslag till riksdagsbeslut
          </head>
          <list xml:id="i-PqmL9XKa4A3cBW7gL9FZ1g" style="ol">
            <item xml:id="i-HYF3H7H9hE8GWycX1hkR8a">
              Riksdagen ställer sig bakom det som anförs i motionen om tidiga
              förebyggande insatser och tillkännager detta för regeringen.
            </item>
            <item xml:id="i-6rFxmvF7eqxH6ePmg9UJri">
              Riksdagen ställer sig bakom det som anförs i motionen om sociala
              insatsgrupper för unga vuxna och tillkännager detta för regeringen.
            </item>
            <item xml:id="i-2qmv6PeYsiKr5aqyRcUhZ1">
              Riksdagen ställer sig bakom det som anförs i motionen om att
              brott som enligt brottsbalken ger minst sex månaders fängelse
              alltid ska utredas av polis, även om den misstänkte är under 15
              år, och tillkännager detta för regeringen.
            </item>
            <item xml:id="i-F1mAdntq5ZB7UJSPcKoR96">
              Riksdagen ställer sig bakom det som anförs i motionen om att
              s.k. strategiska brott inklusive grov skadegörelse alltid ska
              utredas av polis, även om den misstänkte är under 15 år, och tillkännager
              detta för regeringen.
            </item>
            <item xml:id="i-FeyMdfBNQo7cEh2Y6iScY9">
              Riksdagen ställer sig bakom det som anförs i motionen om att
              brott mot narkotikastrafflagen alltid ska utredas av polis, även
              om den misstänkte är under 15 år, och tillkännager detta för regeringen.
            </item>
            <item xml:id="i-9JejLmKNSpiRuPe1xhqsqu">
              Riksdagen ställer sig bakom det som anförs i motionen om möjlighet
              för åklagare att besluta om kortare perioder av ungdomstjänst
              genom strafföreläggande och tillkännager detta för regeringen.
            </item>
            <item xml:id="i-UXWVoMUWwGT8e7kZhFHr6b">
              Riksdagen ställer sig bakom det som anförs i motionen om 24-timmarsgaranti
              i socialtjänsten och tillkännager detta för regeringen.
            </item>
            <item xml:id="i-23rswHvNU4gEjST8YbQc8B">
              Riksdagen ställer sig bakom det som anförs i motionen om bevistalan
              för unga som misstänks för allvarliga brott och tillkännager detta
              för regeringen.
            </item>
            <item xml:id="i-StxzjaxsQHdEHkwz955jnv">
              Riksdagen ställer sig bakom det som anförs i motionen om att
              barn, oavsett ålder, som misstänks för allvarliga brott ska ha
              rätt till ett juridiskt biträde eller offentlig försvarare från
              första förhöret och tillkännager detta för regeringen.
            </item>
          </list>
        </div>
        <div xml:id="i-F5Toz2y7f9LYQuqqsumies" type="motContent">
          <head xml:id="i-XN3DRKUkXY8dmLnNusCb3d" type="h1">
            Motivering
          </head>
          <p xml:id="i-5zLkrqUGSQfT7s9KeSbnAV">
            Ingen enskild åtgärd är viktigare för att långsiktigt få ned
            brottsligheten än att hindra att ungdomar rekryteras till en kriminell
            livsstil och fastnar där. Att stärka insatserna gentemot unga
            lagöverträdare handlar både om rättspolitik och om sociala insatser.
            Effektivare insatser gentemot unga lagöverträdare är generella
            men har även stor betydelse för att vända utvecklingen i de allra
            mest utsatta stadsdelarna.
          </p>
          <p xml:id="i-8etCVz9JWe5Exkxwt1GEGK">
            I denna motion presenterar därför Liberalerna ett antal förslag
            för att motverka att unga fastnar i kriminalitet. Liberalernas
            övergripande politik redovisas i vår partimotion om rättspolitik.
            Därutöver har Liberalerna även ett antal förslag för att stärka
            arbetet med barnrättsfrågor, vilka redovisas i en egen motion.
          </p>
          <head xml:id="i-Jaewp5DWHzMhV4k5MjCv3s" type="h2">
            Stärk det förebyggande arbetet
          </head>
          <p xml:id="i-D21p6AKEASvNbDuHhK28HB">
            Ju tidigare insatser sätts in för en ung människa i riskzonen,
            desto bättre möjlighet att den unge får förutsättningar att bryta
            ett destruktivt beteende. Socialtjänstens arbete liksom att förskola
            och skola tidigt fångar upp farosignaler är därför av största
            betydelse. Detta gäller både öppna insatser och det uppsökande
            arbetet.
          </p>
          <p xml:id="i-AG3gfXSEQAhGuYUzJ4LDUj">
            I Brottsförebyggande rådets rapport ”Insatser mot brott och otrygghet
            i socialt utsatta områden” betonas särskilt vikten av tidiga brottsförebyggande
            insatser för att förhindra att barn i ett senare skede begår brott
            eller ansluter sig till kriminella nätverk. I rapporten framhålls
            att insatser som visat sig vara effektiva kan sättas in i ett
            mycket tidigt skede. Barn i riskzonen växer ofta upp i familjer
            där det redan tidigare finns tydliga riskfaktorer. Föräldrar som
            behöver hjälp att ta sitt föräldraansvar i vardagen ska få hjälp.
            Andra vuxna än föräldrar som är viktiga för den unge, till exempel
            släktingar, lärare och idrottsledare, ska ges chans att bidra.
          </p>
          <head xml:id="i-Wfw1cUW2dADXdoDoA98KYc" type="h2">
            Fler sociala insatsgrupper
          </head>
          <p xml:id="i-LpwzPrvz6J4a47mzxpN5TU">
            Sociala insatsgrupper är en arbetsmetod som innebär ett samarbete
            mellan alla som ingår i nätverket runt en ung person i riskzonen:
            socialtjänsten, polisen, skolan och andra aktörer. Målet är att
            motverka att unga rekryteras till kriminalitet och att hjälpa
            brottsbenägna individer att bryta en negativ spiral. Genom sociala
            insatsgrupper kan olika parter samarbeta utan att hindras av de
            vanliga sekretessreglerna, och stödet till den unge kan bli mer
            samlat och uthålligt.
          </p>
          <p xml:id="i-FNrR4u1TQ6bJedvvnYBKMg">
            De sociala insatsgrupperna har visat sig vara en framgångsrik
            metod, och den introduceras nu på allt fler håll i landet. Vi
            vill uppmuntra detta arbetssätt, som kan göra stor skillnad för
            den unge själv och hans eller hennes framtidsmöjligheter genom
            att förebygga att ungdomar fastnar i en brottskarriär. Det är
            också viktigt att sociala insatsgrupper används även för ungdomar
            som ännu inte fyllt 15 år.
          </p>
          <p xml:id="i-9weoLEkzZ1V8vwdDsAuXRS">
            Riksdagen har nyligen bifallit Liberalernas motionsyrkande med
            denna innebörd och gjort ett tillkännagivande till regeringen
            (mot. 2016/17:3430). Vi väljer därför att i år inte lägga ett
            nytt yrkande i samma fråga, men vi förväntar oss att regeringen
            snarast agerar för att verkställa riksdagens beslut.
          </p>
          <p xml:id="i-KeUMfeYvNeG1DmmeFc3Gke">
            I sammanhanget bör det nämnas att det även förekommer lokala
            projekt med sociala insatsgrupper för unga vuxna mellan 20 och
            29 år. Samverkan i sådana insatsgrupper involverar bland andra
            socialtjänsten, polisen, kriminalvården, kronofogden och den lokala
            Arbetsförmedlingen. Målsättningen är att unga vuxna med kriminell
            bakgrund ska lämna det destruktiva beteendet och istället ersätta
            det med integration och sysselsättning. Även sådana sociala insatsgrupper
            bör uppmuntras som arbetsmetod för att samordna insatser.
          </p>
          <head xml:id="i-PmA1Xsu8DEwASUKHQztidV" type="h2">
            Fler brott av unga under 15 år ska utredas av polis
          </head>
          <p xml:id="i-RcKw1Wy3fZvCCk5hdmZHG8">
            Sedan den 1 juli 2010 gäller att polisen som huvudregel alltid
            ska inleda en brottsutredning när barn under 15 år misstänks för
            ett brott där det lägsta straffet är ett års fängelse. Det gäller
            till exempel mord och dråp, grov misshandel, våldtäkt och mordbrand.
          </p>
          <p xml:id="i-ANvM3Skeo5aVZSi2LLXuoq">
            Dessutom ska polisen kunna utreda även andra brott som icke straffmyndiga
            misstänks för, om det är av särskild betydelse för ett allmänt
            eller enskilt intresse. Syftet är att rent polisiära skäl eller
            hänsyn till brottsoffret kan motivera en brottsutredning om t.ex.
            stöld, skadegörelse eller misshandel av normalgraden.
          </p>
          <p xml:id="i-NqXHJStUvNW1W7GjQqScgB">
            Syftet med 2010 års lagändring var att synliggöra allvaret i
            att mycket unga personer begår brott, och markera detta genom
            att en polisutredning görs. Utredningen kan i sin tur ge information
            som är viktig för de sociala myndigheterna.
          </p>
          <p xml:id="i-7YmyzcnsMXdoGv2ky1qrqZ">
            Brottsförebyggande rådet har i en utvärdering (Brott begångna
            av barn, rapport 2014:20) kommit fram till att lagändringen har
            haft viss effekt när det gäller de grövsta brotten, men fortfarande
            blir en fjärdedel av dessa inte utredda. Det strider mot lagstiftningens
            syfte. När det gäller de mindre grova brotten, där huvudregeln
            inte gäller, har andelen utredda brott tvärtom minskat.
          </p>
          <p xml:id="i-29PTvTQXHmwkstB9GwFUkp">
            Detta är inte rimligt. Barn ska inte straffas, men budskapet
            till den unge blir helt missriktat om allvarliga brott aldrig
            utreds. Därför måste fler brott begångna av unga utredas av polis.
          </p>
          <p xml:id="i-YNmqV5edVoTbR7VxQCJkB9">
            Vi vill sänka tröskeln så att alla brott som enligt brottsbalken
            ger minst sex månaders fängelse ska utredas av polis. Därmed inkluderas
            vissa brott som t.ex. grov stöld (såsom inbrottsstöld) och grovt
            olaga hot (t.ex. hot med vapen).
          </p>
          <p xml:id="i-L9CTeXiSVNaz5P4X1QHLHC">
            Vissa typer av brott är så kallade strategiska brott, som när
            de begås av unga är ett starkt varningstecken på en fortsatt lång
            eller intensiv brottskarriär. Det handlar om rån, bilstölder (tillgrepp
            av fortskaffningsmedel) samt våld och hot mot tjänsteman, övergrepp
            i rättssak och andra brott under rubriken brott mot allmän verksamhet.
            När det gäller rån är minimistraffet så pass högt att huvudregeln
            redan i dag är att alla brott ska utredas, oavsett den unges ålder.
            Vi vill att samma princip måste gälla för alla strategiska brott,
            till exempel tillgrepp av motorfordon eller övergrepp i rättssak.
            Om en 14-åring misstänks för att vara inblandad i en bilstöld
            måste saken utredas, även om den unge inte är straffmyndig och
            det är de sociala myndigheterna som ansvarar för insatserna.
          </p>
          <p xml:id="i-MTZaNTDK5i8v7FeTm6jRHe">
            Vi anser också att mer måste göras för att hindra att minderåriga
            dras in i narkotikahantering. Huvudregeln måste därför vara att
            alla brott mot narkotikastrafflagen där personer under 15 år är
            inblandade måste utredas, även ringa brott. Även grov skadegörelse
            indikerar att den unge är i farozonen och bör därför alltid utredas.
          </p>
          <head xml:id="i-C4k7sxTwhu4Kk3BMbM8j6X" type="h2">
            Tidiga och tydliga reaktioner
          </head>
          <p xml:id="i-T7asoAdR42CpjVWD8KVdgZ">
            En tidig och tydlig reaktion behövs för att den unge ska förstå
            att brottsliga gärningar får konsekvenser. När ungdomar återkommande
            begår brott är det också viktigt med intensiva och sammanhållna
            insatser över längre tid, där de sociala insatserna samverkar
            med rättsväsendets reaktion.
          </p>
          <p xml:id="i-2KdELjyiQUmTjzfTytfkfg">
            Utvärderingar visar att socialtjänsten endast i begränsad omfattning
            deltar vid inledande förhör. Detta är problematiskt då möjligheten
            till en snabbare utredning, om den unges levnadsomständigheter
            och möjlighet att sätta in tidiga åtgärder, ökar om socialtjänsten
            närvarar på det inledande förhöret.
          </p>
          <p xml:id="i-FTS5kXtRcgTXrTBbAp5sAk">
            Liberalerna anser att det bör övervägas om kortare perioder av
            ungdomstjänst för ringare brott ska kunna beslutas av åklagare
            genom strafföreläggande. På så sätt skulle reaktionen på lagöverträdelsen
            komma snabbare och därmed få en tydligare koppling till brottet.
          </p>
          <p xml:id="i-RJgLtsD3rmik1hWmHSq1rC">
            Mer behöver göras för att korta tiden från utredning till rättsprocess.
            Detta är särskilt viktigt för de fall där ungdomar är inblandade.
            Liberalerna vill därför att jourdomstolar införs, med särskild
            inriktning på att avgöra ärenden som berör ungdomar och där förundersökningen
            snabbt kunnat slutföras. Även tillgreppsbrott, vapenbrott och
            enklare narkotikabrott kan bli aktuella.
          </p>
          <p xml:id="i-T1wvw3obnvaLnqWLoWTcEF">
            Även om domstolarna ska prioritera ungdomsärenden kan det i dag
            ofta dröja månader från brottsutredning till dom. För ungdomar
            i åldern 18–20 år dröjer det i genomsnitt drygt två månader, men
            i en fjärdedel av fallen dröjer det tre månader eller längre.
            Jourdomstolarna ska arbeta på kvällar och helger. Jourdomstolar
            ska ta hand om brottmål där utredningen snabbt kan fullföljas
            och åtal snabbt kan väckas. Samma krav på rättsprocessen ska gälla
            som vid andra domstolar, vad gäller t.ex. bevisprövning samt rätt
            till advokat och målsägandebiträde. Vårt formella yrkande om jourdomstolar
            återfinns i annan motion och upprepas därför inte här.
          </p>
          <p xml:id="i-TrbEf6Apu1YtHUBdXrVvWe">
            För att bryta ett kriminellt beteende behövs också insatser för
            att motivera den unge till förändringar inom olika livsområden
            som umgänge, skola och familj och därmed stärka den unges möjlighet
            att utveckla sina individuella färdigheter och välja en annan
            livsstil. Det gäller även om den unge inte är straffmyndig och
            inte kan dömas till ungdomstjänst eller andra rättsliga påföljder.
            Samlade och uthålliga åtgärder där den unge får delta i olika
            aktiviteter för att komma bort från ett brottsligt beteende bör
            alltid ges, oavsett om den unge fyllt 15 år eller ej – kalla det
            gärna för en alternativ form av ungdomstjänst för icke straffmyndiga.
            Som utvecklas här nedan förespråkar vi utökade möjligheter till
            så kallat mellantvång i socialtjänsten. Individanpassning är viktig
            för att insatserna ska stämma med den unges behov, mottaglighet
            och motivation. Eftersom riksdagen ännu inte har behandlat vårt
            tidigare förslag med samma innebörd (mot. 2016/17:3430) väljer
            vi att i år inte lägga något formellt yrkande.
          </p>
          <head xml:id="i-3HeNdPU6rbgxWfaWkFdWwk" type="h2">
            24-timmarsgaranti i socialtjänsten
          </head>
          <p xml:id="i-77tBW1dX8anCRhD3CKoY4U">
            En snabb reaktion från samhället är viktig för att hindra den
            unges fortsatta kriminalitet. Liberalerna anser att det behövs
            en 24-timmarsgaranti för ungdomar som har gripits för brott. Garantin
            innebär att socialtjänsten inom 24 timmar efter gripandet ska
            kalla föräldrarna till ett samtal, tillsammans med den unge om
            det är möjligt och lämpligt, för att socialtjänsten så snart som
            möjligt ska kunna få föräldrarnas medverkan till insatser till
            stöd för den unge där så är möjligt.
          </p>
          <head xml:id="i-5hpbJ9RAVTJWDYUitSwQ2J" type="h2">
            Bryt upp kriminella ungdomsgäng genom samordnade insatser
          </head>
          <p xml:id="i-3HmPuqK5uHHZf71u5p5WFk">
            En ung person går inte in i en kriminell livsstil av sig själv,
            han eller hon rekryteras till det. När ett kriminellt ungdomsgäng
            uppkommer är det därför avgörande att det görs samlade insatser
            för att splittra gänget så att inte ytterligare ungdomar rekryteras.
            Att omhänderta en enskild gängmedlem kan vara betydelsefullt för
            den unge som berörs, men det kriminella ungdomsgänget som sådant
            kan ändå fortsätta sin destruktiva verksamhet. Därför behöver
            samhällets aktörer arbeta gemensamt för att bryta upp de nätverk
            som finns i de kriminella gängen. Samarbetet mellan skola, polis
            och socialtjänst är avgörande.
          </p>
          <p xml:id="i-M1nttA9ZdPuwDXJWJnXyFp">
            Riksdagen har nyligen bifallit Liberalernas motionsyrkande med
            denna innebörd och gjort ett tillkännagivande till regeringen
            (mot. 2016/17:3430). Vi väljer därför att i år inte lägga ett
            nytt yrkande i samma fråga, men vi förväntar oss att regeringen
            snarast agerar för att verkställa riksdagens beslut.
          </p>
          <head xml:id="i-MjbDbV9ZPunQazpJGMy3ge" type="h2">
            Fler och tidigare obligatoriska åtgärder i socialtjänsten
          </head>
          <p xml:id="i-BkByxo6Xf9saZCSQmiLa3i">
            År 2007 förtydligades den bestämmelse i lagen om vård av unga
            i vissa fall (LVU) som gör att en ung person under 20 år ska kunna
            åläggas att delta i vissa öppna insatser även om den unge eller
            vårdnadshavaren inte vill. Det kan till exempel handla om motiverande
            samtal eller stöd av kvalificerad kontaktperson.
          </p>
          <p xml:id="i-8kegr53cDEEwx5B7HCsaCt">
            Detta så kallade mellantvång har till syfte att obligatoriska
            insatser i ett tidigt skede sätts in, för att därmed i bästa fall
            förebygga att den unge behöver tvångsomhändertas.
          </p>
          <p xml:id="i-Vo4MZGAG6ULQ4cGueiiRFW">
            Socialstyrelsens studie av mellantvånget (Kartläggning av tillämpningen
            av förebyggande insatser enligt 22 § LVU, Socialstyrelsen 2015)
            har visat att lagändringen inte har fått avsedd effekt. Det är
            fortfarande mycket sällsynt att ungdomar blir föremål för mellantvång
            i socialtjänsten. Detta är inte rimligt. Det måste finnas ett
            större utrymme för att ålägga om obligatoriska åtgärder på hemmaplan,
            så att inte alternativet till frivilliga insatser alltid blir
            att gå hela vägen till ett tvångsomhändertagande.
          </p>
          <p xml:id="i-Dkg2FzgsRffp9ZeYADUcHD">
            Ett problem med dagens bestämmelser är att det bara är vissa
            öppna insatser som kan bli föremål för mellantvång. Vi vill att
            socialtjänsten, i de fall då frivilliga insatser inte är tillräckliga,
            ska kunna fatta beslut om hela det spektrum av insatser som står
            till socialtjänstens förfogande. Beslutet ska kunna överklagas
            till förvaltningsdomstol, på samma sätt som andra beslut om insatser
            som inte tas med den berördes samtycke.
          </p>
          <p xml:id="i-UB1XkLxWLHB6989arGTbNd">
            För att säkerställa att möjligheten med mellantvång utnyttjas
            där så är lämpligt vill vi också förtydliga lagstiftningen. Huvudregeln
            bör vara att alternativet mellantvång normalt bör övervägas innan
            en fråga väcks om tvångsomhändertagande av en ung person på grund
            av dennes eget beteende.
          </p>
          <p xml:id="i-R1anfmpkAZ87WpgXST4Hfm">
            Att föreslå fler obligatoriska åtgärder kan låta hårt mot den
            unge. Men i själva verket är det en viktig brottsförebyggande
            och socialpolitisk åtgärd. Vi vill att fler ungdomar ska bli föremål
            för tidiga insatser, med mellantvång där det är lämpligt, för
            att färre ungdomar längre fram i tiden ska behöva tvångsomhändertas.
            Eftersom riksdagen ännu inte har behandlat vårt tidigare förslag
            med samma innebörd (mot. 2016/17:3430) väljer vi att i år inte
            lägga något formellt yrkande.
          </p>
          <head xml:id="i-34SJrjQpXSxUXW7MXhzNLk" type="h2">
            Mellantvång i socialtjänsten även för föräldrarna
          </head>
          <p xml:id="i-6CWwEPdpahuLaJaEB2UQcW">
            När en ung person hamnar i ett destruktivt beteende behöver hela
            familjens situation uppmärksammas. Ofta behöver föräldrarna insatser
            i form av stöd och vägledning för att klara sitt föräldraskap.
            Ibland har de också egna utmaningar i form av exempelvis missbruk
            eller psykisk ohälsa. Därför är det ofta avgörande att insatserna
            till den unge kombineras med insatser för att stärka föräldrarna
            i deras föräldraskap, till exempel rådgivning eller föräldraprogram.
          </p>
          <p xml:id="i-BkSWCgd8jf7rGUrcRMj34k">
            Utgångspunkten ska alltid vara att insatserna bygger på frivillighet
            så långt det är möjligt. När detta inte är tillräckligt och barnets
            problem kan kopplas till omsorgsbrister hos föräldrarna finns
            i dag bara möjligheten att tvångsomhänderta barnet, vilket är
            en mycket ingripande åtgärd.
          </p>
          <p xml:id="i-DyS5YWvLAk1vQuB33SNAVB">
            Det behövs nya mellanformer mellan frivilliga insatser och tvångsomhändertagande.
            Därför vill vi införa en möjlighet för socialtjänsten att kunna
            ålägga även föräldrar att delta i obligatoriska insatser till
            stöd för sitt barn – ett så kallat mellantvång för föräldrar.
            Eftersom riksdagen ännu inte har behandlat vårt tidigare förslag
            med samma innebörd (mot. 2016/17:3430) väljer vi att i år inte
            lägga något formellt yrkande.
          </p>
          <head xml:id="i-Jdqvy5PrqjJFJAcBmpwCn7" type="h2">
            Förändra påföljdssystemet för unga lagöverträdare
          </head>
          <p xml:id="i-3ug9NfTa3NeXKr4i9vzYtA">
            År 2009 beslutade alliansregeringen om en samlad översyn av påföljdssystemet.
            Den så kallade Påföljdsutredningen lämnade sina förslag år 2012
            i betänkandet Nya påföljder (SOU 2012:34). Bland annat föreslår
            utredningen nya ungdomspåföljder, kontaktskyldighet för unga samt
            ungdomsövervakning. Kontaktskyldighet för unga ska väljas som
            påföljd i de fall brottets allvar och den unges tidigare brottslighet
            påkallar en mer ingripande påföljd än låga böter eller ett varningsstraff
            (vilket ska fungera som alternativ till låga dagsböter) men det
            inte finns förutsättningar för ungdomsvård eller ungdomstjänst.
            Ungdomsövervakning ska i sin tur tillämpas i de situationer där
            inte heller kontaktskyldighet är tillräckligt ingripande. Ungdomsövervakning
            innebär inte institutionsvistelse, men tydliga inskränkningar
            i den unges rörelsefrihet i kombination med intensiva påverkansåtgärder
            för att bryta en kriminell livsstil. Ungdomsöver­vakning ska kunna
            kombineras med elektronisk fotboja. Vi delar utredningens bedömning
            att det behövs nya former av påföljder för unga.
          </p>
          <p xml:id="i-TYc7EowuAF6zfJbJcgWkHs">
            Riksdagen har nyligen bifallit Liberalernas motionsyrkande med
            denna innebörd och gjort ett tillkännagivande till regeringen
            (mot. 2016/17:3430). Vi väljer därför att i år inte lägga ett
            nytt yrkande i samma fråga, men vi förväntar oss att regeringen
            snarast agerar för att verkställa riksdagens beslut.
          </p>
          <p xml:id="i-4znijd6LkepU4nTntoa8L6">
            Fler unga bör dömas till ungdomstjänst och även fullgöra påföljden,
            som också bör ha en tydlig koppling till brottet. För att underlätta
            detta bör det övervägas om en åklagare ska kunna föreskriva kortare
            ungdomstjänst för ringa brott genom strafföreläggande. På så sätt
            skulle reaktionen på lagöverträdelsen komma snabbare och därmed
            få en tydligare koppling till brottet.
          </p>
          <p xml:id="i-FxjB6vPscCVH3wwZ5KHEZh">
            Även reglerna om straffnedsättning bör förändras. Även om myndighetsåldern
            är 18 år finns det särskilda regler om straffnedsättning ända
            upp till 21 års ålder. Enligt Högsta domstolen bör straffnedsättningen
            normalt bli större ju yngre lagöverträdaren är. För ett brott
            som någon begått innan hen fyllt 18 år krävs dessutom synnerliga
            skäl för att personen ska dömas till fängelse.
          </p>
          <p xml:id="i-6gJcGko7tdHFaYqrCQD5X1">
            Enligt praxis är den så kallade straffrabatten på omkring 50
            procent av straffvärdet för brottet för en person som är 18 år.
            Straffrabatten minskas därefter gradvis ju närmare lagöverträdaren
            kommer 21-årsdagen.
          </p>
          <p xml:id="i-6c536S7KRDG8RZeziEwvD7">
            Den generella straffrabatten för ungdomar tar inte hänsyn till
            att vissa har fastnat i en kriminell livsstil och har återfallit
            i brott upprepade gånger. Att då ge en automatisk straffrabatt
            med hänsyn till den unges ålder är då helt fel signal. Vi anser
            att straffrabatten för ungdomar i åldern 18–21 år som återfaller
            i brott bör avvecklas. Vårt formella yrkande i frågan återfinns
            i Liberalernas rättspolitiska motion.
          </p>
          <head xml:id="i-G9Ykk81YYqi49EY9Y7rCgJ" type="h2">
            Bevistalan för unga som misstänks för allvarliga brott
          </head>
          <p xml:id="i-JwK6XpGnGcQeujXCdhdh43">
            Unga under 15 år är inte straffmyndiga och ska inte heller vara
            det. Därför ska de inte heller ställas inför rätta, även om de
            begått mycket allvarliga handlingar. För att ta sikte på de situationer
            där det finns ett uppenbart allmänintresse att klargöra vad som
            hänt finns det dock möjlighet att genomföra så kallad bevistalan,
            vilket är en procedur där domstolen går igenom vad som hänt och
            bedömer värdet av den bevisning som läggs fram.
          </p>
          <p xml:id="i-GvFs1HrCLNhLPpb4oywwQT">
            Att barn under 15 år inte ställs inför rätta har starka skäl.
            Det handlar om att skydda barnets rättigheter. Men paradoxalt
            nog kan detta också drabba det enskilda barnet, eftersom det inte
            finns någon möjlighet för utomstående att pröva om bevisningen
            mot barnet håller. När det i en brottsutredning framkommer att
            den misstänkte är under 15 år läggs förundersökningen vanligtvis
            ner. Därmed kan det utpekade barnet aldrig rentvås. Om fel person
            utpekas leder det inte bara till att ett oskyldigt barn stämplas
            som förövare, dessutom går den riktiga gärningsmannen fri.
          </p>
          <p xml:id="i-8HTE1mBzU87JWsgjJGYBMJ">
            Åklagare får bara begära bevistalan vid domstol om socialnämnden,
            Socialstyrelsen eller barnets vårdnadshavare begär detta, och
            om åklagare kommer fram till att det krävs ur allmän synpunkt.
            Men en kommuns socialnämnd har inte rollen eller kompetensen att
            bedöma bevisningen i en brottsutredning och saknar därmed möjlighet
            att göra en självständig prövning av polisens och åklagarens ståndpunkt.
            Samma sak gäller socialstyrelsen. I den svåra situation som ligger
            i att ens barn är misstänkt för allvarliga brott kan vidare vårdnadshavarna
            känna att det vore att göra ont värre att begära domstolsförhandling.
          </p>
          <p xml:id="i-15k2kAA2w7RLdPSmjAbX7W">
            Liberalerna anser att systemet med bevistalan behöver ses över.
            Om en förunder­sökning leder fram till att ett barn under 15 år
            misstänks för ett mycket allvarligt brott, till exempel att ha
            dödat en annan människa, måste det anses vara nödvändigt att sådana
            misstankar behöver prövas i domstol genom bevistalan. Barn ska
            inte straffas, men barn ska inte heller berövas chansen att bli
            rentvådda från felaktiga misstankar om mycket grova brott.
          </p>
          <p xml:id="i-GtYeaJgAcj7eWPc4Eq8iB1">
            Liberalerna anser även att alla barn som misstänks för allvarliga
            brott, både barn under 15 år och barn som fyllt 15 år, har rätt
            till ett juridiskt biträde eller offentlig försvarare från första
            förhöret.
          </p>
        </div>
        <div xml:id="i-7qe2aRfb1BdCrJzqNuMS9R" type="signatureBlock">
          <list xml:id="i-MFzsh5NySnxRMNeYDNYiWS">
            <item xml:id="i-QFC29znRB1FBpSXptKNmxH" who="i-Kn2C4HPwWcqbEgtUtWTc5F" type="signature">
              Roger Haddad (L)
            </item>
            <item xml:id="i-hJLLn5kRsnvmAKnQ3YHBZ" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-HmJwETH6Zs5KVzc4XV1TRm" who="i-S7wLw9aynA5vbRCsqxxL3N" type="signature">
              Tina Acketoft (L)
            </item>
            <item xml:id="i-2NCCf4xUGqYEy3KrBjYhC3" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (L)
            </item>
            <item xml:id="i-UZUPa1vvzZGzeRotCN5V19" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-HDv5pJNYYxeHuJGbsuKSeH" who="i-HPYYRQv4ch2ZKcsG9Poys5" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
