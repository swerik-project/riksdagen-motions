<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945_höst_ak__667/mot_1945_höst_ak__667-001.pdf"/>
      <fw xml:id="i-Du1ve4BV2eyd6or1sZUtmK">
        Motioner i Andra kammaren, nr 667. 5
      </fw>
      <div type="motHeader" xml:id="i-TKum3s5CHzt1LCPqNArCXw">
        <div type="motTitle" xml:id="i-2rJk2kE6ArZeXsoVcHS3Nr"/>
        <div type="motSubmissionInfo" xml:id="i-86onFipWnfFCNZm8fACTv7"/>
      </div>
      <div type="motBody" xml:id="i-C777HYatUzEmpJ1tTy2Zbp">
        <div xml:id="i-3VikXukPfS1b1zosKGjtfv">
          <p xml:id="i-UJkWzrsk9QJVZvkqJ6GqSq">
            Nr 667.
          </p>
          <p xml:id="i-MYdu5E2LueCFSBRnJacTyh">
            Av herrar Spångberg och Lindahl, i anledning av Kungl. Maj:ts
            proposition, nr 367, angående statsbidrag till byggnader för folkskoleväsendet.
          </p>
          <p xml:id="i-KxFCCJZS5tn1DgFofwA2Kj">
            I Kungl. Maj:ts proposition nr 367 till innevarande riksdag har
            föreslagits ändrad lydelse av vissa paragrafer av kungörelsen
            den 6 mars 1936 (nr 45) angående statsbidrag till byggnader för
            folkskoleväsendet. Propositionen grundar sig i huvudsak på ett
            av 1945 års folkskolesakkunniga avgivet betänkande (stat. off.
            utr. 1945: 25). I detta betänkande har bl. a. framhållits, att
            ett statsbidragssystem på ifråga- varande område bör vara enkelt
            i tillämpningen. Det nu föreliggande förslaget synes emellertid
            icke medföra det förenklade administrativa förfarande, som borde
            eftersträvas och som även torde vara möjligt att åstadkomma utan
            åsidosättande av statens berättigade intressen. Om en förenkling
            i fråga om statsbidragsärendenas handläggning uppställes som mål,
            bör den givetvis syfta till att det administrativa förfarandet
            alltifrån en skolbyggnadsfrågas uppkomst till ett byggnadsföretags
            avslutande ter sig lätthanterligt och ej förorsakar onödig tidsutdräkt
            för den av skollokalernas an- skaffning mest berörda parten, nämligen
            skoldistrikten. I detta avseende kan det föreliggande förslaget
            vid jämförelse med hittills tillämpat statsbidrags- system icke
            anses innebära någon förbättring utan kanske snarare en för- sämring.
            Den åsyftade förenklingen i handläggningen har sålunda ansetts
            kunna vinnas bl. a. genom en avkoppling av länsstyrelserna och
            länsarkitekterna på ett stats- bidragsärendes väg från vederbörande
            skoldistrikt till centralmyndigheterna. Någon närmare undersökning
            har emellertid ej gjorts i vad mån en annan form för handläggningen
            hos centralmyndigheterna i förening med en ökad befogenhet för
            länsmyndigheterna skulle kunna medföra en mera påtaglig förenkling
            och kanske framför allt underlätta skoldistriktens kontakt med
            den statliga förvaltningsapparaten i skolbyggnadsfrågorna. Den
            hittills tillämpade gången i en skolbyggnadsfråga, då ett skoldistrikt
            önskar komma i åtnjutande av statsbidrag, är i stort sett följande.
            Efter viss av skoldistriktet verkställd utredning prövar skolöverstyrelsen
            lokalbehovet och meddelar för vilka lokaler statsbidrag kan beräknas
            komma att utgå. Därefter uppgöras skissritningar som ingivas till
            skolöverstyrelsen för förhandsgranskning. På grundval av de förhandsgranskade
            skissritningarna upprättas huvudritningar, beskrivningar och beräkningar
            m. m. beträffande byggnadsföretaget, varefter ansökan om byggnadstillstånd
            och statsbidrag till företaget göres hos Kungl. Maj:t. Denna ansökan
            ingives till folkskolinspek-
          </p>
          <pb facs="riksdagen-motions-pdf/data/1945/mot_1945_höst_ak__667/mot_1945_höst_ak__667-002.pdf"/>
          <fw xml:id="i-8LPDeTKqBTdpWBdNFeqRP6">
            6 Motioner i Andra kammaren, nr 667.
          </fw>
          <p xml:id="i-ED4qgQyyBSVDmLtQHDRfJL">
            tören, som med yttrande överlämnar den till länsstyrelsen, vilken
            i de flesta fall torde höra länsarkitekten. Sedan ärendet inkommit
            från länsstyrelsen till Kungl. Maj:t, höres skolöverstyrelsen,
            vars byggnadssakkunniga biträde på nytt granskar handlingarna
            från byggnadstekniska synpunkter. Efter skol- överstyrelsens utlåtande
            fastställer Kungl. Maj:t högsta kostnadssumman, var- vid Kungl.
            Maj:t brukar föreskriva, att företaget skall utföras i huvudsaklig
            överensstämmelse med företedda ritningar men att det åligger skoldistriktet
            att i samråd med folkskolinspektören och byggnadssakkunnig person
            söka åstadkomma alla ändamålsenliga besparingar beträffande kostnaderna
            för byggnadsföretaget. Den slutliga avsyningen av byggnadsföretaget
            förrättas av folkskolinspektören med biträde av en av länsstyrelsen
            förordnad byggnads- sakkunnig person. Dessa båda förrättningsmän
            granska räkenskaperna be- träffande byggnadsföretaget och föreslå
            den kostnadssumma, som bör läggas till grund för statsbidraget.
            På grundval av förrättningsmännens förslag med- delar länsstyrelsen
            slutgiltigt godkännande av byggnadsarbetena och beslut i fråga
            om statsbidragsunderlaget samt byggnadsbidragets belopp. I förenklande
            syfte har utöver den förutnämnda avkopplingen av länssty- relserna
            och länsarkitekterna från handläggningen av själva statsbidragsansökan
            även länsstyrelsernas befattning med godkännande av byggnadsarbetena
            och beslut i fråga om statsbidragsunderlaget slopats. Detta sammanhänger
            med det nu föreslagna ändrade systemet för bestämmande av statsbidragstilldelningen.
            Byggnadsarbetena skola sålunda godkännas av avsyningsförrättarna,
            som även bestämma statsbidragets slutliga storlek. Endast i vissa
            fall skola förrättnings- männen behöva underställa länsstyrelsen
            eller Kungl. Maj:t sitt beslut. Vad handläggningen av själva statsbidragsansökan
            beträffar skall veder- börande länsstyrelse i fortsättningen höras
            endast då skolöverstyrelsen så prövar erforderligt. Länsarkitektens
            yttrande avses enligt de sakkunniga att närmast gälla skäligheten
            av det i kostnadsberäkningarna uppgivna kubikmeterpriset. Även
            om det i sakkunnigebetänkandet och i propositionen framskymtar,
            att den statliga granskningen i vissa fall skulle kunna göras
            mindre omfattande och att länsarkitekterna borde erhålla ökat
            inflytande på byggnadsföretagens utformning, synes dock det nya
            systemet vad ärendenas handläggning be- träffar icke så avsevärt
            skilja sig från det förut tillämpade, att någon påtaglig förenkling
            i det administrativa förfaringssättet kommer att inträda. Liksom
            hittills måste ett skolbyggnadsärende bliva föremål för minst
            tre handläggningar hos centralmyndigheterna, innan ett byggnadsföretag
            överhuvud kan komma till stånd, nämligen vid prövningen av lokalbehovet,
            vid förhands- granskningen av skissritningarna och vid den slutgiltiga
            prövningen av an- sökan om statsbidrag och tillstånd till byggnadsföretaget.
            Dessutom kan i visst fall avsyningsförrättarnas beslut komma att
            underställas Kungl. Maj:t, näm- ligen då fråga uppkommer om nedsättning
            av beviljat statsbidrag till följd av uppnådda kostnadsminskningar.
            Det kan starkt ifrågasättas, om ej ett ökat utnyttjande på nu
            ifrågavarande
          </p>
          <pb facs="riksdagen-motions-pdf/data/1945/mot_1945_höst_ak__667/mot_1945_höst_ak__667-003.pdf"/>
          <fw xml:id="i-S334fKo5ZbTaHd173x5RCr">
            Motioner i Andra kammaren, nr 667. 7
          </fw>
          <p xml:id="i-Mca19T3F2LCM7TWjwiiRqX">
            område av de statliga ortsmyndigheterna och en annan form för
            bestämmande av statsbidragets storlek skulle kunna bidraga till
            att skolbyggnadsärendena endast behövde bliva föremål för en enda
            handläggning hos centralmyndig- heterna. Ett dylikt system skulle
            i huvudsak innebära följande. Sedan skolöverstyrelsen på sätt
            hittills skett prövat lokalbehovet, överlämnas ärendet till Kungl.
            Maj:t, som dels beslutar om bidragsprocenten med hänsyn till skoldistriktets
            ekonomiska bärkraft, dels fastställer den högsta kostnads- summa,
            varå statsbidrag må beräknas. Då skolöverstyrelsen vid prövningen
            av lokalbehovet redan angiver, för vilka lokaler statsbidrag kan
            beräknas komma att utgå, skulle fixerandet av högsta kostnadssumman
            i fråga om nybyggnads- företag kunna grunda sig på volymuppgifter
            för undervisningslokaler av olika storlek med tillhörande biutrymmen
            och ett av skoldistriktet uppgivet kubik- pris. I detta sammanhang
            skulle givetvis även eventuella avdrag göras för be- fintliga,
            för skoländamål ej längre avsedda lokaler m. m. Om kubikprisets
            skälighet för olika orter och med hänsyn till en för orterna tillämplig
            högsta standard samt om avdragens .skälighet torde länsarkitekten
            kunna yttra sig. I fråga om ombyggnadsföretag torde den utredning
            om reparation eller om- byggnad av befintliga lokaler, som numera
            brukar åtfölja framställning om prövning av lokalbehovet, ej behöva
            nämnvärt utvidgas för att redan på en skolbyggnadsfrågas förberedande
            stadium en så tillförlitlig kostnadsberäkning kan åstadkommas,
            att den kan läggas till grund för ett beslut i fråga om stats-
            bidragstilldelningen. Fördelen med ovan angivna system skulle
            vara den, att ett skoldistrikt, innan slutgiltiga ritningar till
            ett skolbyggnadsföretag utarbetades, hade genom en enda prövning
            hos skolöverstyrelsen och Kungl. Maj:t fått klart besked icke
            blott om lokalbehovet utan även om de lokaler, vartill statsbidrag
            kommer att utgå, och om statsbidragets högsta storlek. Förhandsgranskning
            av skissritningar, granskning och godkännande av huvudritningar,
            entreprenadhandlingar och konstruktioner samt meddelande av tillstånd
            till byggnadsföretaget ävensom utövande av kontroll, verkställande
            av avsyning och det slutliga godkännandet av byggnadsföretaget
            samt bestäm- mandet av statsbidraget skulle sedan omhänderhavas
            av de lokala statliga orga- nen, folkskolinspektören, länsarkitekten
            och länsstyrelsen, efter erforderliga råd och anvisningar av centralmyndigheterna.
            Själva utbetalandet av stats- bidraget kunde sedan ske genom länsstyrelsen
            eller statskontoret. Bland skäl, som tala för ett ökat inflytande
            på skolbyggnadsärendenas hand- läggning av de lokala statliga
            organen i enlighet med vad ovan nämnts, kan framhållas, att enligt
            hittills tillämpat system synas dessa organ redan ha till- erkänts
            ett ganska stort inflytande på skolbyggnadernas slutgiltiga utformning
            och på bestämmandet av det verkliga statsbidragets storlek. Kungl.
            Maj:t bru- kar sålunda, som förut nämnts, föreskriva, att ett
            byggnadsföretag skall utföras i huvudsaklig överensstämmelse med
            företedda ritningar men att alla ända- målsenliga besparingar
            skola åstadkommas av skoldistriktet i samråd med folk-
          </p>
          <pb facs="riksdagen-motions-pdf/data/1945/mot_1945_höst_ak__667/mot_1945_höst_ak__667-004.pdf"/>
          <fw xml:id="i-V7fEdvLMiAU1q9xV5xKknn">
            8 Motioner i Andra kammaren, nr 667.
          </fw>
          <p xml:id="i-XBVDMuiDn9adqvPCfg1ZLt">
            skolinspektören och byggnadssakkunnig person. Vidare är det överlåtet
            åt av- syningsförrättarna att granska räkenskaperna beträffande
            byggnadsföretaget och att därvid pröva avdrags- och tilläggskostnader,
            som uppkommit under byggnadstiden. Tages hänsyn till nu anförda
            omständigheter, kvarstår strängt taget endast ritningsgranskningen
            i stort, och denna borde även kunna anförtros länsmyndigheterna,
            sedan en gång lämpliga anvisningar beträffande olika loka- lers
            storlek, utformning och inbördes förläggning m. m. utarbetats.
            Med stöd av vad sålunda anförts få vi hemställa,
          </p>
          <p xml:id="i-CDLKN77H18avzUWTADGSGC">
            att det nya statsbidragssystemet vad beträffar skolbyggnads-
            ärendenas handläggning utformas i huvudsaklig enlighet med vad
            ovan förordats och att det föreliggande förslaget till för- fattningsändring
            bringas i överensstämmelse härmed.
          </p>
          <p xml:id="i-Lp83m17163GsqjPTRhQYEz">
            Stockholm den 31 oktober 1945.
          </p>
          <p xml:id="i-QLJLbULTVuDSzZNLCxTDYo">
            Aug. Spångberg. Lars Lindahl.
          </p>
        </div>
      </div>
    </body>
  </text>
</TEI>
