<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-02996">
  <teiHeader>
    <fileDesc>
      <titleStmt>
        <title>Åtgärder mot terrorism och våldsbejakande extremism</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2996 av Beatrice Ask m.fl. (M, C, FP, KD)</title>
          <idno type="rdwebb">H2022996</idno>
          <rs type="number">2996</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H2022996/text</ref>
          <ref type="dokument_url_html">http://data.riksdagen.se/dokument/H2022996</ref>
          <ref type="dokumentstatus_url_xml">http://data.riksdagen.se/dokumentstatus/H2022996</ref>
          <ref type="docx">http://data.riksdagen.se/fil/6C38A343-22F7-450A-AE88-A2D51E91DC5B</ref>
          <ref type="pdf">http://data.riksdagen.se/fil/5D8A49AB-B069-4546-AA98-ACAAFE449213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8RubWfuPAi2e4rz9ptNnwh" type="signed"/>
        <correspContext corresp="i-8RubWfuPAi2e4rz9ptNnwh">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction type="submitted" xml:id="i-6LfqbK7dZNPj9dtH5kPcHL">
          <date when="2014-11-10"/>
          <time when="17:53:42"/>
        </correspAction>
        <correspAction type="reviewed" xml:id="i-Ayk9KpXS9FBWYW25uds1kQ">
          <date when="2014-11-11"/>
          <time when="05:01:43"/>
        </correspAction>
        <correspAction type="referred" xml:id="i-7HnVGBUXDQ5YR4xTH6H87n">
          <date when="2014-11-12"/>
        </correspAction>
        <correspAction type="assigned" xml:id="i-Kmt77ZtsDrZNvDFU9NPfPi">
          <date when="2016-10-04"/>
          <time when="11:29:16"/>
        </correspAction>
        <correspContext corresp="i-Kmt77ZtsDrZNvDFU9NPfPi">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-VhiPU3sjtcrsGZsypPeCF7"/>
        <correspContext corresp="i-VhiPU3sjtcrsGZsypPeCF7">
          <ref type="uppgift">2014/15:JuU14</ref>
          <ref type="ref_dok_id">H201JuU14</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VZgiDNAMwvvyFWRJBYUeJb"/>
        <correspContext corresp="i-VZgiDNAMwvvyFWRJBYUeJb">
          <ref type="uppgift">2014/15:JuU16</ref>
          <ref type="ref_dok_id">H201JuU16</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU16</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:2996 av Beatrice Ask m.fl. (M, C, FP, KD) Åtgärder mot terrorism och våldsbejakande extremism</div>
      </div>
      <div type="motBody">
        <div type="motProposal" subtype="förslag">
          <head xml:id="i-E1XNoBYss8ra8GkYH14qAj">
            Förslag till riksdagsbeslut
          </head>
          <list style="ol">
            <item xml:id="i-HSr61bWfLnhVVVk5Yirg9o">
              Riksdagen tillkännager för regeringen som sin mening vad som
              anförs i motionen om att se över behovet av åtgärder, inklusive
              ytterligare kriminalisering, mot förberedande av resor i syfte
              att delta i strid eller vapenträning utomlands för terroriststämplade
              organisationer i enlighet med vad EU eller FN har beslutat.
            </item>
            <item xml:id="i-Cn2KZUDJaMRdKVrhznCGZK">
              Riksdagen tillkännager för regeringen som sin mening vad som
              anförs i motionen om möjligheten att återkalla eller tillfälligt
              omhänderta pass för att stoppa sådana planerade resor.
            </item>
            <item xml:id="i-2JqsQT9DBDuA7jMNYdmcsd">
              Riksdagen tillkännager för regeringen som sin mening vad som
              anförs i motionen om att göra en översyn av om kriminaliseringen
              av deltagande i väpnade aktiviteter med terroriststämplade organisationer,
              i Sverige eller utomlands, ytterligare bör utvidgas.
            </item>
          </list>
        </div>
        <div type="motContent">
          <head type="h1" xml:id="i-EYFkN2bLs89LevkhBNZBxW">
            Motivering
          </head>
          <p xml:id="i-W4SW7dpGqdpvvXMDF2jTHi">
            Terrorismen utgör ett allvarligt hot mot demokrati, mänskliga
            rättigheter och fria öppna samhällen. Terrorbrottsligheten känner
            inga nationella gränser. Brottsligheten är ofta internationell
            och kampen mot terrorismen behöver föras både i Sverige och internationellt.
            Internet erbjuder nya möjligheter för dem som vill rekrytera till
            terroristorganisationer och vi ser exempel på hur kanaler som
            Twitter kommit att användas för att förmedla och förstärka även
            terroristernas skrämselpropaganda.
          </p>
          <p xml:id="i-PkFzhHDXnjuQ2gjE3Ciros">
            Alliansregeringen vidtog under den gångna mandatperioden en rad
            förebyggande åtgärder mot alla former av våldsbejakande extremism.
            En omfattande handlingsplan antogs 2011 och under sommaren 2014
            utsågs en nationell samordnare. Sveriges förmåga att möta terrorism
            är väl utvecklad men kan behöva förstärkas ytterligare. I närtid
            har vi sett exempel på de fruktansvärda brott som terroristorganisationen
            Islamska staten (IS) begår mot civilbefolkningen i Irak och Syrien.
            En aspekt i sammanhanget är att vi vet att personer reser från
            Sverige för att strida för denna typ av organisationer.
          </p>
          <p xml:id="i-QhdWk4KLHQd6Rfg9C4Ja93">
            Enligt Säkerhetspolisen har minst 80 personer rest från Sverige
            till Syrien och anslutit sig till al-Qaida-inspirerade grupper.
            Drygt hälften av dem har återvänt till Sverige, men en del av
            dem reser tillbaka till konfliktzonen. Uppskattningsvis har ett
            tjugotal dödats. Ett betydande antal svenskar har enligt Säkerhetspolisen
            anslutit sig till IS och man ser inga indikationer på att resandet
            upphör. Det är betydligt fler som har rest från Sverige till Syrien
            för att strida än vad som tidigare har varit fallet vid andra
            al-Qaida-inspirerade resor.
          </p>
          <p xml:id="i-8RBqwyCWDCwZX3LSASahVH">
            De som återvänder till Sverige kan ha skaffat sig en ökad förmåga
            att utföra attentat. Enligt Säkerhetspolisen har flera av attentatshoten
            i Sverige sedan 2010 involverat personer som deltagit i våldshandlingar
            utomlands.
          </p>
          <p xml:id="i-LWxcBqibJZ8Acv3gq4iPhU">
            Att motverka våldsbejakande radikalisering kräver olika typer
            av åtgärder. Inte minst är dialog, kunskapsspridning och samverkan
            centrala delar. Den nationella samordnare som Alliansregeringen
            tillsatte i somras för att värna demokratin mot våldsbejakande
            extremism arbetar med att se över just denna typ av åtgärder.
            Säkerhetspolisen arbetar bland annat med samtal med personer när
            man har indikationer på att de planerar att resa för att ansluta
            sig till våldsbejakande grupperingar. Har en person väl bestämt
            sig för att resa hindrar dock samtal sällan personen från att
            sätta sina planer i verket. Det är ett allvarligt problem att
            svenska medborgare strider utomlands för terroriststämplade organisationer.
            Skarpare verktyg för att hantera detta problem behövs.
          </p>
          <p xml:id="i-TeapyVCKZgHpLz9TRVeFqh">
            Vi vill att en utredare ges i uppdrag att granska behovet av
            ytterligare åtgärder för att stävja förberedande av resor i syfte
            att delta i strid eller vapenträning utomlands för organisationer
            som terrorstämplats av FN och EU. En sådan utredare bör också
            ges i uppdrag att överväga en förstärkning av kriminaliseringen
            när det gäller deltagande i väpnade aktiviteter med sådana aktörer.
            Svenska domstolar kan redan döma många sådana fall av deltagande
            i aktiviteter. Gällande lagstiftning når långt oavsett vem som
            har begått brottet och var det begåtts. Ett brott som begås inom
            ramen för en organisations verksamhet kan, även om den medverkande
            inte har utfört gärningen utan endast främjat den med råd eller
            dåd, i vissa fall bestraffas som medverkan.
          </p>
          <p xml:id="i-UdCZEjCm5FoeYHP5F7ZTbt">
            Utöver terroristbrott kan det vid deltagande i väpnade aktiviteter
            även bli aktuellt med lagföring för andra typer av allvarlig brottslighet.
            Den svenska kriminaliseringen på terrorismområdet är långtgående.
            Med hänsyn till situationen i omvärlden finns det ändå skäl att
            se över möjligheterna till att utsträcka och förstärka den svenska
            lagstiftningen när det gäller kriminalisering av såväl förberedelse
            till som deltagande i väpnade aktiviteter med terroriststämplade
            organisationer.
          </p>
          <p xml:id="i-QGuEkGys8Fx2Fd1zDtFLxn">
            En åtgärd som skulle kunna vara verkningsfull och som Alliansen
            därför menar bör utredas är möjligheten att återkalla eller tillfälligt
            omhänderta passet för den som planerar en resa i syfte att delta
            i strid eller vapenträning utomlands med terrorstämplade aktörer.
            Svenska medborgare har en grundlagsskyddad rättighet att fritt
            få resa in i och ut ur Sverige men rättigheten kan begränsas under
            vissa förhållanden. Vi vill undersöka om återkallelse av pass
            kan vara en effektiv, proportionerlig och försvarbar åtgärd för
            att förhindra resor med syfte att ansluta sig till av EU och FN
            terroriststämplade organisationer.
          </p>
          <p xml:id="i-UUFWVfjFz8rHqGk73UGevV">
            Ett framgångsrikt arbete mot våldsbejakande extremism förutsätter
            internationell samverkan. Europol har inrättats för att förbättra
            polissamarbetet mellan medlemsländerna i syfte att bekämpa bland
            annat terrorism. Europol bistår medlemsstaterna i arbetet mot
            terrorism men behöver användas fullt ut av medlemsstaterna, i
            synnerhet när det gäller underrättelseinformation. Europol bör
            enligt vår mening involveras mer i EU:s externa säkerhetsarbete
            för att stärka kopplingen mellan EU:s yttre och inre säkerhetsarbete.
            Vi menar att det behövs en ökad satsning på Europol genom att
            EU avsätter en större andel av sin budget till Europol för detta
            syfte.
          </p>
          <p xml:id="i-3qDAu97xzVFSBVa7x2b2GH">
            Terrorismen och den våldsbejakande extremismen är en av vår tids
            stora säkerhetspolitiska utmaningar som har globala dimensioner.
            Sverige har folkrättsligt ett internationellt ansvar att vidta
            åtgärder mot dessa mörka antidemokratiska krafter. Vår och andras
            säkerhet och frihet förutsätter att vi är tydliga i avståndstagandet
            och konsekventa i arbetet mot terrorismen och våldsbejakande extremism.
          </p>
        </div>
        <div type="motSignatures">
          <list>
            <item xml:id="i-VWxMin1jSGC1CftCQKAq48" who="i-PRHkYxGCaT2cbJpjjfnRtn">
              Beatrice Ask (M)
            </item>
            <item xml:id="i-6q2A4BBTzWLT7bM1ukpuLf" who="i-5FLxNWhtPm9nrMhcBeFsUk">
              Johan Hedin (C)
            </item>
            <item xml:id="i-G4yB9Aij9kjBRmZfoNH3jj" who="i-PyYxwdbw2KYpXyCWKWHmmT">
              Johan Pehrson (FP)
            </item>
            <item xml:id="i-SNoDi3AnSUWGUwW2XUUazG" who="i-V4PGuKUAKzYUXWKqj2bLeL">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
