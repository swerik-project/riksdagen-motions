<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__80/mot_1960__ak__80-001.pdf"/>
      <fw xml:id="i-6etdto2CnyatckhB5pvkAo">
        Motioner i Andra kammaren, nr 80 år 1960 13
      </fw>
      <div type="motHeader" xml:id="i-EsyfDQ5tsm7bKCUTgF7UFg">
        <div type="motTitle" xml:id="i-WAq3hTrxLomA1aAsry5g4H"/>
        <div type="motSubmissionInfo" xml:id="i-CxUxmqiXpvcdKo41XD83kE"/>
      </div>
      <div type="motBody" xml:id="i-2uWtAeto69udQY8ky9KXcf">
        <div xml:id="i-Tvb361qSHTosTpWgjvT9B2">
          <p xml:id="i-2LMU8MoLDx83ePKhWRpsyi">
            Nr 80
          </p>
          <p xml:id="i-XeoG1W5LbJGZk6NezBGMKP">
            Av herr Munktell m. fl., angående en professur i internationell
            rätt vid Uppsala universitet.
          </p>
          <p xml:id="i-8xp3YqdWzfvbQ1vwzhwRVV">
            I överensstämmelse med ett förslag som ursprungligen framställts
            av då- varande professorn Östen Undén och efter hemställan från
            Uppsala univer- sitet föreslog Kungl. Maj:t i proposition nr 218
            till 1938 års riksdag, att en lärostol i internationell rätt skulle
            inrättas vid nämnda universitet. Med hänsyn till ovissheten, huruvida
            kompetenta sökande till en sådan professur kunde påräknas, föreslogs,
            att beslutet skulle få karaktären av ett princip- beslut och att
            anslag till professuren icke skulle omedelbart upptagas i riks-
            staten. Förslaget bifölls av riksdagen under framhållande att
            avsikten vis- serligen varit att bereda en starkare ställning
            vid ett av våra universitet åt undervisningen och den vetenskapliga
            forskningen i både folkrätt och inter- nationell privaträtt men
            att riksdagen förutsatte, att huvudämnet för den nya professuren
            komme att bliva folkrätt. I statsverkspropositionen till 1940
            års riksdag anmärkte departementsche- fen, att större akademiska
            konsistoriet i Uppsala icke ansett sig böra ifråga- sätta något
            anslag till nämnda professur för budgetåret 1940/41 och att kanslern
            icke funnit möjligt att i rådande läge göra någon framställning
            i ämnet. Departementschefen anslöt sig till kanslerns uppfattning
            och sade sig utgå ifrån att åtgärder för tillsättning av nämnda
            professur tills vidare icke vidtoges. Riksdagen delade departementschefens
            uppfattning om att något anslag till professuren icke borde i
            rådande läge ifrågasättas för bud- getåret 1940/41, på grund varav
            med åtgärder för tillsättning av professuren tills vidare borde
            anstå. År 1944 väcktes inom den juridiska fakulteten i Uppsala
            förslag om in- rättande av professuren från och med den 1 juli
            1945. Förslaget föranledde emellertid icke någon framställning
            i saken. Såsom anledning härtill hän- visade fakulteten till att
            utsikterna till ett bifall syntes ringa, enär universi- tetsbudgeten
            blivit föremål för en hårdhänt beskärning, vilken givit fakul-
            teten intrycket, att anslagsäskandena bort begränsas till det
            strängt nöd- vändiga. Under meddelande att fråga uppkommit om
            vidtagande av åtgärder i syfte att få till stånd en lärostol i
            internationell rätt anmodade dåvarande universitetskanslern Undén
            senare samma år fakulteten att inkomma med yttrande däröver. Enligt
            vad som upplystes gällde frågan då professurens förläggande till
            Stockholms högskola. Fakulteten anförde i anledning härav
          </p>
          <pb facs="riksdagen-motions-pdf/data/1960/mot_1960__ak__80/mot_1960__ak__80-002.pdf"/>
          <fw xml:id="i-FkvNtgo2zRXcAWiGzQYBdF">
            14 Motioner i Andra kammaren, nr 80 år 1960
          </fw>
          <p xml:id="i-P8WX52Bx6DhiytckLyfmeT">
            att, om professuren skulle uppföras i staten, grunderna för 1938
            års princip- beslut fortfarande ägde oförminskad giltighet och
            att alltså någon ändring i beslutet om professurens förläggning
            till Uppsala icke borde komma till stånd. ämnena förvaltningsrätt
            och statsrätt med folkrätt borde uppdelas mellan den dittillsvarande
            professuren i dessa ämnen och den nya lärosto- len, varvid den
            förra skulle omfatta förvaltningsrätt och statsrätt samt den senare
            internationell rätt med folkrätt såsom huvudämne; den dåvarande
            innehavaren av lärostolen borde beredas tillfälle välja, huruvida
            hans läro- område skulle omfatta förvaltningsrätt och statsrätt
            eller internationell rätt. Fakultetens hemställan vann emellertid
            icke beaktande, vilket samman- hängde med förhållandena vid Stockholms
            högskola. Där hade undervis- ningen i folkrätt sedan år 1939 bekostats
            medelst anslag av Knut och Alice Wallenbergs stiftelse. Då vidare
            anslag därifrån icke kunde erhållas, gjorde högskolan framställning
            om statsanslag till en biträdande lärare i folkrätt. I proposition
            nr 111 till 1945 års riksdag hemställde därefter Kungl. Maj:t
            om medel för ändamålet, och riksdagen biföll denna hemställan
            under åbe- ropande, bland annat, att riksdagen funnit det befogat,
            att statsmedel bevil- jades för detta ändamål, i varje fall intill
            tidpunkten för att den av riksdagen beslutna professuren i internationell
            rätt vid universitetet i Uppsala komme att tillsättas. År 1946
            beslöto Stockholms stadsfullmäktige att till hedrande av fram-
            lidne borgmästaren Carl Lindhagens minne åtaga sig att svara för
            uppehål- landet av en Carl Lindhagens professur i internationell
            rätt vid Stockholms högskola, under förutsättning att det anslag,
            som från statens sida enligt beslut vid 1945 års riksdag utgick
            såsom bidrag till undervisningen i folk- rätt vid högskolan, komme
            att utgå även i fortsättningen och finge dispone- ras såsom bidrag
            till bestridande av kostnaderna för professuren. Under hänvisning
            härtill ingick högskolans styrelse till statsrådet och chefen
            för ecklesiastikdepartementet med en härmed överensstämmande framställning.
            I yttrande häröver anförde den juridiska fakulteten i Uppsala,
            att det dittillsvarande statsfinansiella hindret för den för Uppsalas
            del redan be- slutna professurens tillsättande syntes hava bortfallit
            och att den interna- tionella rätten efter krigets slut komme
            att även från svensk sida kräva den medverkan i utvecklingen och
            den bearbetning, att professuren dåmera borde inrättas. Fakulteten
            hemställde sålunda om lärostolens uppförande å stat; detta hindrade
            dock, enligt fakultetens mening, ej att under förelig- gande omständigheter
            en motsvarande professur inrättades vid Stockholms högskola med
            det stöd, som i detta avseende erbjudits av Stockholms stad. Annan
            åtgärd blev emellertid icke vidtagen än att statsmakterna bevil-
            jade det begärda bidraget och att professuren i internationell
            rätt vid Stock- holms högskola inrättades år 1947. Något uttalande
            av innebörd, att 1938
          </p>
          <pb facs="riksdagen-motions-pdf/data/1960/mot_1960__ak__80/mot_1960__ak__80-003.pdf"/>
          <fw xml:id="i-WLwiConNmwQ8PWNCpycTy8">
            Motioner i Andra kammaren, nr 80 år 1960 15
          </fw>
          <p xml:id="i-U3pkDrNST6XqttjFZC6L3n">
            års principbeslut förfallit, gjordes icke från statsmakternas
            sida; i proposi- tionen (nr 272 s. 444) erinrades tvärtom, att
            1945 års universitetsberedning föreslagit, att även för Lunds
            universitets del skulle fattas ett liknande prin- cipbeslut. Något
            uppgivande av 1938 års beslut om inrättande av en professur i
            inter- nationell rätt, företrädesvis folkrätt, vid Uppsala universitet
            innebar sålunda icke Lindhagen-professurens tillkomst i samverkan
            mellan staten och Stock- holms stad. 1945 års universitetsberedning
            räknade också med att den 1938 beslutna professuren skulle bliva
            inrättad och föreslog, såsom nämnts, en liknande professur även
            i Lund (SOU 1946: 81 s. 51). Juristutbildningskom- mittén, som
            fann professurer i internationell rätt vara erforderliga vid alla
            rikets juridiska fakulteter, föreslog, att professuren i Uppsala
            skulle upp- föras på stat vid undervisningsreformens genomförande
            (SOU 1953:15 s. 206 f., 511 och 524). Som motivering härför framhöll
            kommittén följande:
          </p>
          <p xml:id="i-144tC6wYZgsiVrPSvVvVwZ">
            De internationella frågorna ha under senare år alltmer ökat i
            betydelse. För ett litet land som Sverige skulle det vara av utomordentlig
            vikt att äga tillgång till ett mindre antal välkvalificerade jurister
            på den internationella rättens område, vilka kunde sändas till
            de internationella organisationerna. Härför är det emellertid
            nödvändigt att tillräckliga resurser skapas för forsk- ning och
            kvalificerad undervisning inom detta rättsområde genom att samt-
            liga tre juridiska fakulteter få en egen professur i internationell
            rätt. Sedan detta skett bör det finnas väsentligt större möjligheter
            att väcka och stimu- lera yngre vetenskapsidkare till vetenskapliga
            insatser på den internationella rättens område.
          </p>
          <p xml:id="i-DjLqB4yJiCndHZcmdntFqa">
            Även universitetskanslern ansåg i sitt remissutlåtande över kommitténs
            betänkande (s. 62) »målet böra vara att liksom i Stockholm sammanföra
            den internationella privaträtten och folkrätten till en professur
            i internatio- nell rätt&gt;. Med hänsyn till de kostnader, som upprustningen
            av de juridiska fakulteterna i övrigt medförde och då den nu ifrågavarande
            professuren »icke vore lika nödvändig, som vissa andra sådana,
            för att den juridiska utbild- ningen skulle kunna utformas på
            ett ändamålsenligt sätt», ansåg emeller- tid kanslern att »professuren
            i internationell rätt vid universitetet i Uppsala tills vidare
            icke borde uppföras på stat». Detta uttalande åberopades i Kungl.
            Maj:ts proposition nr 86 till 1957 års riksdag (s. 88) och där
            upptogs inte heller något förslag om professurens inrättande.
            Däremot hemställdes här- om i motioner i båda kamrarna (FK nr
            433 och AK nr 537; se även AK nr 542). Riksdagen beslöt emellertid
            i överensstämmelse med propositionen. Förslaget om professurens
            uppförande på stat upprepades i de petita som universitetet och
            universitetskanslern avgåvo år 1959. Dessa ha emellertid inte
            föranlett någon proposition till årets riksdag. Som framgått av
            det föregående kan statsmakternas tidigare stånd- punktstagande
            till frågan om professurens uppförande på stat inte uppfattas
          </p>
          <pb facs="riksdagen-motions-pdf/data/1960/mot_1960__ak__80/mot_1960__ak__80-004.pdf"/>
          <fw xml:id="i-UP17ogZqdWDL6fLZVU68DX">
            16 Motioner i Andra kammaren, nr 80 år 1960
          </fw>
          <p xml:id="i-SCEc5ZFPrpUURKKrtKAUE8">
            såsom en återkallelse av 1938 års principbeslut. Något sådant
            skulle också ha varit orimligt. Under mellantiden ha ju vårt lands
            ekonomiska förbin- delser med utlandet fått allt större betydelse.
            Vidare ha genomgripande förändringar inträtt i de folkrättsliga
            relationerna mellan de västerländska staterna. Detta har medfört
            att både advokater, domare och ämbetsmän i allt större utsträckning
            fått ta ställning till problem med anknytning till den inernationella
            rätten. Några av de största och betydelsefullaste proces- ser,
            som högsta domstolen haft att slita under senaste år, ha angått
            interna- tionellt privaträttsliga frågor. Särskild uppmärksamhet
            förtjänar också sam- arbetet inom FN samt den begynnande integrationen
            mellan de västeuro- peiska staterna. Härigenom ha helt nya problem
            uppstått inom folk- rätten. Det obligatoriska studiet av folkrätt
            och internationell privaträtt kan vis- serligen inte beredas något
            större utrymme inom ramen för juris kandidat- examen. Och de kunskaper
            i folkrätt, som kräves för juridisk-samhällsveten- skaplig examen,
            äro av samma omfattning som för nyssnämnda examen. Enligt den
            nya studieordningen avslutas emellertid dessa examina med mera
            fördjupade och specialiserade studier under en respektive en halv
            termin, och studenterna kunna fritt välja inom vilket av de i
            examen ingående äm- nena, som de vilja bedriva sådana studier.
            Med hänsyn till den internationella rättens alltmer ökade betydelse
            får det anses önskvärt att en del studenter utnyttjar denna möjlighet
            till att förskaffa sig fördjupade insikter inom någon del av just
            detta ämnesområde. Både rättskipningen och näringslivet ha behov
            av specialister på internationell rätt, och sådana äro också erforder-
            liga som svenska representanter i olika internationella sammanslutningar
            och organ. Brist på dylika specialister kan komma att menligt
            påverka vårt lands möjligheter att anpassa sig efter och tillgodogöra
            sig den alltmer for- cerade utveckling som under senare år inträtt
            på detta område. Men vidare finnas här också vidsträckta arbetsuppgifter
            av betydelse för hela mänsklig- hetens välgång. Skulle en tillfredsställande
            undervisning kunna ordnas i inter- nationell rätt, torde man icke
            heller behöva befara att ej tillräckligt många studenter skulle
            vilja särskilt förkovra sig häri. Den studerande ungdomen är lyhörd
            för vad som rör sig i tiden. Fakulteten i Uppsala har emellertid
            för närvarande mycket små möjligheter att tillfredsställa de krav
            som sålunda ställas på densamma. Folkrätten om- händerhas av professorn
            i offentlig rätt och den internationella privaträtten av en professor
            i civilrätt. Dessa lärare ha i övrigt att svara för stora rättsom-
            råden, och de kunna ej ägna tillräcklig tid åt den utveckling,
            som den inter- nationella rätten för närvarande undergår. De studerande,
            som vilja ägna detta rättsområde mer fördjupade studier inom ramen
            för juris kandidatexa- men, kunna ej beredas den erforderliga
            undervisningen och handledningen, och detta gäller i än högre
            grad dem, som vilja licentiera i detta ämne eller
          </p>
          <pb facs="riksdagen-motions-pdf/data/1960/mot_1960__ak__80/mot_1960__ak__80-005.pdf"/>
          <fw xml:id="i-78pqqMA9wUH8GyZJLgEqnC">
            Motioner i Andra kammaren, nr 80 år 1960 17
          </fw>
          <p xml:id="i-YV9fEdobM4Bk6mFgV5hjkV">
            däri avlägga doktorsgraden. Den internationella rätten är numera
            så omfat- tande och underkastad en så forcerad utveckling att
            det härför krävs en spe- cialist, som helt kan ägna sin tid åt
            denna viktiga arbetsuppgift. I detta sam- manhang må även uppmärksammas
            att vetenskaplig undervisning förutsätter att den ifrågavarande
            läraren ständigt är själv vetenskapligt verksam inom sitt fack.
            Och skulle till äventyrs innehavaren av en svensk lärostol i inter-
            nationell rätt kunna genom sin vetenskapliga produktion bidra
            till den inter- nationella rättens utveckling och förkovran vore
            ju detta enbart en heder för vårt land. Vidare förtjänar i detta
            sammanhang även det komparativa studiet av ut- ländsk rätt att
            uppmärksammas. Inom lagstiftningsverksamheten uppmärk- sammas
            numera nästan undantagslöst förhållandena i främmande länder.
            Och av samma orsaker som den internationella rätten fått större
            betydelse, ha även domare, advokater och andra praktiskt verksamma
            jurister kommit i ökad beröring med främmande rätt. Som exempel
            må nämnas att det i mål med internationell anknytning ofta förekommer
            att svensk domstol har att tillämpa utländsk rätt. På sina håll
            utomlands ha också komparativrätts- liga studier tilldragit sig
            långt större intresse än vad fallet är här i landet. Visserligen
            kan man inte tänka sig att det för juris kandidatexamen skulle
            krävas några mera ingående kunskaper i utländsk rätt. Men det
            vore önskvärt att det gåves översiktliga framställningar över
            de stora kulturländernas rätts- system, vilka de studenter, som
            voro intresserade härav, kunde bevista under den valfria terminen
            i slutet av studietiden. Sådan undervisning har också givits vid
            det Institut för jämförande rättsvetenskap, som finnes inrättat
            vid fakulteten i Uppsala, men på grund av brist på lärarkrafter
            har detta icke kunnat ske annat än i högst begränsad omfattning.
            Det förefaller som om även detta verksamhetsfält skulle ställa
            sig naturligt för en professor i internationell rätt. Ett djupare
            inträngande i denna förut- sätter nämligen att man ägnar uppmärksamhet
            även åt främmande inomstat- lig rätt. Och då en professor i internationell
            rätt näppeligen behöver ta hela sin undervisningsskyldighet i
            anspråk för detta ämne, borde han få åtminstone någon tid över
            till att meddela undervisning i utländsk rätt. Av här berörda
            skäl synes det ytterst angeläget att man icke dröjer med att på
            stat uppföra professuren i internationell rätt vid Uppsala universitet.
            Där- till kommer emellertid att professuren i offentlig rätt med
            folkrätt skall ledigförklaras innevarande år. Såvida beslut nu
            fattades om att denna pro- fessur skulle uppdelas i, en i offentlig
            och en i internationell rätt, kunde ledig- förklarandet komma
            att i stället omfatta dessa båda professurer. Någon svårighet
            att besätta en professur i internationell rätt torde för när-
            varande icke föreligga. Fakulteten i Uppsala har för innevarande
            läsår lyckats förvärva en väl kvalificerad docent, som sköter
            undervisningen och exami- nationen i folkrätt och internationell
            privaträtt. Skulle denne inte beredas
          </p>
          <pb facs="riksdagen-motions-pdf/data/1960/mot_1960__ak__80/mot_1960__ak__80-006.pdf"/>
          <fw xml:id="i-SR8wFDd7TpHwDTdaSjfgoh">
            18 Motioner i Andra kammaren, nr 80 år 1960
          </fw>
          <p xml:id="i-NYTK3emyr8nCarhScLWiSC">
            tillfälle att söka en stadigvarande befattning, kommer han emellertid
            efter all sannolikhet att söka sig till annan levnadsbana. För
            den händelse de kostnader, varmed professurens uppförande på stat
            äro förenade, skulle ur statsfinansiell synpunkt väcka betänkligheter,
            föreslå vi — såsom fallet också är i universitetets och universitetskanslerns
            petita — att det får tills vidare anstå med besättandet av det
            preceptorat i offentlig rätt vid fakulteten, varom riksdagen år
            1957 fattade beslut. Då denna lärostol ledigförklarades hösten
            1958 anmälde sig ingen sökande, och det torde dröja länge innan
            densamma kan besättas. Det finns ett sådant preceptorat vid var
            och en av de tre juridiska fakulteterna. Såvitt man nu kan se
            komma dessa om något år samtliga att stå obesatta liksom det —
            åtminstone att döma av väntade disputationer i detta ämne — kommer
            att dröja mycket länge innan alla kunna besättas. Under sådana
            förhållanden skulle inrättandet av en professur i internationell
            rätt i stället för preceptoratet i offentlig rätt inne- bära att
            professorn i sistnämnda ämne erhölle en lättnad i sin arbetsuppgift,
            som möjliggjorde för honom att ägna mer tid åt undervisning och
            forskning inom statsrätten och förvaltningsrätten. Slutligen må
            det ur kostnadssyn- punkt även uppmärksammas att skillnaden i
            årslön för en professor och en preceptor endast är 2 640 kronor.
            Under åberopande av det föregående hemställa vi, att den år 1938
            beslutade professuren i internationell rätt vid Uppsala universitet
            måtte uppföras på stat från och med budgetåret 1960/61.
          </p>
          <p xml:id="i-M65vBuHvTiD7eDTifdfsuG">
            Stockholm den 22 januari 1960
          </p>
          <p xml:id="i-VuCRgYxDy7P9FpMsGdQ9Zt">
            Henrik Munktell C. G. Regnell S. G. W. Wahlund Nancy Eriksson
            Manne Ståhl Gösta Bohman Sven Gustafson Edvin Jacobsson John Lundberg
            i Göteborg
          </p>
          <p xml:id="i-DVFeBpL73LHEe9RtNqFBZu">
            Rydahls Boktryckeri AB - Stockholm 1960
          </p>
        </div>
      </div>
    </body>
  </text>
</TEI>
