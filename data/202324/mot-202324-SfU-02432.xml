<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SfU-02432">
  <teiHeader>
    <fileDesc>
      <titleStmt>
        <title>Utvärdering av Migrationsverkets hantering av asylsökande afghaner</title>
        <author corresp="i-5QUSwQFaazTZF6GHyxaAkw">av Magnus Jacobsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2432 av Magnus Jacobsson (KD)</title>
          <idno type="rdwebb">HB022432</idno>
          <rs type="number">2432</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HB022432/text</ref>
          <ref type="dokument_url_html">https://data.riksdagen.se/dokument/HB022432</ref>
          <ref type="dokumentstatus_url_xml">https://data.riksdagen.se/dokumentstatus/HB022432</ref>
          <ref type="pdf">https://data.riksdagen.se/fil/1C3570B5-20BC-445D-8C17-F409EC335784</ref>
          <ref type="docx">https://data.riksdagen.se/fil/8DC7B64A-F908-403A-BF27-0FBA18CE538E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5QUSwQFaazTZF6GHyxaAkw</idno>
            <name>Magnus Jacobsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NasgUJcb5F6KN8x9UdRQNj" type="signed"/>
        <correspContext corresp="i-NasgUJcb5F6KN8x9UdRQNj">
          <note type="signatory" corresp="i-5QUSwQFaazTZF6GHyxaAkw"/>
        </correspContext>
        <correspAction type="submitted" xml:id="i-5XDwDDQnmJvbuZknLCrk7g">
          <date when="2023-10-05"/>
          <time when="14:12:12"/>
        </correspAction>
        <correspAction type="reviewed" xml:id="i-A7ru7DhRV6nJFHQCFhP61e">
          <date when="2023-10-05"/>
          <time when="15:56:40"/>
        </correspAction>
        <correspAction type="referred" xml:id="i-NJYSfQvaPTqC41WE2eDSyg">
          <date when="2023-10-17"/>
        </correspAction>
        <correspAction type="assigned" xml:id="i-GouYRhhsWa6ythWqm6rJVo">
          <date when="2024-04-09"/>
          <time when="10:41:10"/>
        </correspAction>
        <correspContext corresp="i-GouYRhhsWa6ythWqm6rJVo">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-7Ez8kHKo9VMauUyw6iN8E6"/>
        <correspContext corresp="i-7Ez8kHKo9VMauUyw6iN8E6">
          <ref type="uppgift">2023/24:SfU14</ref>
          <ref type="ref_dok_id">HB01SfU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU14</ref>
          <ref type="ref_dok_titel">Migrationsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2432 av Magnus Jacobsson (KD) Utvärdering av Migrationsverkets hantering av asylsökande afghaner</div>
      </div>
      <div type="motBody">
        <div type="motProposal" subtype="förslag">
          <head xml:id="i-EVJwEsBP3YQLJ91SXjxXP2">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-Jx85QGSaXFQidYv8nEfrNA">
              Riksdagen ställer sig bakom det som anförs i motionen om att
              utvärdera Migrationsverkets hantering av asylsökande afghaner
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-7KzaqrCYpEs2btBaAUfRZg">
            Motivering
          </head>
          <p xml:id="i-AcJnCGzLD7Zc91tJ2A2pgS">
            Ända sedan 2015 har det pågått en diskussion avseende asylsökande
            ungdomar från Afghanistan. I ett tidigt skede skedde skärpningar
            av lagen, vilket har fått kritik. Kritiken har handlat om Migrationsverkets
            säkerhetsbedömning, fysiska ålders­bedömningar samt hanteringen
            av hbtq-personer samt konvertiter.
          </p>
          <p xml:id="i-UGrvQabNuX8H92LmaKy3ju">
            Rätten att söka asyl är en grundläggande mänsklig rättighet som
            bygger på att alla konventionsstater respekterar dessa regler.
            Samtidigt bygger asylrätten på principen att den enskilde får
            sin sak prövad på ett rättssäkert sätt. Vid en jakande bedömning
            får den asylsökande stöd att komma in i samhället och vid ett
            avslag får man stöd att lämna landet.
          </p>
          <p xml:id="i-YUy9QYfnv2wSjjENFRsJfB">
            Kristdemokraterna har i flera år drivit att en inspektion för
            migrationsfrågor ska införas. I avvaktan på att vårt förslag blir
            verklighet, är min uppfattning att det behöver utvärderas huruvida
            de afghanska ungdomarna har fått en korrekt hantering. Noterbart
            är att det gjorts granskningar, exempelvis i riksdagens socialförsäkringsutskott,
            där olika parter som Skolverket, Sveriges Kommuner och Regioner
            samt ideella organisa­tioner fått komma med synpunkter och inspel.
          </p>
          <p xml:id="i-LszquPjjiD6mCkP5F1Cb7z">
            Det hölls även en offentlig hearing i riksdagen i arbetet. Jag
            menar att ytterligare utvärdering behövs. Fysiska åldersbedömningar
            har visat sig vara väldigt svåra att göra, vilket gör att det
            finns en stor risk att ett flertal personer har fått en ny åldersbedömning
            som inte är korrekt. Det finns också skäl att utvärdera hanteringen
            av hbtq-personer samt konvertiter.
          </p>
          <p xml:id="i-RwQYb7pQp18Wmu5Qos5Ntv">
            I en undersökning som Sveriges kristna råd har genomfört så kom
            man fram till att konvertiter behandlades olika vid olika domstolar
            samt att de juridiska utslagen varierade utifrån nämndemännens
            politiska hemvist. Detta är en allvarlig kritik som måste hanteras.
            Riksdagen har sedan tidigare uppmärksammat detta via ett tillkänna­givande
            till regeringen och regeringen har, tack vare kyrkornas och Kristdemokraternas
            kritik, tvingats ändra i regleringsbrevet till Migrationsverket
            när det gäller hanteringen av ärenden där religiösa skäl åberopas.
          </p>
          <p xml:id="i-8tiPoG1j86GEqg9W92YaSC">
            Situationen har försvårats av flera tillfälliga lagar samt en
            speciallag (gymnasie­lagen) som resulterat i att enskilda personer
            fick stanna trots att de inte hade asylskäl. Regelverken var samtidigt
            så formulerade att det varit väldigt svårt att hinna få ett jobb
            efter utbildningen. En lärdom som man kan dra av gymnasielagen
            samt övriga tillfälliga lagar, är att asylsystemet inte mår bra
            av den typen av ryckighet. Som det är nu har man gett hopp till
            enskilda samtidigt som det har varit svårare för en afghan att
            få jobb än för ”en kamel att ta sig igenom nålsögat”.
          </p>
          <p xml:id="i-TFNqo4mdjCxgWKfrU5MqBr">
            Engagerade i civilsamhället har sett hur illa systemet fungerat,
            vilket lett till att man på olika sätt har signalerat att man
            känner oro för asylprocessens rättssäkerhet. Tusen­tals personer
            har engagerat sig från civilsamhället och dessa personer har gjort
            ett fantastiskt jobb, vilket har underlättat för de som sökt asyl
            i Sverige. Regeringens och Migrationsverkets bedömning av säkerhetsläget
            i Afghanistan har varit omtvistad. Vilket jag tidigare har uppmärksammat
            via en skriftlig fråga till föregående justitie­ministern där
            jag frågade: ”Hur förhåller sig ministern till utvecklingen i
            Afghanistan, vilken bedömning av det framtida läget gör ministern
            för när USA och Nato lämnar landet, och avser ministern att vidta
            några åtgärder utifrån den bedömningen?” (Säkerhetsläget i Afghanistan,
            skriftlig fråga 2020/21:2834 av Magnus Jacobsson [KD]). Tyvärr
            kan vi konstatera att jag hade fog för min oro. När Nato samt
            övriga interna­tionella styrkor lämnade landet kollapsade den
            internationellt erkända regeringen.
          </p>
          <p xml:id="i-QsZAbh55YWt9QKXhmZtQcK">
            Sammantaget finns det ett behov av att, i väntan på att Kristdemokraternas
            förslag om en inspektion för migrationsfrågor inrättas, genomföra
            en utvärdering avseende hur Sverige under de senaste åren har
            hanterat våra internationella åtaganden i asyl­processen. Vi måste
            också säkerställa att enskilda personer får en rättssäker asyl­prövning.
            Därutöver måste vi säkerställa att de beslut som tas på ett rättssäkert
            sätt verkställs oavsett om beslutet är positivt eller negativt
            för den enskilde som söker asyl.
          </p>
          <p xml:id="i-NXi8j6YU36WGV6XbFRrkWk">
            Ska asyllagstiftningen fungera över tid är det viktigt att den
            är rättssäker.
          </p>
        </div>
        <div type="motSignatures">
          <list>
            <item xml:id="i-Voc43uYb1ELS8ieQsvYM7j" who="i-5QUSwQFaazTZF6GHyxaAkw">
              Magnus Jacobsson (KD)
            </item>
          </list>
        </div>
      </div>
    </body>
  </text>
</TEI>
