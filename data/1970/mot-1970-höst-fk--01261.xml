<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970-höst-fk--01261">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_fk__1261/mot_1970_höst_fk__1261-001.pdf"/>
      <fw xml:id="i-JbQZDqG4NqNYe34B5VdzwT">
        Motion i Första kammaren, nr 1261 år 1970 9
      </fw>
      <div xml:id="i-3bpQeXcaunuhoMiqEhAcWD" type="motHeader">
        <div xml:id="i-Ki9bi655MdLLB5XUAn5f71" type="motTitle"/>
        <div xml:id="i-6MVFbNECXosNk6x3Ws2zHt" type="motSubmissionInfo"/>
      </div>
      <div xml:id="i-HxGQ4DVh6QJkMXhBGwsBe3" type="motBody">
        <div xml:id="i-SnYt3ogccQiH3h2soom6iR">
          <p xml:id="i-Vx3gJXpt4tijBMmCNZoxHU">
            Nr 1261
          </p>
          <p xml:id="i-RDaDQztcvJpLqNJUSAoVJX">
            Av herr Lindblad, i anledning av Kungl. Maj:ts proposition nr
            97, angående nytt planerings- och budgeteringssystem för försvaret.
          </p>
          <p xml:id="i-YJJbUqFmqMre8AnW7TPJgx">
            Det föreslagna nya planerings- och budgeteringssystemet för försvaret
            har till vissa delar redan trätt i kraft innan riksdagen nu får
            ta ställning till det. Ett fullt genomförande kommer att väsentligt
            förändra redovisning, besluts- metodik och överblick. I denna
            motion kommer särskilt att beröras frågan hur riksdagen, parlamentariker
            och allmänhet skall komma in. Det föreslagna systemet rymmer mängder
            av nya begrepp och ändrade be- nämningar. Men till stor del är
            det i avgörande delar endast justeringar av planeringsmetoder
            som undan för undan utprovats inom försvaret. Det är ingen överdrift
            att säga att försvaret i vårt land gått i spetsen för långsikts-
            planeringen. Övriga delar av den offentliga sektorn liksom företag
            och andra torde ha mycket att lära genom att ta till vara de metoder
            som utvecklats inom försvarets planeringsorgan. Operationsanalys,
            programbudgetering, rullande flerårsplaner, målformuleringar —
            det är hjälpmedel som blir nöd- vändiga i många komplexa organisationssammanhang.
            1958 års försvarsbeslut gav genom flerårsramar den nödvändiga
            förutsätt- ningen för långsiktig planering. Resultatet blev en
            effektivare organisation och ett bättre utnyttjande av anvisade
            medel genom att varje enhet i god tid kunde passas in och dimensioneras
            för en bestämd uppgift i ett större sam- manhang. När 1965 års
            försvarsutredning fick sitt arbete förryckt genom det plötsliga
            regeringsutspelet hösten 1966 avbröts detta långsiktiga arbete.
            Ut- redningens ambitiösa säkerhetspolitiska studier och de olika
            utredda alter- nativa kostnadsramarna ställdes åt sidan för ett
            provisorium som ingen visste konsekvenserna av. Det var tydligen
            avbrottet väl så mycket som planeringen som gav impul- serna till
            det nya system som presenteras i föreliggande proposition. Två
            av de ledande upphovsmännen bakom det nya systemet — kanslirådet
            Lennart Grape och docent Bengt-Christer Ysander — har i en skrift
            ”Säkerhetspolitik och försvarsplanering” (1967) uttryckt det så
            att ”plötsliga och inoptimala planförändringar” måste undvikas.
            I årets statsverksproposition förklarar försvarsministern att
            ”vissa gjorda investeringar i tidigare skede kunde inte fullföljas”
            och att det är för att undvika sådant som ett nytt system behövs.
            Tanken bakom det nya systemet sägs vara att utforma försvarsplaneringen
            så att ökad vikt läggs vid den långsiktiga inriktningen i enlighet
            med inten-
          </p>
          <pb facs="riksdagen-motions-pdf/data/1970/mot_1970_höst_fk__1261/mot_1970_höst_fk__1261-002.pdf"/>
          <fw xml:id="i-6EHi2R9VEpXhJjKtJT8ivb">
            10 Motion i Första kammaren, nr 1261 år 1970
          </fw>
          <p xml:id="i-Rx1iUjsJpyFDV4FjVUpMQD">
            tionerna i vår säkerhetspolitik. Planering, budgetering och redovisning
            in- riktas mot försvarets produkter — främst krigsorganisationen
            — som inde- las i program. Statsmakterna bör ”genom riktlinjer
            för försvarets planering säkerställa att försvaret utvecklas i
            överensstämmelse med intentionerna i vår säker- hetspolitik. De
            säkerhetspolitiska förutsättningarna måste därför preciseras så
            att det blir möjligt att ange mål för försvarets utveckling på
            kort och lång sikt. Målen bör i största möjliga utsträckning härledas
            ur beskrivningar av de miljöer i vilka vårt försvar skall kunna
            verka. Härigenom kan bedöm- ningar göras av resursbehov och lämplig
            resursfördelning inom försvaret. Målen bör anges så att de kan
            brytas ned till delmål för planeringen på skilda nivåer inom försvaret,
            vilket underlättar en samordnad målinriktning av all planering.
            Planeringssystemet föreslås därför utformas så att försvarets
            utveckling successivt inriktas mot de långsiktiga målen och uppgifterna.
            Vid planering- en skall inventeras alternativa sammansättningar
            av det framtida försvaret och anges de alternativ som bedöms vara
            av intresse att studeras ytterligare eller utvecklas för beslut
            senare. Långsiktsplaneringen bör ske mot en tid- punkt som är
            å ena sidan tillräckligt avlägsen för att viktiga förändringar
            i försvarets sammansättning skall kunna aktualiseras och å andra
            sidan till- räckligt nära i tiden för att de framtida alternativen
            skall kunna anges med rimlig grad av realism.” (Den s.k. programbudgetgruppens
            rapport ”Plane- ring och programbudgetering inom försvaret”, SOU
            1969: 25, ”Röda boken” kallad.) Grape—Ysander uttrycker det så
            att ”man skall tänka långsiktigt men handla kortsiktigt”. Man
            skall söka hålla alternativa handlingslinjer öppna så länge som
            möjligt, alltså medvetet undvika för lång tid bindande beslut.
            För de beslutande organen bör det långsiktiga vara det viktigaste;
            särskilt gäller detta riksdagen. Den metodik som föreslås är i
            korthet följande: Genom miljöstudier söker man bedöma internationell
            utveckling. Utifrån dessa skisseras tänkbara an- greppsfall. Politiskt
            görs ett urval av dessa med hänsyn till vår allmänna säkerhetspolitik,
            våra resurser etc. och då får man s.k. dimensionerande angreppsfall.
            Andra uppgifter som ligger på försvaret, t. ex. beredskap och
            vakt under neutralitetstillstånd, kallas tilläggskrav. Utifrån
            detta plus ram- villkor — ekonomiska, sociala m. fl. begränsningar
            — får myndigheterna ta fram ett antal alternativa perspektivplaner
            som anger mål och uppgifter för försvaret under 15 år. En sådan
            plan omprövas ungefär vart fjärde år. För handlandet på kort sikt
            görs femåriga rullande programplaner. För större eller mindre
            delar av försvaret sönderfaller dessa i systemplaner, t. ex. för
            en viss sorts krigsförband. Försvaret ses som en producerande
            enhet, och verksamheten indelas i produktionsområden som sedan
            successivt plockas isär men där man genom
          </p>
          <pb facs="riksdagen-motions-pdf/data/1970/mot_1970_höst_fk__1261/mot_1970_höst_fk__1261-003.pdf"/>
          <fw xml:id="i-Ga6Cg26v2Az3SRgijfT1Fb">
            Motion i Första kammaren, nr 1261 år 1970 11
          </fw>
          <p xml:id="i-S3PrLDtd4amhX38JDGZqTe">
            programbudget söker nå fram till vad varje fastställt program
            kostar. Riks- dagen anger medel för stora program men går inte
            in i detalj genom så många anslag som i dag. En av fördelarna
            med det nya planerings- och budgeteringssystemet är en- ligt Grape—Ysander
            att det möjliggör för ”riksdag och allmänhet att kon- centrera
            sitt intresse på de relevanta avvägningarna i programtermer”.
            Sam- tidigt innebär systemet att ”riksdagen i motsvarande grad
            avlastas från an- svaret för administrativa avvägningar och att
            onödig detaljinformation filtre- ras bort genom det decentraliserade
            budgetförfarandet”.
          </p>
          <p xml:id="i-6BZQRyrxpjnSsJ66sfZCCw">
            Valfrihet kostar pengar
          </p>
          <p xml:id="i-BzUnPDGNarysjZaDMVtWcH">
            En av tankarna är alltså att bindande beslut fattas så sent som
            möjligt, att alternativa handlingsvägar hålls öppna. Men detta
            kostar pengar, ty det in- nebär att en rad alternativ behöver
            hållas ”levande”. Bestämmer man sig ti- digt för ett visst vapensystem,
            t. ex. en viss sorts ytattackfartyg, så läggs pengar på detta.
            Vill man skjuta på beslutet och hålla t. ex. alternativen ubåt
            och kustrobot för samma uppgift öppna måste viss forskning bedrivas
            för alla tre projekten. En bedömning av hur många fler projekt
            som behöver hållas ”öppna” blir till stor del en fråga om hur
            forskning och förberedande projektarbete skall bedrivas. Hur mycket
            kan man räkna med att industrin vill forska i ”osäkra” objekt?
            Tidiga beslut kan ge en rejäl felinvestering, därest försvarets
            inriktning blir annan än den förmodade. Men de år man vinner i
            ”valfrihet” vid ett senare beslut kan också bli dyrbara om man
            måste utveckla — till en viss nivå — en rad projekt varav bara
            ett kan antas bli genomfört. En bedömning av dessa frågor kan
            inte göras generellt. Den nu delvis offentliggjorda luftförsvarsutredningen
            har tydligen varit inne på dessa frågor för jaktflyg, luftförsvarsrobotar
            och kanonluftvärn. Dock hade det varit önskvärt om propositionen
            något sökt bedöma möjligheterna att hålla många alternativ öppna.
            En begränsning anges, planeringssytemet i sig krä- ver så mycket
            att bara ett begränsat antal alternativa planer bör ifrågakom-
            ma. Blir det inte ytterligare begränsningar när materielverkets
            och in- dustrins möjligheter tas med i bilden? Slutsatsen skulle
            i så fall vara att den alternativa planeringens praktiska möjligheter
            överskattats i det teoretiska förarbetet.
          </p>
          <p xml:id="i-DvcB8DJoUXcaJi4a4SX7oY">
            Vilken programindelning?
          </p>
          <p xml:id="i-6gQH9AmSRwxPP3GsLj4uz7">
            Som s. k. huvudprogram anges: 1. Arméförband, 2. Marinförband,
            3. Flyg- vapenförband, 4. Central och högre regional ledning,
            5. Gemensamma myn- digheter och funktioner, 6. Civilförsvar, 7.
            Övrig verksamhet. Indelningen skulle ha varit perfekt före ÖB-reformen
            1961 och särskilt den nya integrerade regionala ledningen för
            krigsmakten från 1966. Men försvårar inte en sådan programindelning
            den ökade vikt som sedan lagts
          </p>
          <pb facs="riksdagen-motions-pdf/data/1970/mot_1970_höst_fk__1261/mot_1970_höst_fk__1261-004.pdf"/>
          <fw xml:id="i-VSwZ9PN7ojn9dPS5t2vMfy">
            12 Motion i Första kammaren, nr 1261 år 1970
          </fw>
          <p xml:id="i-SysFSJnd79GkP8NjogWHx2">
            vid regionala beslut? Och omöjliggörs inte en stor del av den
            ökade decentra- lisering som skulle vara en huvudtanke bakom programbudgeten?
            Ty om belopp går till de tre försvarsgrenarnas förband, vilken
            möjlighet får då de regionala enheterna att flytta medel mellan
            enheter som ändå måste vara samverkande delar i en landsändas
            försvar? Det är möjligt att försvars- grensindelningen är motiverad
            av flera skäl. Men nödvändiggör då inte detta att budgetarbetet
            till större del läggs på försvarsgrenscheferna?
          </p>
          <p xml:id="i-MtxABZMqfVXAAXBPbzrHEV">
            Programbudget — med begränsningar
          </p>
          <p xml:id="i-Mp4FnnMs3HPtqsmfSkUhFS">
            Intrycket blir att rörligheten är begränsad, både på kort och
            lång sikt. De avgörande besluten fattas centralt, och materielen
            blir bestämmande för vilka villkor som gäller ute på förbanden.
            Den rörelsefrihet som teoretiskt finns om regionala och lokala
            chefer kan flytta pengar från det ena till det andra för att lösa
            varje given uppgift så effektivt som möjligt torde bli skä- ligen
            begränsad. Materiel och personal är givna; då är det inte mycket
            för de lokalt ansvariga att kunna bedöma själva. är programbudgeten
            här verkligen den styrka den kan vara på områden där en väsentlig
            del av resurserna kan bestämmas på låg nivå? En nyckelfråga för
            möjligheterna att få utbyte av programbudgeten är om man kan hitta
            mätinstrument för att avgöra effekten av insatta medel. Om ett
            förband lägger mer på eldprecision, ett annat mer på rörlighet,
            ett tredje mer på eget skydd — hur avgörs vem som fått ut det
            mesta av insatta re- surser? Det blir en mycket svår uppgift att
            precisera varje delmoment, sär- skilt om lokala förhållanden gör
            att en riksmodell inte blir möjlig. En tanke bakom programbudgeten
            är att ge större lokalt ansvar och att detta skall öka arbetstillfredsställelsen
            och därmed förbättra resultatet. Men om svårigheterna att mäta
            effekten inom försvaret leder till svåra tolknings- problem och
            en inbyggd motsättning mellan lokala enheter och de kon- trollerande
            centrala kan programbudgetsystemet leda till betydande irrita-
            tion. Programbudgeten skulle kunna ge betydande lokalt ansvar
            om resultat- värderingen vore enkel, men svåra ”utvärderingar”
            kan ge en tendens till ökad centralisering. Det är mycket lättare
            i verksamheter där resultatet mäts i omsättning och ekonomisk
            behållning.
          </p>
          <p xml:id="i-9PtCRpavWjWCFEzsvSPSX6">
            Det nya systemet och riksdagen Svårt med nya begrepp
          </p>
          <p xml:id="i-WA22ssd5cVd3cwizSsdEDa">
            Det nya systemet är förmodligen ägnat att ge ökad överblick för
            dem som får stor inblick i det. Men det som är avsett att ge ökad
            långsiktig inriktning kan bli svårt för alla som inte lärt sig
            alla de nya begreppen. Till en del är det fråga om att man satt
            nya ord på sådant som funnits med tidigare, men åtskilligt är
            helt nytt. Risken är att det blir något av en ny jordbrukskalkyl,
            något så invecklat att bara ett antal namngivna personer kan redogöra
            för innehållet. Nu kan det sägas att intrycket av svårbegriplighet
            är störst i
          </p>
          <pb facs="riksdagen-motions-pdf/data/1970/mot_1970_höst_fk__1261/mot_1970_höst_fk__1261-005.pdf"/>
          <fw xml:id="i-KuoE5YELrHaLBXFhcJTbp6">
            Motion i Första kammaren, nr 1261 år 1970 13
          </fw>
          <p xml:id="i-YMUgoZjoQ7Mrqj4Fq3UQ3P">
            början och att planeringssystemet blir levande när det sätts
            i konkret till- lämpning. De luntor som presenterats om systemet
            som sådant säger ju inte ett ord om försvarets innehåll. Men väl
            i funktion måste försvaret vara det som syns, då skall planeringssystemet
            bara vara ett hjälpmedel. Men t.o.m. för de myndigheter som skall
            arbeta med systemet blir det svårt. Nästan alla remissinstanser
            är eniga om att möjligheterna att utbilda personalen i ekonomi
            och planering kommer att vara avgörande för möjlig- heterna att
            införa planeringssystemet. (Men det får inte ta så mycket tid
            att vi får ett försvar av kamrerare!) Flera menar att kostnaderna
            för admi- nistrationen inom försvaret kommer att öka men att högre
            effektivitet på sikt betyder mer. Försvarsministern säger i propositionen
            att kraven på bl. a. informationsmängd i system- och programplaner
            och på kostnadsfördelning mellan delprogram till en början måste
            sättas lägre än när systemet har bli- vit inarbetat. För riksdagen
            och allmänheten kan det bli besvärligt att förstå vad som menas
            med de nya uttrycken. Ett försök till popularisering är nödvändigt
            om inte försvarsutredningens förslag skall bli helt obegripliga,
            liksom riksdags- besluten.
          </p>
          <p xml:id="i-FNwRvKk6S35zEwScLVqWC8">
            Färre anslag
          </p>
          <p xml:id="i-J91n4R2K2aDWY64VUV4iMP">
            Driftbudgetanslagen kommer att bli få. Man kan säga att det blir
            ett be- gränsat antal stora klumpsummor som beslutas av riksdagen.
            Riksdagen kan enligt programbudgetgruppen sägas ge en saklig i
            stället för siffermässig begränsning av medelanvändningen, och
            underlaget för detta är den pro- gramredovisning som lämnats.
            Går man till en lång rad frågor som diskuterats i riksdagen i
            anslutning till försvarsanslagen kan sägas att de knappast kan
            rymmas inom begreppet ”programredovisning”. Skodon, övningsanslag,
            halva stabspastorer och hem- värnets regnrockar passar inte in
            i riksdagsbehandlingen av försvarsplane- ring där huvudvikten
            läggs vid den långsiktiga inriktningen. Men om riks- dagen bara
            får ett begränsat antal stora klumpanslag att behandla så upp-
            står lätt en konflikt mellan programbudgetidéns decentralisering
            och riks- dagens önskan att säga sin mening också i vad som i
            det stora kan anges som detaljer.
          </p>
          <p xml:id="i-WXSf4u1iU9ZWUpdcsp8xvG">
            Parlamentarikernas roll
          </p>
          <p xml:id="i-UaeA5oWLvUxuXb5Bt53RhF">
            En av motiveringarna för det nya planeringssystemet har varit
            att öka departementets inflytande, på kort och lång sikt. Departementet
            kan sägas ha eftersträvat ökad styrning och kontroll gentemot
            myndigheterna. Men har det varit en strävan att också öka departementets
            inflytande över riksdagen, parlamentariker och i sista hand allmänheten?
            Riksdagens plats inom planeringssystemet berörs knappast alls
            i propo- sitionen och den föregående utredningen. Grape—Ysander
            däremot säger
          </p>
          <pb facs="riksdagen-motions-pdf/data/1970/mot_1970_höst_fk__1261/mot_1970_höst_fk__1261-006.pdf"/>
          <fw xml:id="i-TyievSvQR8XJ8GjCSSQdHL">
            14 Motion i Första kammaren, nr 1261 år 1970
          </fw>
          <p xml:id="i-8CXR2ZEvnXWjE8ynuX8Fom">
            att det hittillsvarande systemet med parlamentariska försvarsutredningar
            som givit utredningsuppdrag åt myndigheter och gjort bedömningar
            utifrån detta har ”inneburit ett kraftigt avsteg från normal förvaltningspraxis”.
            ”Regering och departement spelar delvis rollen av passiva åskådare”
            om parlamentariker får detta inflytande. Detta kommer att medföra
            uppenbara svårigheter, då man nu samtidigt vill skapa en mera
            kontinuerlig långsiktig planering under försvarsdepartementets
            direkta ledning.” Deras slutsats blir att ”nuvarande system med
            periodiskt återkommande parlamentariska för- svarsöverenskommelser
            ersätts med en årlig löpande reglering, eventuellt med en förstärkt
            utskottsbehandling. Särskilda parlamentariska kommit- téer kan
            dock utnyttjas för att delta i den periodiska översynen av försvarets
            perspektivplaner och dessas alternativa inriktning.” När planeringssystemet
            nu föreläggs riksdagen i proposition finns riks- dagen inte berörd,
            annat än det allmänna att det nya systemet kommer att ge Kungl.
            Maj:t och riksdagen bättre underlag än f.n. att bedöma försvarets
            resursbehov och effektivitet och att särskild vikt bör läggas
            vid den långsik- tiga inriktningen. I vilka former riksdagen skall
            komma in sägs inget om. Det tycks helt klart att bara en budgetproposition
            till riksdagen inte är nog. En blick på den vanligaste skissen
            av systemets uppbyggnad visar att när ett förslag till programplan
            är klart så har de stora och avgörande lång- siktiga besluten
            redan fattats. I programbudgetgruppens ”Röda boken” (SOU 1969:
            25) sägs att ”det är miljöstudierna och då främst de dimensionerande
            angreppsfallen som ger utgångsvärden för alternativstudierna”.
            Miljöstudierna enligt planeringssystemet har pågått i tre miljöutredning-
            ar: Krigsmaktens miljöutredning (KMU), Befolkningsskyddets miljöutred-
            ning (BMU) och Ekonomiska försvarets miljöutredning (EMU). De
            två första har arbetat så länge att de kunnat lämna resultat i
            den tid som ut- satts för arbetet för perioden efter innevarande
            försvarsbeslut. Den tredje, om det ekonomiska försvaret, tillsattes
            för sent, varför denna viktiga sektor tydligen inte blir föremål
            för det avsedda planeringsarbetet. KMU och BMU lämnade sina resultat
            till departementet före 1 mars 1970. (Utredningarna fortsätter,
            i princip kontinuerligt, men för att kunna be- handlas inför en
            kommande 15-årig perspektivplan måste material lämnas före en
            viss tidpunkt — nästa motsvarande tidpunkt infaller om ca fyra
            år.) En månad senare hade departementet valt ut de ”dimensionerande
            an- greppsfallen” och utifrån dessa har myndigheterna fått i uppdrag
            att fram- lägga alternativa perspektivplaner. Dessa direktiv var
            alltså utformade ge- nom departementets urval ur den mängd militärtekniskt,
            strategiskt och politiskt möjliga angreppsfall som miljöutredningarna
            presenterat. ”Ut- gångsvärdena” för perspektivplaneringen är alltså
            klara, helt utan infor- mation till riksdagen. Enligt besked från
            departementet kommer den förutskickade försvarsut-
          </p>
          <pb facs="riksdagen-motions-pdf/data/1970/mot_1970_höst_fk__1261/mot_1970_höst_fk__1261-007.pdf"/>
          <fw xml:id="i-D26MB1qfiKZZ5mRUVGpD7f">
            Motion i Första kammaren, nr 1261 år 1970 15
          </fw>
          <p xml:id="i-FVZSD7Zc3ftJL9p5c6nLCX">
            redningen att väsentligen få syssla med perspektivplaneringen.
            Det var ock- så den uppgift som Grape—Ysander menade att en parlamentarisk
            utredning skulle kunna syssla med utan att förstöra förvaltningspraxis.
            Men kan man delta i ”den periodiska översynen av försvarets perspektivplaner
            och dessas alternativa inriktning” om man inte fått vara med om
            att granska miljöstu- dierna och välja ”dimensionerande angreppsfall”.
            När regeringen ensamt gjort det valet har den eliminerat alla
            planer som innefattat något annat. Den här gången är det tidsbrist.
            Först våren 1971 kan myndigheterna lämna sina förslag till perspektivplaner.
            Inte ens s.k. tilläggskrav torde kunna behandlas på initiativ
            från utredningen. Den är helt bunden till rege- ringens urval.
            Ty förslag till perspektivplan, eventuellt också något väg- ledande
            för en första programplan, måste presenteras i så god tid att
            propo- sition kan avlämnas till vårriksdagen 1972. Man kan alltså
            konstatera att den nya försvarsutredningen kapats i båda ändar
            i förhållande till tidigare. Den skall inte leda till förslag
            för de när- maste budgetåren. Den får inte heller vara med att
            välja de utgångsvärden som gäller för det långsiktiga planeringsarbetet.
            Den får på kort tid något diffust mellanuppdrag. Från departementet
            har förklarats att det inte gör så mycket att utred- ningen inte
            fått påverka urvalet av perspektivplaneuppgifter för myndig- heterna.
            Ty regeringen har valt perspektivplaner som ligger inom en vid
            ”strut”, mellan årligen plus 150 milj. kr. och minus 100 milj.
            kr. i förhål- lande till nuvarande nivå. Men samtidigt är det
            uppenbart att en förändring av försvaret främst skulle motiveras
            om miljöstudierna gav nya resultat. Om beslutet den här gången
            kanske blivit detsamma som om inga miljöutredningar tillsatts
            så kvarstår den principiellt viktiga frågan om utgångsvärdena
            skall vara helt undantagna parlamentarisk bedömning. Miljöutredningarna
            måste vara hemligstämplade, har departementet för- klarat, då
            de i sin beskrivning av världen utgår från namngivna stater. Att
            offentliggöra dem vore att misstänkliggöra andra nationer, och
            det är diplo- matiskt otänkbart. Eventuellt kommer en offentlig
            principbeskrivning, men den skulle knappast vara tillräcklig för
            att riksdagen eller den allmänna debatten skulle kunna bedöma
            rimligheten i regeringens slutsatser av miljö- utredningarnas
            material. Som regeringen handlat denna gång är det tidsmässigt
            tydligen omöjligt att medge parlamentarisk medverkan i planeringssystemets
            första led: miljöstudierna, val av dimensionerande angreppsfall
            och direktiv för per- spektivplanearbetet. Kanske kan sägas att
            tidsnöden varit sådan att det över huvud varit svårt att få systemet
            i kraft redan vid utgången av inne- varande försvarsbeslut. Den
            väsentliga frågan i det läget blir hur riksdagen i framtiden skall
            få delta i planeringssystemet. Tidiga parlamentariska försvarsutredningar
            är
          </p>
          <pb facs="riksdagen-motions-pdf/data/1970/mot_1970_höst_fk__1261/mot_1970_höst_fk__1261-008.pdf"/>
          <fw xml:id="i-HM4GMmKBFFEj5bwp89CS6z">
            16 Motioner i Första kammaren, nr 1261—1262 år 1970
          </fw>
          <p xml:id="i-7EV47AJ8NqLiDGg8dACzqu">
            en möjlighet. Förstärkt utskottsbehandling för att följa miljöstudier
            och perspektivplanearbete är en annan, Programplanernas årliga
            rullning krä- ver under alla förhållanden ett omfattande utskottsarbete.
            Försvarets planeringssystem kan inte anständigtvis införas utan
            att riks- dagens plats i systemet anges. En särskild utredning
            för framtiden är nöd- vändig. Eventuellt kan uppdraget ges till
            den föreslagna nya försvarsutred- ningen, som då skulle kunna
            ta sig an denna fråga sedan den avlämnat sitt betänkande om den
            första perspektivplanen.
          </p>
          <p xml:id="i-JkJ3dmpWcpyrnzExLhMinE">
            Med hänvisning till ovanstående hemställes, att riksdagen i skrivelse
            till Kungl. Maj:t begär utredning om riksdagens och parlamentarikers
            roll i det nya plane- ringssystemet för försvaret.
          </p>
          <p xml:id="i-EkPZS59hABgX2aVZYBqgWE" type="date">
            Stockholm den 16 oktober 1970
          </p>
          <div xml:id="i-9tamcQx995A9hcsHt4CtBt" type="signatureBlock">
            <p xml:id="i-LwEymY4nP8ATe6E5aoMR9y" who="i-M5bH1LxYTuWEQR2jm6YTKq" type="signature">
              Hans Lindblad (fp)
            </p>
          </div>
          <p xml:id="i-2uspk6gw26K7BSdP1ZrbjL">
            Nr 1262
          </p>
          <p xml:id="i-Rf7RD8eAXYDZ5eZ7gpLZrk">
            Av herr Hansson, i anledning av Kungl. Maj:ts proposition nr
            99, med förslag till lag om förenklad aktiehantering, m.m.
          </p>
          <p xml:id="i-9VjbLTKxjkE6aJJGS1XUsa">
            (Lika lydande med motion nr 1475 i Andra kammaren)
          </p>
          <p xml:id="i-7K4ZBGHP1aQTR5u3zaqHjJ" type="date">
            Stockholm den 16 oktober 1970
          </p>
          <div xml:id="i-AJCsRRddseEvKieDfyAEQR" type="signatureBlock">
            <p xml:id="i-9PHNvC8dKig6crW7fbNF26" who="i-Enw1KHymm14HvZLXai5pNR" type="signature">
              Torsten Hansson (s)
            </p>
          </div>
          <p xml:id="i-62PcqEGzFrLKRE62mdanVH">
            KUNGL. BOKTR. STHLM 1970 700023
          </p>
        </div>
      </div>
    </body>
  </text>
</TEI>
