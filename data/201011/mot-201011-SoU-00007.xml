<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00007">
  <teiHeader>
    <fileDesc>
      <titleStmt>
        <title>med anledning av prop. 2010/11:47 En samlad strategi för alkohol-, narkotika-, dopnings- och tobakspolitiken</title>
        <author corresp="i-D7mgFwiCKxywz1E18YrEuZ">av Agneta Luttropp m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:47 En samlad strategi för alkohol-, narkotika-, dopnings- och tobakspolitiken</title>
          <idno type="rdwebb">GY02So7</idno>
          <rs type="number">So7</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So7/text</ref>
          <ref type="dokument_url_html">http://data.riksdagen.se/dokument/GY02So7</ref>
          <ref type="dokumentstatus_url_xml">http://data.riksdagen.se/dokumentstatus/GY02So7</ref>
          <ref type="doc">http://data.riksdagen.se/fil/A9D026A5-E29F-485E-ACC0-41276B023B65</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SiAEpf4NLtSBKkXFTgDnm7" type="basedOn"/>
        <correspContext corresp="i-SiAEpf4NLtSBKkXFTgDnm7">
          <ref>Proposition 2010/11:47</ref>
        </correspContext>
        <correspAction xml:id="i-7npFzAhSWr48PQumjn5E4h" type="signed"/>
        <correspContext corresp="i-7npFzAhSWr48PQumjn5E4h">
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-CvU5Y2UAb1pXvVpYSv1sHy" type="referral">
          <date when="2011-02-04"/>
        </correspAction>
        <correspAction xml:id="i-HKFResGWa4u2rUMUNyLtEp" type="dismissal">
          <date when="2011-02-03"/>
        </correspAction>
        <correspAction xml:id="i-RPhAMGZDB8JuJNC3TRvSU" type="dismissal">
          <date when="2011-02-03"/>
        </correspAction>
        <correspAction xml:id="i-5ouUU95nAyRihYV3dnGVxM" type="transfer">
          <date when="2011-02-02"/>
        </correspAction>
        <correspAction xml:id="i-AwhNJEP8kaRz3m1TV8LeAR" type="submission">
          <date when="2011-02-02"/>
        </correspAction>
        <correspAction xml:id="i-P5xVpEawUnaiNjZVae7Vo3" type="assigned"/>
        <correspContext corresp="i-P5xVpEawUnaiNjZVae7Vo3">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8jKkW7Y67bjcpnAHTi9kio" type="motBody">
        <div xml:id="i-XpQi4eLafwi1cDCmwa3bVG" type="motProposal" subtype="förslag">
          <head xml:id="i-T37coqej6KCQFYC2TJVBpU">
            Förslag till riksdagsbeslut
          </head>
          <list xml:id="i-VadhzqRwDFM2YQ1ZnxCJvQ" style="ol">
            <item xml:id="i-Be7ryFxvqpzpy9LzCb1McE">
              Riksdagen tillkännager för regeringen som sin mening vad som
              anförs i motionen om vikten av tydligare koppling till folkhälsopolitiken
              och dess mål att utjämna skillnader i hälsa.
            </item>
            <item xml:id="i-Kb2BQGMujHsLkb7N8a5cFA">
              Riksdagen tillkännager för regeringen som sin mening vad som
              anförs i motionen om att strategin bör omfatta även läkemedelsberoende.
            </item>
            <item xml:id="i-CUcoGzeFA6WrMsfYABbWRr">
              Riksdagen tillkännager för regeringen som sin mening vad som
              anförs i motionen om att målet för ANDT-politiken specificerat
              bör inbegripa att förhindra att minderåriga börjar dricka alkohol.
            </item>
            <item xml:id="i-27FHngNbfCDva3n6iX34pT">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör bereda frågan
              om en självständig nationell antidopningsverksamhet.
            </item>
            <item xml:id="i-JB17gw7VdLABjQap516z55">
              Riksdagen tillkännager för regeringen som sin mening vad som
              anförs i motionen om en strategi för att genomföra åtagandena
              i WHO-konventionen Framework Convention on Tobacco Control.
            </item>
          </list>
        </div>
        <div xml:id="i-TmB6RtTg2M5xcST1n9roAx" type="motContent">
          <head xml:id="i-BpZTxuAxiyFYfTLn7kU1Mf" type="h1">
            Motivering
          </head>
          <p xml:id="i-RPWP35D9ZHo81o4o7C8rMX">
            Propositionen innehåller en samlad strategi för alkohol-, narkotika-,
            dopnings- och tobakspolitiken (ANDT-politiken). Syftet är att
            ange mål och inriktning för hur samhällets insatser ska genomföras,
            samordnas och följas upp under 20112015. Ett gemensamt övergripande
            mål för ANDT-politiken föreslås, och en s.k. målstruktur, kopplad
            till uppföljnings- och utvärderingssystem för att bättre kunna
            mäta effekterna av samhällets insatser.
          </p>
          <p xml:id="i-QrKkz3qDWLsWq9CPRryaQ2">
            Syftet som anges är att underlätta statens styrning av stödet
            på ANDT-området, att skapa bättre förutsättningar för samordning
            och samverkan och att få till en samlad syn på de gemensamma faktorer
            som ligger bakom mycket av problemens uppkomst, men också deras
            lösningar.
          </p>
          <p xml:id="i-WCzRHB2Nt3UBrXzKofm8KJ">
            Miljöpartiet välkomnar att en strategi görs för ANDT-politiken.
            De tidigare handlingsplanerna för alkoholpolitik respektive narkotikapolitik
            upphörde 2010. Att ta ett bredare grepp för beroendefrågor är
            välkommet, eftersom frågorna till viss del går i varandra. Vi
            vill dock lyfta fram några perspektiv som vi saknar i propositionen.
          </p>
          <head xml:id="i-CqSxsfGsjqZbWJYD1tsY4W" type="h2">
            Tydligare koppling till folkhälsopolitiken
          </head>
          <p xml:id="i-VBbu56ebs6xtUuA87sepMG">
            Att folkhälsopolitikens målområde 11 är tobak, alkohol, narkotika,
            dopning samt spel nämns. I övrigt sägs dock väldigt lite om folkhälsopolitiken
            i stort och dess betydelse. Vi ser det som en stor brist i hela
            strategin. Folkhälsopolitikens övergripande mål om att skapa samhälleliga
            förutsättningar för en god hälsa på lika villkor för hela befolkningen
            är den viktiga övergripande ramen. Strategier inom de olika målområdena
            har betydelse för det övergripande. Målområden som delaktighet
            och inflytande, ekonomisk och social trygghet liksom trygga och
            goda uppväxtvillkor har t.ex. stor inverkan även på frågor om
            beroende av ANDT. Effekterna av politiska beslut inom alla områden
            får direkt eller indirekt betydelse för folkhälsan. Regeringen
            talar ofta om individen och familjen, men sällan om strukturer.
            Vi anser att det är en brist och att en tydligare koppling till
            folkhälsopolitiken borde finnas med i den samlade strategin för
            ANDT-politiken.
          </p>
          <head xml:id="i-9E2krTKzWY17NjY3biwWBc" type="h2">
            Problematiskt med vaga formuleringar
          </head>
          <p xml:id="i-Cxx6msddTRG5CKwvturuUS">
            I strategin samlas det som görs för att helheten ska bli tydlig.
            Men syftet sägs vara att ange mål och inriktning för hur samhällets
            insatser ska genomföras, samordnas och följas upp under 20112015.
          </p>
          <p xml:id="i-2DNQyp1GeqVyJh6mY3GN6m">
            Vi efterfrågar en högre ambitionsnivå och större tydlighet. Det
            finns en konsekvent försiktighet i propositionen, och alltför
            många bör i texter där regeringen skulle kunna vara mycket tydligare
            med vad regeringen avser att göra. Vi hade också gärna sett att
            man ägnat sig mer åt frågan varför, för ett samtidigt kunskapslyft
            som sätter förslagen på åtgärder i ett sammanhang.
          </p>
          <p xml:id="i-8aFzE2XGyEUp31u8vH67V2">
            Det är också anmärkningsvärt att innehållet i olika styrdokument
            inte nämns tydligare i strategin. Det gäller t.ex. regeringens
            proposition En effektivare narkotika- och dopningslagstiftning
            (prop. 2010/11:4) som enbart schematiskt nämns i slutet. Visserligen
            hade inte riksdagen antagit lagen när strategin gjordes, men propositionen
            hade lagts fram och innebär konkreta förbättringar med tydligt
            innehåll som borde ha nämnts. Det skulle ha inneburit en ökad
            tydlighet under målbeskrivningen om en effektiv bekämpning av
            illegal försäljning via digitala medier. Otydligheten i propositionen
            gör strategin onödigt vag och kan lätt leda läsaren fel.
          </p>
          <head xml:id="i-4M9xeQCKJWsWP4MCg4P9ud" type="h2">
            Strategin borde även omfatta läkemedelsberoende
          </head>
          <p xml:id="i-YUckZXavcBviR9yNYSTNyd">
            Beroende av förskrivna narkotiska läkemedel är ett omfattande
            och mycket allvarligt problem som berör upp till en kvarts miljon
            personer. Det berör både den som drabbas av det, dennes anhöriga
            och betydligt vidare kretsar än så. Det är en beroendepoblematik
            som i alltför hög grad är osynliggjord. Okunskapen är stor, och
            det kan vara svårt att få behandlingsinsatser för den som behöver
            komma ifrån sitt beroende. Miljöpartiet har länge drivit att beroende
            av narkotiska läkemedel bör föras in under målområde 11 i folkhälsopolitiken
            och att Statens folkhälsoinstitut får ansvaret för uppföljning
            av beroende av narkotiska läkemedel. När nu en samlad strategi
            görs för ANDT-frågor anser vi att även läkemedelsberoende skulle
            ingå i denna.
          </p>
          <head xml:id="i-UDTZ3codEjo9zBDgxbhmYy" type="h2">
            Behov av stärkt övergripande mål vad gäller alkohol
          </head>
          <p xml:id="i-G9tn1fCHvFCiBroMF4pKaR">
            Regeringens förslag på övergripande mål för ANDT-politiken är
            ett samhälle fritt från narkotika och dopning, med minskade medicinska
            och sociala skador orsakade av alkohol och med ett minskat tobaksbruk.
            Målet beskrivs innebära
          </p>
          <list xml:id="i-32ZN6it2JYHmj2KGxxtV1Z" style="ul">
            <item xml:id="i-TwSwpEqmVUJxcVfTn7Wyh">
              en nolltolerans mot narkotika och dopning
            </item>
            <item xml:id="i-PmtvPXLerLEv2vG7qtTpx5">
              att minska allt tobaksbruk och förhindra att minderåriga börjar
              använda tobak
            </item>
            <item xml:id="i-BNJ5JCKZRyzFD56EuQvQgn">
              att förhindra all skadlig alkoholkonsumtion bl.a. genom att minska
              konsumtionen och skadliga dryckesvanor.
            </item>
          </list>
          <p xml:id="i-HPQF8UdqCijvS5mRvqBhaE">
            Vi menar att målet, när det gäller alkohol, måste innebära att
            förhindra att minderåriga börjar dricka alkohol, vilket behöver
            uttryckas. Det räcker inte att ange minskad konsumtion och minskade
            skadliga dryckesvanor som mål. Att ge efter på ambitionen att
            minderåriga inte ska dricka alkohol ökar risken för framtida bruk
            och skador. Målet gentemot minderåriga uttrycks tydligt på tobaksområdet,
            men behöver göras även när det gäller alkohol.
          </p>
          <head xml:id="i-DGDaeY64kR7mPH2spvgJE1" type="h2">
            Tydligare insatser mot dopning
          </head>
          <p xml:id="i-2guPmwZ51aPEEvqtsmJaon">
            Trots att dopning tydligt ingår i begreppet ANDT och därmed i
            strategin som regeringen föreslår, anser vi att strategin är för
            oprecis för att mer ska hända på området. Att nätverket Prevention
            av dopning i Sverige (Prodis) har bildats för att utveckla och
            utvärdera en arbetsmodell för att förebygga användningen av anabola
            androgena stereoider är bra. Vi menar att det dock inte räcker.
          </p>
          <p xml:id="i-WgGGmbtNyMuFcELkewT7HB">
            Vi har tidigare pekat på behovet av en självständig nationell
            antidopningsverksamhet. Idrottsrörelsen ansvarar i dagsläget för
            antidopningsarbetet genom att staten ger ett bidrag till Riksidrottsförbundet
            för att genomföra det antidopningsprogram som bygger på världsantidopningskoden.
            Regeringen, både den förra och den nuvarande, har ställt sig bakom
            världsantidopningskoden och Unescos och Europarådets antidopnings­konventioner.
          </p>
          <p xml:id="i-E36YNzXA3fxbBGZCe7YCoV">
            Regeringen har också givit en utredare i uppdrag att lämna förslag
            till den framtida nationella antidopningsverksamheten och undersöka
            möjligheterna att bilda en fristående nationell antidopningsorganisation,
            som staten och idrottens centrala organisation ska ha ett delat
            ansvar för. Förslaget är inte helt känt till sitt innehåll och
            presenteras samtidigt som motionen skrivs.
          </p>
          <p xml:id="i-2mK14WnAW9JCtbMRT19Kud">
            Det är viktigt att en självständig nationell antidopningsverksamhet,
            förutom det uppdrag som dagens antidopningsverksamhet har, ska
            ha till uppdrag att kontrollera och följa upp dopningsproblematiken
            inom fler områden inom t.ex. motionsidrotten, inte minst inom
            gymverksamheten där dagens antidopningsverksamhet inte har möjlighet
            att utföra kontroller, då det ligger utanför deras uppdrag. Av
            allt att döma kommer utredningen att presentera ett förslag i
            den riktningen. Miljöpartiet vill trycka på behovet av att antidopningsverksamheten
            ska kunna agera självständigt, att den utformas och att förutsättningar
            skapas så att den verkligen kan göra ett bra jobb förebyggande,
            kontrollerande och samordnande.
          </p>
          <head xml:id="i-V8TPCkvLNBjuaH6sjVNTUp" type="h2">
            Tydligare åtgärder mot marknadsföring av alkohol och tobak
          </head>
          <p xml:id="i-YX4pXTiSV2Ja8NsEGUXc7">
            Ett av de långsiktiga målen är att barn ska skyddas mot skadliga
            effekter orsakade av ANDT. Ett prioriterat mål under strategiperioden
            är ökad kunskap om marknadsföring av alkohol och tobak via digitala
            medier, samt marknadsföringens effekter på konsumtionen. Samtidigt
            visar man, föga förvånande, på att det inom alkohol- och tobaksområdet
            finns flera studier som visar på ett samband mellan hur ofta barn
            och unga exponeras för marknadsföring och omfattningen av rökning
            och skadliga alkoholvanor i dessa åldersgrupper.
          </p>
          <p xml:id="i-SAnSzr3hFw1eHxE74Zp4fi">
            För vår del är frågan enkel. Vi anser att reklam inte hör ihop
            vare sig med alkohol eller tobak. Hur omfattningen av reklam ser
            ut i dag är svårt att säga eftersom mycket sker via digitala medier.
            Miljöpartiet anser att det inte är tillräckligt att göra kartläggningar
            och att övervaka området som regeringen föreslår. Vi anser att
            regeringen bör driva frågan om rätten att slippa utsättas för
            alkohol- och tobaksreklam inom såväl EU som Sverige. Regeringen
            bör också i EU:s arbete med WTO och GATS, samt vid alla andra
            tillfällen när handelshinder diskuteras eller förhandlas, lyfta
            fram frågan om att aggressiv marknadsföring av alkohol är en utvecklingshämmande
            faktor. Detsamma gäller för regeringens arbete inom ramen för
            FN:s arbete med utvecklingsfrågor.
          </p>
          <head xml:id="i-7wg6tLVtr9W7oGv7rpxvv3" type="h2">
            Verkställ WHO:s tobakskonvention
          </head>
          <p xml:id="i-5ghGvveMJ6PfqGCRfvaxBn">
            Sverige ratificerade 2005 ramkonventionen om tobakskontroll (WHO
            Framework Convention on Tobacco Control). För en höjd ambitionsnivå
            i strategin skulle Sverige behöva ta ytterligare steg i det tobaksförebyggande
            arbetet.
          </p>
          <p xml:id="i-8T4eaK5M1BucRBZTRxBNhQ">
            Ramkonventionen är ett instrument för offensivt arbete. Men trots
            att Sverige åtagit sig att följa konventionens inriktning och
            mål finns det för närvarande ett antal områden där Sverige inte
            lever upp till tobakskonventionens riktlinjer. Det gäller t.ex.
            tobaksindustrins möjlighet att göra reklam via förpackningar och
            försäljningsställen, exponering av tobaksvaror på försäljningsställen,
            skydd mot passiv rökning, varningsbilder på tobaksförpackningar
            och skydd från påverkan av kommersiella och andra krafter inom
            tobaksindustrin.
          </p>
          <p xml:id="i-CeH5uh1n4upH7ytShuphrV">
            Det finns exempel på många andra länder där man valt att använda
            ramkonventionen som incitament för att höja ambitionen, och de
            ligger långt före Sverige på flera områden. Island, Thailand,
            Norge, Kanada och Irland har infört exponeringsförbud, tobaksvarorna
            ska förvaras ej synliga för kunderna. Även Finland ska införa
            förbud mot synlig tobak i butikerna. Australien är på väg att
            bli först i världen med en lag om neutral utformning av tobakspaket,
            s.k. plain packaging. Enligt lagförslaget ska alla tobakspaket
            som säljs i Australien efter den 1 januari 2012 ha en och samma
            bruna, icke glänsande, standardfärg. Frånsett varningar i bild
            och text får det inte finnas några logotyper eller andra dekorationer.
            Förbud mot tobaksautomater har införts i ett antal länder. Ett
            fyrtiotal länder har infört eller beslutat att införa varningsbilder
            på cigarettpaketen. I Norden har det införts på Island 2010 och
            i Norge väntas det ske 2011. Frankrike har infört kraftigt höjda
            tobaksskatter. Förbud mot rökning på uteserveringar har införts
            i Los Angeles och Boston i USA och i Queensland i Australien.
            I Los Angeles county i USA har det även införts förbud mot rökning
            i samtliga parker. I delstaten Victoria i Australien har rökförbud
            införts vid hållplatser för buss, järnväg och spårvagn. Australiens
            hälsodepartement har infört en ny policy för hur möten mellan
            departementens representanter och tobaksindustrin ska gå till.
            Alla möten måste offentliggöras på departementets webbplats med
            utförlig information om vilka som deltog, ärende för mötet och
            vad som togs upp.
          </p>
          <p xml:id="i-FqhXinSqceyEp2P4tfKHrj">
            Miljöpartiet menar att Sverige bör bli betydligt mer offensivt.
            En tydlig strategi behöver tas fram för att nå de mål som är uppsatta
            för 2014 och för målen i ramkonventionen om tobakskontroll som
            Sverige ratificerat. Det behöver bli ett tydligt uppdrag, inte
            bara en ambition, så som nu föreslås. Detta vill vi ge regeringen
            till känna.
          </p>
        </div>
        <div xml:id="i-2KR2zTV3aRsE9z4dXUxvdX" type="motSignatures">
          <list xml:id="i-3TiffCTRYEvPzqUHtFrKdS">
            <item xml:id="i-LooboRbUjT7d4fRpH29bDf" who="i-D7mgFwiCKxywz1E18YrEuZ">
              Agneta Luttropp (MP)
            </item>
            <item xml:id="i-XFuSkxpGWUFjpde2fAyWUv" who="i-Xw3dNbwa4hjDiSrSfFCZsz">
              Magnus Ehrencrona (MP)
            </item>
            <item xml:id="i-AbMH3W3YuSznGc51ktv4gr" who="i-7YbH6oTUwG4Qn94QEVE6as">
              Gunvor G Ericson (MP)
            </item>
          </list>
        </div>
      </div>
    </body>
  </text>
</TEI>
