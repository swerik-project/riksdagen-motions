<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__812/mot_1967__ak__812-001.pdf"/>
      <fw xml:id="i-GvwjFpdocmgw5xRFc44ThF">
        12 Motioner i: Andra kammaren, nr 812 år 1967
      </fw>
      <div type="motHeader" xml:id="i-C9Zy9AVgJmRYQNzd8EtKQ">
        <div type="motTitle" xml:id="i-H42zBQ9Hx3JVYufSnxd5Kv"/>
        <div type="motSubmissionInfo" xml:id="i-CPW9UXgzNWAjeLUXp95pSe"/>
      </div>
      <div type="motBody" xml:id="i-4oRqhEGNm3rktvZBp6yjhP">
        <div xml:id="i-GwcFMsDXfoEtPkHx32YVkL">
          <p xml:id="i-DUewTFGTvyKqwowAeZe8iL">
            Nr 812
          </p>
          <p xml:id="i-XU6fht39e29KXAGbN2u2BQ">
            Av herr Löfgren m. fl., om varningsskylt å traktorsläp.
          </p>
          <p xml:id="i-Ck8gws5bUX5MgDd84mK6oq">
            De betydande trafikrisker, som uppstår genom att långsamtgående
            fordon brom- sar upp den övriga trafiken, har tidigare påtalats.
            I motioner i riksdagen — t.ex. nr 299 i andra kammaren 1966 —
            har åtgärder begärts för att komma fram till för- bättring av
            dessa förhållanden genom tydlig utmärkning av traktordrivna släp-
            vagnar. Den anförda motionen avslogs, sedan dock tredje lagutskottet
            konstaterat, att motionärerna pekat på ett väsentligt trafiksäkerhetsproblem.
            Utskottet förutsatte, att de av motionärerna aktualiserade frågorna
            skulle komma att ägnas uppmärk- samhet under det fortsatta trafiksäkerhetsarbetet
            och att de initiativ skulle tas, som visade sig erforderliga.
            Några initiativ i den riktning, som utskottet förutsatte skulle
            tas, känner vi inte till, och då de problem, som här framförts,
            enligt vår uppfattning ytterligare för- stärkts genom den ökade
            trafiken och måste förutsättas bli ännu allvarligare vid högertrafikens
            genomförande, kan vi inte underlåta att på nytt aktualisera nödvän-
            digheten av att åtgärder verkligen vidtages, i varje fall för
            att eliminera de mest påtagliga olägenheterna av nu rådande tillstånd.
            Vid utskottets behandling av ärendet förra året framfördes betänkligheter
            beträf- fande det av motionärerna framförda förslaget. Dels ansågs
            det praktiskt ogenomför- bart att kräva varningsskylt av sådan
            storlek, som förslaget ansågs innebära, och dessutom påpekades
            att även andra fordon än traktorer framföres med särskilt låg
            hastighet, såsom truckar och vägmaskiner. Vi vill framhålla, att
            olägenheterna är alldeles särskilt framträdande beträffande traktorsläp,
            som till sin utformning så nära ansluter sig till utseendet av
            en vanlig lastbil, att en bakomkommande trafikant har all anledning
            antaga, att traktorsläpet i verkligheten är en lastbil med för
            sådan normal hastighet. Det är i sådana fall ofta omöjligt att
            upptäcka, att fordonet drages av traktor förrän man är alldeles
            inpå fordonet eller omkörning företas. Att en tydlig utmärkning
            av dessa traktorsläp påtagligt skulle minska trafikriskerna, är
            så uppenbart, att en tvekan att införa lämpliga utmärkningsbestämmelser
            för sådana fordon ej skulle behöva föreligga. Truckar och vägmaskiner
            är så på helt annat sätt igenkännbara, att dessa kategorier av
            fordon ej innebär samma problem i trafiken. Den av oss här påtalade
            svårigheten att bedöma om traktorsläp är ett sådant fordon eller
            en lastbil föreligger även vid fullt dagsljus och klar sikt, men
            accen- tueras givetvis vid dålig sikt och mörker. För att uppnå
            en påtaglig förbättring i fråga om de av oss påtalade trafikriskerna,
          </p>
          <pb facs="riksdagen-motions-pdf/data/1967/mot_1967__ak__812/mot_1967__ak__812-002.pdf"/>
          <fw xml:id="i-LavoGvE8LccW1ckuGKXFfV">
            Motioner i Andra kammaren, nr 812 år 1967 13
          </fw>
          <p xml:id="i-DMyEYTdCDVypbWspgS5w7K">
            kan man mycket väl finna en form och storlek för skylt, som praktiskt
            och utan olä- genhet kan användas. Det kan räcka med ett T, gärna
            inom ring, med reflekterande färg. Skulle annan form av utmärkning
            vara att föredra, så kan vi givetvis även vara tillfredsställda
            med sådan. Med hänvisning till vad vi här ovan anfört vill vi
            föreslå, att riksdagen måtte besluta att bestämmelse införes i
            VTF 5 $ med innebörd att släpvagn, som framföres efter traktor,
            skall bakåt, väl synligt, visa en skylt i form av förslagsvis
            ett T inom ring i reflekterande färg, och att närmare bestämmelse
            om skyltens storlek, form, utförande och placering fastställes
            av Kungl. Maj:t.
          </p>
          <p xml:id="i-Gx66WyszKeUX29ozA43Aqd">
            Stockholm den 26 januari 1967
          </p>
          <p xml:id="i-XtcKyeESByC3xNKPr5hKCA">
            Sigfrid Löfgren (fp) Axel Gustafsson (fp) Yngve Hamrin (fp) 1
            Jönköping
          </p>
          <p xml:id="i-BJxbxs7yJrcLQJ8h4vz8W">
            Folke Nihlfors (fp) Sigvard Larsson (fp) Bertil Rubin (mbs)
          </p>
        </div>
      </div>
    </body>
  </text>
</TEI>
