<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-uu-00216">
  <teiHeader>
    <fileDesc>
      <titleStmt>
        <title>Effektivare u-landsbistånd</title>
        <author corresp="i-MYV5TtBU5tQGwqDu4dq25s">Bengt Westerberg m. fl. (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Effektivare u-landsbistånd</title>
          <idno type="rdwebb">GA02u216</idno>
          <rs type="number">u216</rs>
          <orgName type="comitteeAbbreviation">uu</orgName>
          <ref type="dokument_url_text">http://data.riksdagen.se/dokument/GA02u216/text</ref>
          <ref type="dokument_url_html">http://data.riksdagen.se/dokument/GA02u216</ref>
          <ref type="dokumentstatus_url_xml">http://data.riksdagen.se/dokumentstatus/GA02u216</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>Karin Ahrland</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-9J1gmLVJSnGBRMzrAVvtvR</idno>
            <name>Anne Wibble</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>Kerstin Ekman</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3kNYWp6kwVut754REw3i84" type="signed"/>
        <correspContext corresp="i-3kNYWp6kwVut754REw3i84">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-9J1gmLVJSnGBRMzrAVvtvR"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-5FsdBgp7zC1W8jXSUkwwDq"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_u_216/mot_198687_u_216-001-001.pdf"/>
      <div type="motHeader" xml:id="i-3XRGrrrcTCLh9RspkLzmxL">
        <div type="motTitle" xml:id="i-D8XnCeGPX2JHnMvhEqYEAr"/>
        <div type="motSubmissionInfo" xml:id="i-FUMNUNZ1mX4GQTmALPgjeu"/>
      </div>
      <div type="motBody" xml:id="i-W1hgBaJC17JfL5ru2szwjN">
        <div xml:id="i-8KYrX8dd7xkfGvsLwx3aV5">
          <pb facs="riksdagen-motions-pdf/data/198687/mot_198687_u_216/mot_198687_u_216-001.pdf"/>
          <p xml:id="i-7MNSX9vEnzN9Lvubt1RKfj">
            FANS
          </p>
          <p xml:id="i-8AwkHrYQwovEiyzFEqNtyv">
            Motion till riksdagen
          </p>
          <p xml:id="i-NvzGHsEnsupcQxqBPsMqXi">
            1986/87:U216 R
          </p>
          <p xml:id="i-8i5YtpiUdWD4KXErCLmNiT">
            Bengt Westerberg m. fl. (fp)
          </p>
          <p xml:id="i-F2QS5pKDNoFMJdkpXyA9G7">
            Effektivare u-landsbistånd MEL
          </p>
          <p xml:id="i-QdqcA3ujZUThBn99VEm1wz">
            1986/87:U216
          </p>
          <p xml:id="i-6KBrxq9pjmMB2F6hUpuQMn">
            Sammanfattning
          </p>
          <p xml:id="i-GfzEhXcAadpBxuUV9Mu3Bx">
            Folkpartiet föreslår i denna motion åtgärder för att göra det
            svenska u-landsbiståndet effektivare och mer ägnat att främja
            demokrati och mänskli- ga rättigheter. I detta syfte föreslås
            en avsevärd ökning av det bistånd som överförs via de frivilliga
            organisationerna och en utfästelse om ytterligare anslagsökningar
            över en femårsperiod. De kan bidra till uppbyggnad av motsvarigheter
            i u-länderna och på så sätt främja en ökad politisk mångfald.
            De har också en billigare administration, de har kunnat visa goda
            resultat och har ofta lättare att nå ut till biståndets viktigaste
            målgrupp, de fattigaste människorna. Regeringens förslag om ökade
            anslag till betalningsbalansstöd och u- krediter riskerar att
            leda till stora reservationer, att pengar blir liggande. Eftersom
            biståndet på effektivaste möjliga sätt måste nå ut till de behövande
            människorna bör anslagen omfördelas. Angelägna insatser för länder
            med stor skuldbörda som genomför genomgripande förändringar av
            sin ekono- miska politik bör i efterhand avräknas från biståndsramen.
            Insatser för miljö, markvård och energi måste få stort utrymme
            och ett särskilt anslag härför inrättas. Det nya anslag för särskilda
            program som regeringen föreslår bör få väsentligt större resurser
            och användas bl.a. för demokratistödjande in- satser. Katastrofbiståndet
            är av största vikt för att förebygga och lindra katastro- fer.
            Bl.a. behoven av ytterligare insatser mot aids och för stöd till
            frontstaterna motiverar ett ökat anslag. Mot bakgrund av den förvärrade
            situationen i Sydafrika och de stora behoven av humanitära insatser
            föreslås en ytterligare ökning av det humanitära biståndet till
            södra Afrika. De multilaterala biståndsprogrammen har de senaste
            åren arbetat under svåra ekonomiska förhållanden. Folkpartiet
            föreslår ökade anslag till IDA, UNDP, UNICEF och UNHCR. Svenskt
            livsmedelsbistånd bör upphandlas till världsmarknadspriser. Det
            nuvarande systemet innebär att 65 milj. kr. av biståndsmedel överförs
            inte till u-länderna utan till svenska jordbrukare. Principen
            om obundet bistånd bör få starkare genomslag än för närvaran-
            de. Bindning av biståndet till inköp av svenska varor och tjänster
            riskerar bl.a. att leda till låg effektivitet.
          </p>
          <p xml:id="i-5nATMLYxU2ruZsk8sYZRTi">
            1 Riksdagen 1986/87.3 saml. Nr U216
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-002.pdf"/>
          <p xml:id="i-R9Fjz8n3Ydd4HV5VNv9brj">
            De ökade krav på effektivitet som måste ställas motiverar en
            förstärkning av biståndets administration.
          </p>
          <p xml:id="i-AwwcVCfwGnohCaEo1yDBLR">
            Förändringar av anslag i milj. kr.
          </p>
          <p xml:id="i-Ccy64WYjFB6Jm4rntkN54e">
            IDA + 40 UNDP + 50 UNICEF + UNHCR + 20 Merkostnad, livsmedelsbistånd
            0 Landprogram - 100 (Etiopien = 15 Nicaragua - 35 Vietnam —- 100
            Uganda + 50) 15
          </p>
          <p xml:id="i-C168Ht7eLhpwTv5BiFgnLu">
            Regionala insatser Humanitärt bistånd, Latinamerika Särskilda
            insatser, Latinamerika Humanitärt bistånd, södra Afrika Enskilda
            organisationer Katastrofer Särskilda program Miljö, markvård,
            energi SIDA:s administration Information
          </p>
          <p xml:id="i-CYzN3zcCRx9jQhh1rZr4mz">
            Itt+tt+t+t +++ 1 Zz
          </p>
          <p xml:id="i-LM4T9spp353m6dcRrDNePT">
            SAREC 5 U-krediter 175 —- 460
          </p>
          <p xml:id="i-EZrtyqR8ZTQgVFVbALVjHt">
            Betalningsbalansstöd
          </p>
          <p xml:id="i-XEV5TAB2C5DLBURvLhK3Fn">
            I. Inledning
          </p>
          <p xml:id="i-AnugH7SJG25FENK5MRMPVG">
            Ordet ”kris” används allt oftare i debatten om u-ländernas utveckling
            och om u-landsbiståndet. Själva debatten har också vuxit i intensitet
            under 1980- talet. Det gäller såväl i vårt eget land som ute i
            världen. Det finns inslag i denna debatt som präglas av såväl
            bristande förståelse och utpräglad svartsyn som ren biståndsnegativism.
            På det stora hela rör det sig om en konstruktiv debatt grundad
            på en djup solidaritetskänsla. Mångfalden i debatten är uttryck
            för nytänkande och frihet från dogmer. Klyftan mellan rika och
            fattiga länder ökar. Den ekonomiska utvecklingen i många länder
            är mycket svag. Ofta håller den inte ens jämna steg med befolkningsutvecklingen.
            Orsakerna finns att hämta i såväl höjda oljepriser, sjunkande
            råvarupriser, alltmer omfattande protektionism och u-ländernas
            dramatiskt stegrade skuldbörda, som felaktiga prioriteringar,
            flaskhalsar och kapacitetsbrister, misslyckade utvecklingsprojekt
            och val av utvecklings- hämmande politik i u-länderna själva.
            Det finns ingen anledning att förneka att åtskilligt bistånd visat
            sig mindre lyckat i det sammanhang det satts in. Biståndsprojekt
            har inte sällan misslyckats eller givit dålig effekt till följd
            av dålig anpassning till miljön. Bistånd är så komplicerat att
            vissa misslyckanden inte kan undvikas. I en del fall har biståndsprojekt
            och biståndsstrategier t.o.m. ökat u-ländernas problem. Detta
            är dock inget argument för minskat bistånd, tvärtom, en uppfordran
            till ökade ansträngningar för ett bättre, effektivare och större
            bistånd.
          </p>
          <p xml:id="i-MvtarCrACxprB1mnxD1quj">
            Mot. 1986/87 U216
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-003.pdf"/>
          <p xml:id="i-BRPYmw782nRGi6DzJuXGdC">
            Vårt bistånd till u-länder kan aldrig bli mer än hjälp till självhjälp.
            Det skall vara ett bidrag till u-ländernas egna strävanden att
            skapa och frigöra de resurser som människorna i dessa länder själva
            besitter. Endast genom en sådan inriktning kan på sikt klyftan
            mellan rika och fattiga överbryggas. Allt fler u-länder drar i
            dag slutsatsen att det endast är deras eget arbete och val av
            utvecklingsfrämjande strategi som leder framåt. Vårt bistånd skall
            vara ett stöd i dessa ansträngningar.
          </p>
          <p xml:id="i-GHnPrsXpiJRu8Pw6ExyeV3">
            I:1 Stagnation i världsekonomin
          </p>
          <p xml:id="i-Lgxrytu3D3vhppim9Y3NjU">
            1980-talet präglades länge av en utdragen stagnation i världsekonomin.
            Orsak var de omfattande oljeprishöjningarna i mitten av 1970-talet
            och särskilt 1979. Dessa drabbade de oljeimporterande u-länderna
            särskilt hårt. Till detta kommer att i-länderna bedrivit en ekonomisk
            politik med starka handelsbegränsande åtgärder som slagit hårt
            mot både råvarupriser och övrig u-landsexport. För u-länderna
            har det inneburit vikande exportmarknader, låg tillväxt i produktionen,
            försämrade bytesförhållanden, allt större betal- ningsunderskott,
            en svår knapphet på valutor och växande skuldproblem. U-ländernas
            sjunkande tillväxt fortsatte även när i-ländernas ekonomier 1983
            och 1984 upplevde en viss uppgång. Under 1985 försämrades åter
            läget för u-länderna med lägre tillväxt i industriländerna och
            i världshandeln. Råvarupriserna föll och terms of trade försämrades.
            De lägre räntorna och lägre oljepriserna har visserligen gynnat
            många u-länder. Dessa fördelar har dock ätits upp och mer än det
            på grund av lägre tillväxt i världshandeln, fallande eller stagnerande
            exportpriser, ökade handelshinder och minskat nettokapitalflöde.
            Särskilt hårt har låginkomst- länderna i Afrika söder om Sahara
            drabbats.
          </p>
          <p xml:id="i-TKxsx9GZntybwayJwDPWL8">
            1:2 U-ländernas skuldbörda
          </p>
          <p xml:id="i-LKYq3pvks8x4MsoSoGrFmW">
            De oljeexporterande ländernas snabbt växande överskott placerades
            i stor utsträckning i den industrialiserade världens banker. Dessa
            blev på så sätt likvida samtidigt som den ekonomiska nedgången
            gjorde det svårare för bankerna att finna lämpliga placeringsobjekt.
            Bankernas höga likviditet och flertalet u-länders stora lånebehov
            medförde att u-ländernas skulder i slutet av 1970-talet och i
            början av 1980-talet kom att öka mycket snabbt. U-ländernas samlade
            utlandsskuld beräknas nu överstiga 1 000 miljarder dollar. Höga
            realräntor, den länge mycket höga dollarkursen och stagneran-
            de exportintäkter har lett till ett smärtsamt uppvaknande för
            alla u-länder som utnyttjade 1970-talets goda lånekonjunktur till
            att skuldsätta sig i stor omfattning. Sedan 1981 har en dramatisk
            nedgång skett i kreditgivningen till de fattiga länderna. Allt
            fler u-länder har hamnat i akuta betalningskriser och därmed förlorat
            sin kreditvärdighet. En lång rad u-länder har tvingats till omförhand-
            lingar av sina skulder. De mest omfattande skuldkonsolideringarna
            har gällt stater som t. ex. Brasilien och Mexico. För de många
            små och fattigaste u-länderna, särskilt de i Afrika, rör det sig
            om mindre skuldbelopp, men deras betalningssituation är än mer
            desperat. De är dessutom i stort behov av
          </p>
          <p xml:id="i-DmsaZH5CGYUtKakVdg6g9G">
            Mot. 1986/87 U216
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-004.pdf"/>
          <p xml:id="i-RoSXeFsHb4EbduPQ9Y1zvd">
            nya krediter och resurstillflöde. FN:s generalsekreterare gick
            för ett par år sedan så långt att han föreslog att lånen till
            de fattigaste länderna skulle avskrivas. Åtskilliga av Sveriges
            programländer hör till denna grupp.
          </p>
          <p xml:id="i-7nwWAtCZwLbN4984cda6jB">
            1:3 Biståndet minskar
          </p>
          <p xml:id="i-2te6ihY1brk4ceVyMzR7rV">
            De rika ländernas ekonomiska åtstramningspolitik har fått till
            följd att biståndet till de fattiga länderna har stagnerat. Trots
            löftena i FN ligger OECD-staternas bistånd sedan 1970 kvar på
            en nivå av endast hälften av de 0,7 90 av BNP som utlovats. 1
            26 upprätthålls numera enligt DAC:s statistik endast av Norge.
            För 1985 anges Sverige endast till 0,86 26. Danmark och Nederländerna
            ligger på 0,8 resp. 0,91 90. I takt med oljeländernas ökade problem
            har även OPEC-staternas bistånd minskat till nuvarande 0,65 26.
            Sovjetunionen och Östeuropa ligger enligt DAC på endast 0,23 20
            — nog så avslöjande av verkligheten bakom parollerna om internationell
            solidaritet.
          </p>
          <p xml:id="i-ALccuAr4dAfXMz8C5aMTk5">
            1:4 Utebliven tillväxt
          </p>
          <p xml:id="i-B8A9mwWVQiHpch3paicqqk">
            Särskit allvarligt är läget för många av de u-länder som valt
            att föra en starkt planerad och på importsubstitution inriktad
            ekonomi. Tillväxten har stagne- rat. Försörjningen av den moderna
            sektorn med importerade insatsvaror, olja och reservdelar är hotad.
            Livsmedelsproduktionen har stagnerat, i många fall rent av sjunkit,
            till följd av en prispolitik som inte stimulerar jordbrukarnas
            produktion, stelbenta och ineffektiva distributionssystem och
            kraftigt övervärderade växelkurser samt en omfattande jordförstörelse.
            Resurskrävande och centraldirigerade planeringsapparater har vuxit
            upp som ofta snarare motverkar än främjar ekonomisk utveckling.
            Dessa förhållanden präglar i särskilt hög grad många av Afrikas
            stater. Som t.ex. Göran Hydén visar i sin bok ”Utveckling utan
            genvägar. Ett perspektiv på krisen och biståndet i Afrika” är
            de afrikanska samhällena fortfarande i hög grad baserade på en
            på självhushåll inriktad småbrukareko- nomi som är föga utvecklingsgenererande.
            De utvecklingsideologier och utvecklingsinstrument som valts har
            endast i ringa utsträckning kommit i kontakt med denna verklighet
            — och i dessa fall ofta verkat än mer utvecklingshämmande. De
            statsadministrationer som byggts upp har varit resurskonsumerande,
            men endast i ringa omfattning haft förmåga att åstadkomma en nationell
            resurstillväxt.
          </p>
          <p xml:id="i-MefQegXAvjzfsEzCYhVGjd">
            I:5 Befolkningsfrågan
          </p>
          <p xml:id="i-PznmD2CFxu6u4pa6uQzc2c">
            Den i augusti 1984 hållna FN-konferensen om befolkningsfrågor
            i Mexico City satte befolknignsutvecklingen i fokus. Det finns
            i dag mer än 4 1/2 miljarder människor på vår jord. Fram till
            år 2050, så länge som de barn som föds i vårt land i dag kan förväntas
            leva, kommer jordens befolkning att växa till 10 miljarder — mer
            än en fördubbling av vår nuvarande befolkning på jorden, och detta
            trots att befolkningspolitiska åtgärder på åtskilliga håll börjat
            ge resultat. Praktiskt taget hela denna befolkningsökning kommer
            att
          </p>
          <p xml:id="i-CHA8g4xd7itnmwz8eNuXsk">
            Mot. 1986/87 U216
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-005.pdf"/>
          <p xml:id="i-CC7czeP7nNHoCHWiLQh5hw">
            äga rum i de fattigaste länderna, de som redan i dag saknar mat
            och skola för sina barn. U-ländernas befolkning kommer att växa
            från 3 1/2 till 8 1/2 miljarder. Under en mansålder kommer Afrikas
            befolkning att nästan femdubblas. Livsmedelsproduktionen är redan
            i dag otillräcklig i många u-länder för att förse den egna befolkningen
            med mat. Det finns länder vilkas livsmedelspro- duktion totalt
            sett sjunker medan befolkningen ökar. Miljoner människor saknar
            i dag tillgång till rent vatten. Öknarna breder ut sig, bl. a.
            därför att en växande befolkning i u-länderna tvingas avverka
            alltmer av träd och buskar för sina hushållsgöromål. Landsbygdens
            oförmåga att föda och härbärgera den växande befolkningen leder
            till en urbanisering, som redan före utgången av detta sekel kommer
            att resultera i en rad befolkningsanhopning- ar på 20-30 miljoner
            människor, städer till namnet men inte till sin förmåga att ta
            hand om de människor som söker sin tillflykt där. Tusentals djur
            och växtarter hotas av förintelse, och ekologerna varnar för de
            katastrofala effekter detta kan få.
          </p>
          <p xml:id="i-MUAiFKKJM6WEq81S8xy4xL">
            1:6 Frihet, demokrati och mänsliga rättigheter
          </p>
          <p xml:id="i-WNJR8XwxoVDmXp7PnZMJgb">
            Svält, misär, överbefolkning och hopplöshet ligger bakom de krig
            och oroligheter, de väldiga flyktingströmmar och det ökande antal
            militärkupper och diktaturer som präglar tredje världen i dag.
            För totalitära regimer är det ofta en ursäkt för att förhala demokratisk
            utveckling och för att undertrycka mänskliga rättigheter. Det
            lär i dag finnas ca 12 miljoner flyktingar i världen, nästan alla
            i u-länder. Bara i Afrika beräknas det finnas mer än 5 miljoner
            flyktingar. Den sovjetiska ockupationen av Afghanistan har åstadkommit
            en liknande flyktingström till Pakistan. I dessa fall gäller det
            människor som lämnat sitt hemland. Alla de miljoner som på grund
            av förtryck, förföljelse och inbördes konflikter befinner sig
            inom de gränser som Europas kolonialmakter drog upp under 1800-talets
            slut, men långt från sin hemtrakt, är ändå oräknade. Det är en
            ödets ironi att några av världens fattigaste stater är de som
            på sitt territorium härbärgerar flest flyktingar i världen — i
            några fall över miljonen! Kampen för frihet och rättvisa i de
            fattiga länderna hotas om inte invånarna ges en dräglig tillvaro.
            Kampen för demokrati och mänskliga rättigheter hotas i länder
            som i en snar framtid kommer att vara befolkade av tre eller fyra
            gånger så många människor som i dag. Även det omvända gäller:
            Möjligheterna att åstadkomma utveckling i de fattiga länderna
            hotas om inte friheten ökar.
          </p>
          <p xml:id="i-28LvQBgFNckNGLj8QND5J4">
            1:7 Torka och svält
          </p>
          <p xml:id="i-XoAaer42M15fTWiWRhXATP">
            Under de senaste åren har vi återigen på ett dramatiskt sätt
            blivit uppmräk- sammade på hur utsatta människorna i de fattiga
            länderna är för katastrofer av olika slag. Naturkatastrofer förekommer
            ständigt. Översvämningar, torka, svält och ökenutbredning drabbar
            miljoner människor. Alltmer gör sig kunskapen gällande att många
            av dessa katastrofer är ett resultat av underutvecklingen själv,
            miljöförstörelse och överutnyttjande av naturresur-
          </p>
          <p xml:id="i-913Lze8Y2YWV7RRp5ryKGU">
            Mot. 1986/87 U216
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-006.pdf"/>
          <p xml:id="i-MdKkqtGgEnmGS1sgAQhiXX">
            ser. Mänskliga åtgärder eller ännu oftare bristen på åtgärder
            ligger ofta bakom den väldiga omfattningen av katastrofer. Stigande
            befolkningstryck, livsmedelsbrist, energikris och miljöförstörelse
            bildar en fattigdomens onda cirkel. Katastrofinsatser får långsiktig
            effekt endast om de inriktas på katastrofförebyggande åtgärder,
            främst på miljö- och resursområdet.
          </p>
          <p xml:id="i-SbvKJvphm3r5SCKKXnsJac">
            I:8 U-landskvinnorna
          </p>
          <p xml:id="i-Bep6WBNu2GiFvUMLT3RBQY">
            Kvinnorna i Afrika har en nyckelroll som livsmedelsproducenter.
            En ökad medvetenhet råder om att kvinnornas medverkan är nödvändig
            om man skall lyckas öka jordbruks- och livsmedelsproduktion, minska
            analfabetism och införa primärhälsovård och familjeplanering i
            u-länderna. Det har ofta visat sig vara svårt att nå ut till kvinnorna.
            Inte sällan har biståndsprojekt utformats så att just kvinnornas
            situation rent av försämrats. Den tredje internationella kvinnokonferensen
            i Nairobi sommaren 1985 blev ett stort steg framåt för strävandena
            att lyfta fram u-landskvinnans situation och hennes i många fall
            helt avgörande betydelse för människornas vardagstillvaro i u-länderna.
            Det gäller i särskilt hög grad på landsbygden. En förbättring
            av kvinnornas förhållanden och ett stärkande av deras roll är
            inte minst viktig för u-landsbarnens ofta existenshotade tillvaro.
            I detta sammanhang är det glädjande att SIDA inför Nairobikonferensen
            våren 1985 antog ett handlingsprogram för ett kvinnoinriktat bistånd.
            Det är väsentligt att detta får prägla bedömningen och utvecklandet
            av våra framtida biståndsprojekt.
          </p>
          <p xml:id="i-g1e7g896iss8Tm2nj8e5z">
            I:9 Bistånd ger resultat
          </p>
          <p xml:id="i-PTNpdWBAEddSraHw24fkGe">
            Mot denna bakgrund finns det all anledning att framhålla att
            u-landsbistånd, inte minst i åtskilliga av de länder som erhållit
            svenskt bistånd, haft stor betydelse. Undervisning och hälsovård
            inkl. familjeplanering har byggts ut och kommer betydligt större
            del av befolkningen till del. Vattenförsörjning- en har förbättrats.
            Barnadödligheten har sänkts och medellivslängden har stigit. Det
            rör sig om insatser av omätliga mänskliga värden. Det skapar också
            mänskliga resurser av stor betydelse för framtida utveckling i
            många u-länder.
          </p>
          <p xml:id="i-7VmBoQvakiU1By9fkqoq6W">
            1:10 Utveckling och tillväxt
          </p>
          <p xml:id="i-87f2z8ayPdPmEkw4LAPQXp">
            Skillnaderna är mycket stora i u-ländernas förutsättningar för
            utveckling. Olika u-länder har valt olika utvecklingsstzategier.
            Vid sidan av de oljeexpor- terande länderna är det framför allt
            de s.k. NIC-länderna, de nyligen industrialiserade länderna, som
            kan visa upp en god ekonomisk utveckling. Av dessa har de på råvaruexport
            inriktade länderna, särskilt i Latinamerika, dock drabbats hårt
            av sjunkande råvarupriser. De industrivaruproducerande länderna,
            främst i Sydostasien, har, trots tilltagande protektionism från
            de rika länderna, haft större framgångar. Särskilt de senare NIC-länderna
            har genom sin exportinriktade och arbetskraftsintensiva industri
            och marknads-
          </p>
          <p xml:id="i-Psruwd1ThByrzWD3TYCNex">
            Mot. 1986/87 U216
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-007.pdf"/>
          <p xml:id="i-8NVVTaq3wAH8CAYistQKtv">
            ekonomiska inriktning skapat resurser för en snabb utveckling.
            Även om förutsättningarna är olika och ett u-lands utvecklingsmodell
            inte automatiskt kan övertas av ett annat ger detta ändå viktiga
            lärdomar för många av de fattigaste länderna där utvecklingen
            stagnerat eller vänts i tillbakagång.
          </p>
          <p xml:id="i-Fqiz8fLXsbkH6yeTKsp9a4">
            II. Målen för vårt bistånd En enig riksdag har formulerat målen
            för den svenska biståndspolitiken som
          </p>
          <p xml:id="i-9CzQMRCZh925PC2fXY7Ryu">
            Oo resurstillväxt Oo ekonomisk och social utjämning Oo ekonomisk
            och politisk självständighet Oo demokratisk utveckling i mottagarländerna
          </p>
          <p xml:id="i-E7yyX8awCpXBgav6HK2iRf">
            Riksdagen har också betonat att målen är likvärdiga och skall
            vara styrande för allt vårt bistånd. Biståndsmålen är med nödvändighet
            ganska allmänt hållna. Måluppfyllel- sen är svår att mäta också
            av det skälet att det finns så många andra faktorer som i högre
            grad än vårt bistånd påverkar mottagarländernas utveckling, t.
            ex. råvarupriser och skuldräntor. Det bör understrykas att alla
            biståndsmål inte alltid kan främjas samtidigt i varje land, än
            mindre i varje enskilt projekt. Det finns emellertid mot bakgrund
            av utvecklingen i u-länderna anledning att närmare pröva hur vårt
            bistånd på ett bättre sätt än hittills kan främja demokratimålet.
            I detta avseende tvingas vi konstatera dels att måluppfyllelsen
            i åtskilliga fall varit ringa, dels att demokratimålet haft för
            liten tyngd i biståndspolitiken. Utöver de fyra huvudmålen för
            vårt bistånd är avsikten att vi skall hjälpa de fattigaste människorna
            i de fattigaste länderna. Denna inriktning torde vara av grundläggande
            betydelse för den positiva syn på biståndet som en stor majoritet
            av svenska folket glädjande nog uppvisar. Det finns all anledning
            att ytterligare skärpa det svenska biståndets profil i detta avseende.
            Det är då angeläget att tidsperspektivet inte görs för kort. Katastrofbistånd
            går i högre grad än någon annan biståndsform omedelbart och direkt
            till de fattigaste. Men som bl. a. Röda korset framhållit måste
            vi också förebygga katastrofer, inte bara hjälpa för stunden.
            Vidare kan bistånd som i ett första skede kan tyckas gynna bara
            de ”näst fattigaste” eller kanske rent av medelklassen i u-länderna
            efter hand komma att nå även de fattigaste med sina effeker. I
            en del fall kan det rent av vara en förutsättning för att åstadkomma
            den resurstillväxt som kan lyfta även de fattigaste människornas
            levnadsvillkor. Men enligt folkpartiets uppfattning bör vi i framtiden
            i högre grad ge bistånd i småskaliga former som kommer de fattigaste
            människorna på landsbygden till del och i mindre grad inrikta
            oss på storskaliga industri- och infrastrukturella projekt. Landsbygdsutveckling,
            miljöskyddande åtgärder, kvinnoinriktat bistånd och stöd som kanaliseras
            genom enskilda, ideella organisationer bör därför få ökat utrymme
            i det bilaterala biståndet.
          </p>
          <p xml:id="i-CmJH3KryN5SjuXJiefTFUY">
            Mot. 1986/87 U216
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-008.pdf"/>
          <p xml:id="i-CtbNrpR858ubyKnr8vWMMD">
            III. Biståndets volym
          </p>
          <p xml:id="i-4ZsTWezvrgRzcWYgDFWcdo">
            Behovet av bistånd är i dag större än någonsin. Därför är det
            angeläget att det svenska biståndet är på en gång högt och effektivt.
            Enprocentsmålet kan således bara utgöra ett etappmål och en nedre
            gräns som biståndet inte får underskrida. Biståndets andel av
            BNI bör i framtiden successivt öka i den takt ekonomin tillåter.
            På lång sikt bör 2 26 av BNI utgöra ett nytt biståndsmål. I debatten
            om biståndets volym har förespråkarna för lägre anslag ofta hävdat
            att biståndets innehåll är viktigare än dess volym. Folkpartiet
            vänder sig bestämt mot tanken att det skulle råda något motsatsförhållande
            mellan kraven på effektivitet och en hög volym. Mot bakgrund av
            de väldiga behoven i u-länderna är det uppenbart att ett bistånd
            som motsvarar 1 96 av BNI kan användas mer effektivt, så att det
            i högre grad kan nå de fattigaste som vi vill bistå. Men det är
            inget argument för lägre bistånd. Mer bistånd kan alltid hjälpa
            fler. Mot den här bakgrunden har den socialdemokratiska regeringens
            hante- ring av biståndsanslagen varit utomordentligt oroande.
            Folkpartiet var under 1960- och 1970-talen djupt engagerat i arbetet
            på att uppnå enprocentsmålet för det svenska biståndet. I den
            socialdemokratiska regeringens första budget 1983/84 övergavs
            i praktiken enprocentsnivån, eftersom vissa anslag dubbelräknades.
            I påföljande budget genomdrev regeringen med stöd av moderata
            samlingspartiet en sänkning även av det formella anslaget under
            enprocentsmålet. I budgeten för 1986/87 kom dubbelräkningsmetoden
            åter till användning. Folkpartiet har bestämt motsatt sig denna
            kombination av manipulationer och nedskärningar. Enligt DAC-statistiken
            har det utbetalda biståndet visserligen stigit från 0,80 90 1984
            till 0,86 90 1985. Men vi ligger fortfarande avsevärt under 1982
            års siffra på 1,02 96 och intar för närvarande tredjeplatsen efter
            Norge och Nederländerna. Denna statistik ger visserligen inget
            exakt värde för biståndets storlek beroende på bl. a. beräkningsgrunder,
            utbetalningsterminer och reservatio- ner av anslag. Men den ger
            ändå en antydan om att det svenska biståndsansla- get de senaste
            åren varit på väg att urgröpas. Det finns flera orsaker till att
            det utbetalda biståndet har sjunkit. En är att prognosen för BNI
            under senare år inte visat sig hålla. En annan är dubbelräkningen
            av anslag — att reservationer från ett år har räknats in i enprocentsramen
            för nästa år. En tredje är att de stora anslagen för betalningsbalansstöd
            hittills till betydande del använts för avskrivning av skulder
            till Sverige och i praktiken aldrig lämnat landet. Anslaget för
            innevarande år har till största delen förblivit outnyttjat i avvaktan
            på internationella skuldregleringar. Dessutom har stora belopp
            blivit liggande som reservationer på anslaget för u-krediter i
            stället för att omedelbart sättas in där akuta behov föreligger.
            Enligt budgetpropositionen uppgår de samlade reservationerna på
            anslaget C 8 Övriga u-landspolitiska insatser till ca 960 milj.
            kr. Med tanke på att anslagen här periodvis varit uppenbart överdimensione-
          </p>
          <p xml:id="i-5U3VNLyTJMqZq92WmXUGtG">
            Mot. 1986/87 U216
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-009.pdf"/>
          <p xml:id="i-C5jur8WuVaNa3JWTixWoVb">
            rade förefaller detta vara ett uttryck för en medveten strävan
            från regering- ens sida att hålla utbetalningarna av bistånd så
            låga som möjligt. Det är en biståndspolitik som strider mot Sveriges
            moraliska förpliktelser gentemot de fattiga länderna.
          </p>
          <p xml:id="i-2FvXuGYkACsF48iQsUihmz">
            IV. Demokrati och mänskliga rättigheter
          </p>
          <p xml:id="i-2aWsV6N3zJ961mi8mCAbjY">
            De flesta av jordens människor lever under ofrihet och diktatur,
            kanske fler än någonsin i världshistorien. Den enskilda människans
            rätt åsidosätts allt oftare i stater med politisk enpartiregim
            eller militär diktatur. Liberaler ser ett starkt samband mellan
            fred, frihet och rättvisa. Varaktig fred kan endast bygga på jämlika
            förhållanden mellan olika stater och på respekt för mänskliga
            rättigheter inom varje stat. Det gäller också u-länderna. De inre
            konflikterna är starkast och den ekonomiska utvecklingen svagast
            i de länder där de mänskliga rättigheterna respekteras minst.
            Det behövs en ny internationalism där frihet från inhemskt våld
            och förtryck ges lika stor vikt som frigörelse från utländska
            kolinisatörer och imperiebyggare. Det finns en rad krav som bör
            vara uppfyllda för att en stat skall kunna räknas till kretsen
            av demokratier:
          </p>
          <p xml:id="i-BxQsjLnr91At4nMdiMMTe4">
            + det skall hållas fria och hemliga val + det skall råda en vidsträckt
            yttrande- och organisationsfrihet + den politiska mångfalden måste
            vara säkerställd genom fri partibildning och flerpartisystem
          </p>
          <p xml:id="i-SFVb1ojk6kd7PBMnECC4RH">
            De yttre förutsättningarna är fundamentalt annorlunda i fattiga
            och outveck- lade länder utan demokratisk tradition jämfört med
            industriländer som Sverige:
          </p>
          <p xml:id="i-VvMmbsuSwDUawc2gSCT1Ub">
            + låg utbildningsnivå som innebär att befolkningen har mindre
            möjligheter att ta del av och ta ställning till politisk information
            + outvecklade kommunikationer + en trög administration + svaga
            folkrörelser + en bristande nationell enhetskänsla, särskilt i
            afrikanska länder + en begränsad lojalitet mot samhället
          </p>
          <p xml:id="i-8ckXSoihRRSbFsuGScw4gK">
            Till denna lista kan i flera fall fogas yttre tryck och starka
            inre spänningar, t. ex. till följd av etniska motsättningar. I
            de flesta fall, och i särskilt hög grad i Afrika söder om Sahara,
            har dessa problem sitt ursprung i det tidigare kolinialsystemet.
            Detta överlämnade vid kolonialismens avveckling kring 1960 statsbildningar
            som vare sig geografiskt, etniskt eller beträffande resurser var
            särskilt ägnade att ta itu med de enorma problem som förestod.
            Att bygga upp en demokratisk stat tar tid: det är ett tålamodskrävande
            och mödosamt arbete. Det är en sak att vara medveten om svårigheterna
            i en demokratisk utvecklingsprocess, en helt annan att ställa
            målen lägre, att ge själva demokratibegreppet en vid och vidlyftig
            tolkning. I den svenska biståndsdebatten fanns det ett tag — och
            finns delvis ännu—en tendens att bagatellisera demokratimålet,
            att se politisk frihet som en
          </p>
          <p xml:id="i-Wd4YT6PJPM7V9XbUDeztBr">
            1" Riksdagen 1986/87.3 saml. Nr U216
          </p>
          <p xml:id="i-3h5Q4BRHpANFr5SidEA8Nq">
            Mot. 1986/87 U216
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-010.pdf"/>
          <p xml:id="i-HzPVqTSQ7pBVLK8yGRkvEj">
            överflödsvara fattiga länder inte har råd med. Det är en inställning
            som ett liberalt parti aldrig kan acceptera. Det är glädjande
            att allt fler numera anslutit sig till den uppfattningen. Möjligheterna
            att göra sin stämma hörd och ha en avvikande uppfattning eller
            att kräva sin rätt att i allmänna och fria val utse sina ledare
            kan aldrig betecknas som en lyx. Särskilt för de fattigaste grupperna
            som inte kan få sina krav uppmärksammade genom ekonomisk makt
            eller speciella kontakter är denna frihet en central fråga. För
            en fredlig utveckling i världen är det väsentligt att idéerna
            om folkstyre, allmän rösträtt och föreningsfrihet kan förverkligas.
            Redan 1962 blev ”demokratisk samhällsutveckling” ett av fyra mål
            för den svenska biståndspolitiken. I det här avseendet — liksom
            i så många andra — är skillnaderna mellan olika u-länder så stora
            att det inte är särskilt meningsfullt att tala om tredje världen
            som en enhet. Där finns en rad olika politiska system med varierande
            grad av personlig frihet. Bland våra egna 17 programländer finner
            vi totalitära kommuniststater som Vietnam, demokra- tier som Indien
            och Botswana, flerpartistater med snäva ramar för oppositio- nen
            som Nicaragua och enpartistater med ett inte obetydligt utrymme
            för politisk opposition som Kenya och Tanzania. Några hoppingivande
            tecken har vi sett: fredliga presidentskiften i Botswana, Kenya
            och Tanzania samt givetvis utvecklingen i Latinamerika. I övrigt
            är bilden föga uppmuntrande. Förhållandena i flera mottagarlän-
            der, bl. a. Etiopien, Sri Lanka, Nicaragua och Zimbabwe, inger
            stor oro. Vi kan för den skull inte begränsa våra biståndsinsatser
            till färdiga demokratier — därtill är de för få. Men vi kan ge
            biståndsmålet ”demokratisk samhällsut- veckling” ökad tyngd i
            den svenska u-landspolitiken. Utrikesutskottets uttalanden i förra
            årets betänkande om internationellt utvecklingssamarbete var ett
            steg i rätt riktning. Men det finns all anledning att gå vidare.
            För det första. Vi bör dels i långt större utsträckning än hittills
            ge bistånd i former som främjar mångfald och demokrati, dels sträva
            efter ett ökat folkligt deltagande — inte minst från kvinnornas
            sida — i våra biståndsprojekt. På detta område har de ideella
            organisatonerna en given roll. Av vår egen historia kan vi lära
            vilken stabilitet och livskraft fria folkrörelser kan ge en spirande
            demokrati. I första hand bör svenska organisationer — missionen,
            kooperationen, fackföreningar, näringslivsorganisationer, handikapporga-
            nisationer m. fl. — få förmedla bistånd för att bidra till uppbyggandet
            av motsvarigheter i u-länderna. Där det är möjligt bör även det
            statliga biståndet ges i samarbete med enskilda organisationer
            snarare än med den offentliga administrationen i mottagarlandet.
            Fria massmedier är ett omistligt inslag i varje demokrati. Det
            är inte minst därför vi oroar oss för utvecklingen i Nicaragua,
            där presscensuren inte hävdes ens under valen och oppositionstidningen
            La Prensa har stängts. Sverige bör öka det bistånd som på olika
            sätt syftar till att uppmuntra och stödja utvecklingen av fria
            massmedier i våra mottagarländer. Liknande insatser kan vi göra
            på andra områden: utbildning, lokal självstyrelse och uppbyggandet
            av en oberoende rättskipning. På samma sätt som vi i dag ställer
            vårt administrativa kunnande till en del u-länders förfogande
            borde vi dela med oss av vår juridiska kompetens. I bästa fall
          </p>
          <p xml:id="i-3h3UMu5w7wS2C33PvP38hY">
            Mot. 1986/87 U216
          </p>
          <p xml:id="i-73PUoYoj521pEs9GPwHtgy">
            10
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-011.pdf"/>
          <p xml:id="i-Pkkw6kT7XYwKWwLWavtDJv">
            skulle det kunna bidra till ökad rättssäkerhet, fler rättvisa
            rättegångar och färre godtyckliga arresteringar. Det bör också
            understrykas att en friare ekonomi med en livaktig småföretagsamhet
            innebär mångfald och en begränsning av statens makt på ett sätt
            som gynnar — om än inte garanterar — en demokratisk samhällsutveck-
            ling. Det är till fördel både för demokratin och för den ekonomiska
            utvecklingen i u-länderna om centralstyrningen minskar, marknaden
            upp- muntras och entreprenörskap får stöd. Det är vidare angeläget
            att utvecklingen beträffande demokrati och mänskliga rättigheter
            liksom bedömningar av våra möjligheter att genom rätt utformade
            biståndsinsatser påverka den får ett väsentligt större utrymme
            i biståndspolitiska beslutsunderlag, både i SIDA och i riksdagen.
            Regeringen borde vidare ta initiativ till en av SIDA oberoende
            årlig redovisning i lämpliga former av situationen i vad gäller
            demokrati och mänskliga rättigheter bland våra programländer.
            För det andra. Vi måste tala klartext. Övergrepp mot mänskliga
            rättigheter blir inte mer acceptabla eller ursäktliga för att
            de begås i ett land som får svenskt bistånd. Tvärtom ger biståndssamarbetet
            Sverige både ett särskilt ansvar och särskilda möjligheter som
            vi inte får försumma att utnyttja. Dialogen med mottagarländerna
            bör därför i betydligt större utsträckning än hittills användas
            för att främja de mänskliga rättigheterna och markera demokratimålets
            betydelse. För det tredje. Vi bör också i viss utsträckning kunna
            stödja en demokratisk samhällsutveckling där den faktiskt är på
            väg, även i länder som inte tillhör kretsen av huvudmottagare.
            I Latinamerika har vi t. ex. länge givit humani- tärt bistånd
            til diktaturernas offer men dragit oss ur för snabbt när militärjuntorna
            kastats ur sadeln och en mer demokratisk utveckling stått för
            dörren. Även begränsade biståndsinsatser under demokratins känsliga
            barndom kan vara av stort värde. Vi välkomnar därför SIDA:s förslag
            om ett nytt anslag för Särskilda insatser i Latinamerika av detta
            slag. Vi menar dock att denna typ av demokratibistånd bör kunna
            ges även till andra länder. Den nya anslagsposten Särskilda program
            bör användas i detta syfte. Filippinerna är ett land där bistånd
            i denna form vore motiverat. I länder där demokratin fortfarande
            är ung är stöd till organisationer och politiska föreningar särskilt
            angeläget. De demokratiska institutionerna är i allmänhet ännu
            bräckliga, folkrörelsetraditionerna ofta mycket begränsade och
            partierna svaga. Svenskt statligt bistånd kan givetvis inte kanaliseras
            direkt till politiska partier i andra länder. Men bistånd till
            opinionsbildande organisationer i u-länder via t. ex. riksdagspartierna
            närstående stiftelser vore däremot en lämplig lösning. Erfarenheter
            från verksamhet av detta slag i Västtyskland visar också att detta
            kan vara en framkomlig väg. Sådana insatser bör naturligtvis stå
            i samklang med den övriga biståndspolitiken. Riksdagen bör hos
            regeringen begära förslag i detta syfte. I valet av mottagarländer
            bör demokratimålet som en följd av vad som anförts ovan spela
            en mer framträdande roll än hittills. Vi bör då ta hänsyn till
            förutsättningarna för en demokratisk samhällsutveckling och i
            vilken ut- sträckning våra biståndsinsatser kan påverka.
          </p>
          <p xml:id="i-TLdsu9TfZnN7TsvuL5b92E">
            Mot. 1986/87 U216
          </p>
          <p xml:id="i-ToGebVxG5MCJvHCFHz7MzQ">
            11
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-012.pdf"/>
          <p xml:id="i-KjX3aq6CZCFzXuymPmonkx">
            Det är inte lika enkelt att dra sig ur ett biståndssamarbete
            när det en gång påbörjats. Den politiska situationen i u-länder
            växlar ofta snabbt. Om vårt bistånd skall följa dessa konjunkturer
            blir det ineffektivt. När långsiktighe- ten överges är det de
            mottagande människorna som förlorar. Men våra programländer kan
            inte räkna med att samarbetet fortsätter i decennier helt utan
            hänsyn till hur de mänskliga rättigheterna respekteras. I den
            avvägning mellan olika hänsyn som alltid måste göras bör demokratimå-
            let väga tyngre än hittills. Landramarna måste kunna frysas eller
            sänkas om utvecklingen går i fel riktning och vi inte finner det
            möjligt att påverka den genom andra biståndsformer, särskilt när
            det gäller länder som vi gått in i just för att främja demokratin.
            Folkpartiets förslag att biståndet till Vietnam skall avvecklas
            skall ses inte bara mot bakgrund av den utdragna ockupationen
            av Kampuchea. Även landets permanent totalitära politiska system
            spelar in — liksom det faktum att våra biståndsinsatser inte tycks
            kunna bidra till någon utveckling i rätt riktning. Ledstjärnan
            för vårt agerande skall ständigt vara att våra biståndspengar
            på effektivaste möjliga sätt skall komma de behövande människorna
            till del. Bl. a. därför bör avvecklingen av ett programlandssamarbete
            ske i ordnade former så att inte biståndets innehåll och Sveriges
            trovärdighet som biståndsgivare tar skada. Gällande avtal skall
            fullföljas. Om det är nödvän- digt skall enstaka projekt kunna
            drivas vidare även en tid efter att landramen avskaffats och övrigt
            samarbete upphört. Katastrofbistånd, humanitärt bistånd och bistånd
            genom enskilda organisationer skall kunna ges även efter att ett
            programlandssamarbete har avvecklats.
          </p>
          <p xml:id="i-HhhZQhcWBvDHcYz8xPhCog">
            V. Etteffektivare bistånd
          </p>
          <p xml:id="i-RJH6i8fkfyCP1UKUYHdgHi">
            Vårt bistånd är endast en del av våra samlade relationer med
            u-länderna. För de fattigaste u-länderna är det en mycket viktig
            del. De har en mycket liten andel av världshandeln och har ett
            skriande behov av nya resurser. Sveriges medborgare ställer berättigade
            krav på att biståndet skall användas på effektivaste möjliga sätt.
            Samma krav kan givetvis med all rätt ställas av de människor vi
            avser att hjälpa. En ständig prövning måste därför göras så att
            effektiviteten i biståndet kan förbättras. Det förutsätter en
            beredskap att ompröva gamla förställningar om hur bistånd skall
            utformas när sådana visar sig stämma illa med verkligheten, en
            fungerande utvärdering och en politisk vilja att utforma biståndet
            enbart med hänsyn till de mottagande människornas behov. På senare
            tid har betydande förbättringar genomförts i det bilaterala biståndet.
            Omläggningen av vattenprogrammen i Afrika är ett av flera exempel
            på detta. Den tidigare alltför stelbenta landprogrammeringen har
            modifierats med hänsyn till framförd kritik. I detta avsnitt redovisar
            vi våra förslag om hur innehållet i biståndet bör förändras och
            utvecklas så att vårt stöd på effektivaste möjliga sätt skall
            komma de behövande människorna till del. Det är vår övertygelse
            att en successiv men målmedveten ökning av det bistånd som förmedlas
            via enskilda, ideella organisationer är en av de viktigaste metoderna
            att
          </p>
          <p xml:id="i-QpGTJVjXYKo5CbjQQEeHq6">
            Mot. 1986/87 U216
          </p>
          <p xml:id="i-Prx4DFMWkWTwCm34egYsXk">
            12
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-013.pdf"/>
          <p xml:id="i-AifPTpaxbAEo7wo4PBJ86n">
            effektivisera våra insatser för de fattiga länderna. I ett senare
            avsnitt kommer vi därför att föreslå en sådan ökning. Men vi vill
            också understryka att även det statliga biståndet — där så är
            möjligt — i ökad utsträckning bör förmedlas genom organisationer
            och lokala kommittéer i mottagarlandet snarare än genom regeringskanaler.
          </p>
          <p xml:id="i-CqqyNvYp9K57dgsiB9wHMQ">
            V:1 Landsbygdsutveckling
          </p>
          <p xml:id="i-9cdMGM3FGEed6HhgpSnCox">
            Vårt bistånd bör i första hand inriktas på landsbygdsutveckling.
            Det är på landsbygden som de många fattiga människorna finns.
            Det är på grund av landsbygdens fattigdom som miljoner människor
            i u-länderna flyttar till storstädernas misär, sysslolöshet och
            svält. Det är landsbygden som drabbas hårt av olika katastrofer
            som torka, översvämningar och ökenutbredning — ofta resultatet
            av människornas ingrepp i naturen. Det är genom åtgärder på landsbygden,
            och endast där, som u-länderna åter skulle kunna bli i stånd att
            försörja sin befolkning med mat för dagen. Det är mat, vatten
            och bränsle — människors grundläggande behov — som det gäller.
            En landsbygdsutveckling som blir bestående förutsätter de berörda
            människornas egen medverkan. För att detta skall vara möjligt
            måste landsbygdsutvecklingen inriktas på en anpassning till de
            naturgivna förutsättningarna, till de mottagande människornas
            kultur- och levnadsvill- kor och på småskaliga projekt med anpassad
            teknik.
          </p>
          <p xml:id="i-3xa8ommepSRzEPLTiDfTkT">
            V:2 Förebyggande bistånd
          </p>
          <p xml:id="i-5nrbeTqhsSdZPbAJZURr1Y">
            De fattiga länderna drabbas hårt av ständigt återkommande katastrofer.
            Antalet offer har dessutom ökat kraftigt på senare år. Sex gånger
            fler människor dog i katastrofer under 1970-talet jämfört med
            1960-talet. Det börjar bli alltmer uppenbart att många av dessa
            katastrofer, och inte minst den omfattning de får, egentligen
            är ett resultat av miljöförstöring och överutnyttjande av naturresurser,
            något som i sin tur i stor utsträckning är en direkt följd av
            fattigdomen och underutvecklingen i sig. Katastrofförebyggande
            bistånd är därför, som inte minst Röda korset övertygande visat,
            av största vikt både för att rädda människor undan kommande katastrofer
            och för att bidra till en utveckling som minskar risken för kommande
            katastrofer. Vårt bistånd bör därför i högre grad inriktas på
            katastrofförebyggande insatser och på uppbyggande av en katastrofbered-
            skap i särskilt hårt drabbade områden.
          </p>
          <p xml:id="i-UV3P1jDVSRe53MCcfD3v9R">
            V:3 Miljö, markvård och energi
          </p>
          <p xml:id="i-xkxuoY8Yi8k16a1vE3NiA">
            Insatser för miljö, markvård och energi blir naturliga och viktiga
            inslag i både landsbygdsutveckling och katastrofförebyggande bistånd
            och måste därför få stort utrymme inom ramen för det landprogrammerade
            biståndet. Sverige har dock förutsättningar att göra ytterligare
            insatser på dessa områden, insatser som inte behöver begränsas
            till våra huvudmottagarländer.
          </p>
          <p xml:id="i-B739xBUwmYQPr1pwGtV55W">
            Detta är så mycket mer motiverat som dessa problem ofta har en
            regional utbredning. Östafrika är ett belysande exempel. Jordförstöring
            låter sig inte hejdas av konstlade nationsgränser.
          </p>
          <p xml:id="i-7qMatSdS4R6J6U9HJezQwa">
            Mot. 1986/87 U216
          </p>
          <p xml:id="i-5JpvnY86cqPordpzVjf6yp">
            13
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-014.pdf"/>
          <p xml:id="i-XiHcSNGJjpeJqJPnVSKViH">
            Miljöförstörelsen i u-länderna är delvis av annan karaktär än
            i flertalet i-länder. Den drabbar ofta mer direkt möjligheterna
            att tillgodose de mänskliga basbehoven av mat, vatten och bränsle.
            I viktiga avseenden har u-länderna en betydligt känsligare naturmiljö
            än många i-länder. Välbekanta exempel på denna miljöförstörelse
            är ökenspridning, ödeläggelse av tropisk regnskog och förorening
            av högproduktiva kustvatten. Det är således nödvändigt att integrera
            miljöaspekterna i allt utvecklingsarbete som påverkar miljön.
            Under den tid som folkpartiet hade regeringsansvaret för den svenska
            biståndspolitiken infördes ett särskilt anslag för miljö, markvård
            och energi. Detta anslag avskaffades av socialdemokratena i budgeten
            för 1983/84. I stället har begränsade insatser gjorts inom ramen
            för anslaget Försöksverk- samhet och metodutveckling m. m. SIDA
            framhåller i sin anslagsframställan att erfarenheterna genomgående
            är goda: ”Medlen har flexibelt kunnat utnyttjas för olika angelägna
            ändamål.” Miljön får inte betraktas som en avgränsad sektor i
            biståndet. Sambanden mellan miljövård och utveckling är så starka
            att de måste påverka allt bistånd. Huvuddelen av miljövårdsinsatserna
            måste därför ske i form av miljöprojekt och framför allt i form
            av miljöhänsyn i utvecklingsprojekt som påverkar miljön. Men ett
            kompletterande specifikt miljöanslag vore ändå av mycket stort
            värde. Därmed skulle en post stå till förfogande för miljöinsat-
            ser som av olika skäl inte kommer till stånd på andra sätt. Det
            kan gälla specifika miljövårdsåtgärder, bl.a. för att minska förore-
            ningar, hejda ökenspridning eller skydda skogsområden, men också
            åtgärder för att få till stånd miljöhänsyn i annan verksamhet,
            t.ex. i form av miljökonsekvensanalyser. Det kan också gälla regionala
            satsningar på bl. a. det marina området. Genom energibistånd har
            Sverige möjlighet att medverka i arbetet för att kartlägga och
            utveckla nya och förnybara energikällor. Inriktningen bör vara
            att förbättra energisituationen på landsbygden — ute hos människorna
            i byarna. Det rör sig inte bara om att ersätta den för många u-länder
            dyra oljeimporten utan också den alltmer utbredda bristen på ved
            för de dagliga hushållsgöromålen. Inom SIDA har detta arbete redan
            kommit i gång och bör vidareutvecklas. Folkpartiet anser liksom
            tidigare att ett anslag för miljö, markvård och energi bör återinföras.
            Vi föreslår att 180 milj. kr. avsätts för detta ändamål.
          </p>
          <p xml:id="i-B8UUHJYtJSXavx9KLxshAB">
            V:4 Familjeplanering
          </p>
          <p xml:id="i-RrBnyFPWKHoa45tuHHVejW">
            Befolkningsfrågorna måste ägnas större uppmärksamhet i biståndsarbetet.
            Erfarenheterna från FN:s befolkningskonferens i Mexico City understryker
            detta. Prognoserna är särskilt i Afrikas fall mycket oroande.
            Där bor nu 500 miljoner människor. Om 40 år beräknas befolkningen
            ha stigit med över en miljard. Med motsvarande ökningstakt kommer
            Kenyas befolkning att fördubblas på 17 år. Det är därför glädjande
            att u-ländernas intresse för familjeplanering starkt har ökat
            sedan den förra befolkningskonferensen 1974. Ett betydelsefullt
          </p>
          <p xml:id="i-LVcUUwNZpGnbvg1ag3Kdfp">
            Mot. 1986/87 U216
          </p>
          <p xml:id="i-4WSzbxSmxdkaLywA4wWLgJ">
            14
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-015.pdf"/>
          <p xml:id="i-5G4iapEnmwqeUABUPPGqWM">
            inslag i svensk biståndspolitik måste vara att genom utbildning
            och informa- tion bistå och göra det möjligt för föräldrar i tredje
            världen att själva planera och ta hand om det antal barn de önskar.
            Undersökningar visar att i genomsnitt vart tredje barn som föds
            i u-länderna är ”oönskat” av sin moder. På få områden har Sverige
            en så lång tradition och god kunskap som på familjeplaneringens
            område. Det finns därför anledning att prioritera familjeplaneringen
            i det svenska biståndet. Stödet till familjeplanering bör inte
            heller omfattas av länderkoncentrations- principen och kan bl.
            a. ingå i det anslag till Särskilda program som föreslås nedan.
          </p>
          <p xml:id="i-WfFVsxmwbvxk6xYQ7ozw24">
            V:5 Stöd till inhemskt enskilt företagande, hantverk, småindustri
            och lantbruk
          </p>
          <p xml:id="i-HYtk54b6bHUgwaVfPP89hY">
            Många u-länder har valt en utvecklingspolitik som hämmat eller
            rent av hindrat enskilda människor att ta initiativ att inom landet
            frigöra och skapa resurser. Dit hör bl.a. diskriminering och t.o.m.
            fördrivande av de samhällsgrupper, många gånger minoriteter, som
            före landets oberoende burit upp företagsamhet och handel. Behandlingen
            av asiaterna i Östafrika, särskilt i Uganda, är ett sådant exempel.
            Inom jordbruket har den inhemska livsmedelsförsörjningen ofta
            drabbats särskit hårt. Många småbrukare har genom påtvingad kollektivisering
            eller genom hård prisreglering av jordbruksprodukter förlorat
            incitament att producera mer än för familjens egna behov. I flera
            länder håller denna politik nu på att mjukas upp och i vissa fall
            överges helt. I Etiopien går utvecklingen dock i motsatt riktning.
            Ökad jordbruksproduktion och framväxt av enskilt företagande i
            u- länderna kommer att visa sig vara av avgörande betydelse för
            deras ekonomiska utveckling. Sverige bör därför i ökande utsträckning
            såväl inom landprogram som genom särskilda insatser i andra u-länder,
            bl.a. via Swedfund och inom ramen för det tekniska samarbetet
            via BITS, ge stöd till projekt som gynnar uppkomsten av inhemskt
            enskilt företagande, hantverk, småindustri och lantbruk. En friare
            ekonomi med större utrymme för entreprenörer och småföretag skulle
            bidra både till resurstillväxt och till den mångfald som ger näring
            åt en demokratisk samhällsutveckling. I denna typ av bistånd kan
            svenska småföretag ge värdefulla bidrag, bl. a. enligt mönster
            från det s. k. systerin- dustriprojektet i Tanzania. Stöd bör
            också lämnas för åtgärder som främjar export av u-landsprodukter.
          </p>
          <p xml:id="i-WvPHwShuqMk4KZak9WNaif">
            V:6 Kvinnorna i biståndet
          </p>
          <p xml:id="i-64JUc8576i3hhpYj7xNKVp">
            I u-länderna lever och arbetar 70—90 96 av kvinnorna på landsbygden.
            De är dominerande i det traditionella jordbruket medan den moderna
            produktio- nen inom industri och jordbruk tenderar att sysselsätta
            män. När biståndet inte tar hänsyn till denna verklighet riskerar
            det att bli ineffektivt och ibland t.o.m. att försämra kvinnors
            situation. Det är t. ex. kvinnornas uppgift att mjölka, men när
            mjölkmaskiner introduceras är det i allmänhet männen som får utbildning.
          </p>
          <p xml:id="i-5DNLFywcuHoPCq9mnxNaqW">
            Mot. 1986/87 U216
          </p>
          <p xml:id="i-NgPVxu2kc5X22LkpfQ5yfz">
            15
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-016.pdf"/>
          <p xml:id="i-Rg43KzJtzyyoV91x4jSYPM">
            Det svenska biståndet måste i högre grad inriktas på u-landskvinnornas
            situation, dels genom integration av kvinnoaspekter i sektorer
            och projekt, dels genom speciella kvinnoprojekt. Det är huvudmålet
            i SIDA:s handlings- program för ett kvinnoinriktat bistånd. Det
            är ytterst angeläget att detta får prägla bedömningen och utvecklingen
            av våra framtida biståndsprojekt. Det bör vara en klar ambition
            i det svenska biståndet att söka nå kvinnor på landsbygden, i
            städernas slumområden och bland de arbetslösa. Biståndet skall
            syfta till att nå kvinnor och barn med sociala och hälsoinriktade
            åtgärder och omsorger. Det är särskilt angeläget att satsa på
            utbildningen av barnmorskor mot bakgrund av den höga dödligheten
            bland barnaföderskor. Det är också viktigt att biståndet utformas
            med hänsyn till kvinnornas roll som jordbruksproducenter. Vid
            programöverläggningar med mottagarländerna skall hela biståndspro-
            grammet bedömas utifrån dess betydelse för kvinnorna. I varje
            mottagarland finns något område där kvinnor är speciellt utsatta
            och som svenska förhandlare särskilt bör uppmärksamma. De landspecifika
            handlingspro- gram som håller på att utarbetas är mycket angelägna.
            Dessa kommer att innehålla konkreta förslag på hur kvinnors situation
            skall behandlas i sektorsprogrammen. Den nyinrättade regionala
            kvinnoenheten i Kenya bör ges särskilt stöd, så att den kan verka
            under rimliga villkor och bilda mönster för kommande regionala
            enheter på andra håll i världen. De kvinnoprogram som startats
            i Etiopien, Indien och Tanzania bör stödjas genom att särskilda
            handläggar- tjänster inrättas vid dessa biståndskontor. Ett stort
            problem för många u-landskvinnor är att de inte kan få krediter.
            SIDA bör få i uppgift att undersöka om det finns intresse hos
            andra banker att genomföra projekt av samma typ som det som Svenska
            sparbanksföre- ningen har startat. Projektet går ut på att kvinnliga
            entreprenörer på landsbygden i Kenya får tillgång till krediter
            som är kopplade till det egna sparandet. För närvarande stöder
            SIDA projekt som drivs av kvinnoorganisationer i programländer.
            Dessa är ofta ganska personalkrävande men har en mycket god effekt.
            Verksamheten bör utvidgas. Skall en utökning av dessa projekt
            kunna genomföras och vårt samlade bistånd bli mer kvinnoinriktat
            är det nödvändigt att det finns en handläggare med huvudsakligt
            ansvar för kvinnofrågor på varje biståndskontor. Det hindrar inte
            att alla som är verksamma i biståndsarbetet bör bevaka dessa aspekter.
            Men erfarenheten visar att det är när någon har ett uttalat ansvar
            som förutsättningarna att få något uträttat är störst.
          </p>
          <p xml:id="i-HNUJxEo9cDLVtqHQoRVGXj">
            V:7 Särskilda program
          </p>
          <p xml:id="i-PzGzqaBbbrJvK49yyKYXDa">
            I sin anslagsframställning för 1987/88 föreslog SIDA att ett
            nytt anslag, Särskilda program, skulle inrättas. Avsikten var
            att med detta anslag finansiera reguljära, ämnesanknutna biståndsinsatser
            utanför landprogram- mens ram. Redovisningen av dessa skulle skiljas
            från försöksverksamhet och metodutveckling. Landprogrammeringen
            främjar långsiktighet och stabilitet i både motta-
          </p>
          <p xml:id="i-9UbQA8gBDF257L18AfcEKd">
            Mot. 1986/87 U216
          </p>
          <p xml:id="i-EGLNnXNJrcvAmVNFaUGNhn">
            16
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-017.pdf"/>
          <p xml:id="i-HRuxnyuZ9NCsYPgw3nmeuC">
            garlandets och Sveriges planering av utvecklingssamarbetet. Den
            ger tillfälle till en samlad årlig genomgång av samarbetets innehåll
            och resultat. Den skapar rimliga garantier för att projekten också
            är prioriterade i mottagarlän- dernas planering. Mot bakgrund
            av detta och de förbättringar i systemet som genomförts på senare
            år är det viktigt att hålla fast vid landprogrammeringen som huvudprincip
            för det svenska bilaterala biståndet. Men ett krav på systemet
            för överföringar av biståndet måste vara att det lätt kan anpassas
            till u-ländernas ständigt nya behov. Det skall också vara möjligt
            att göra biståndet flexibelt med hänsyn till u-ländernas egna
            förutsättningar och de svenska biståndsmålen. En anslagspost av
            det slag som SIDA föreslagit för ämnesanknutet bistånd vore en
            möjlighet att öka biståndets flexibilitet och ge utrymme bl. a.
            för speciella insatser på områden där Sverige har ett särskilt
            kunnande. Enligt regeringens förslag skall försöksverksamhet och
            metodutveckling ingå som en delpost i det nya anslaget. Vi kan
            acceptera det förslaget men menar att det ämnesanknutna biståndet
            bör få en större omfattning än vad SIDA och regeringen (som ger
            något mindre än SIDA begärt) har föreslagit. Som framgått ovan
            är det folkpartiets uppfattning att insatserna för miljö, markvård
            och energi bör få en sådan omfattning att de bör finansieras via
            ett särskilt anslag. Till de fyra områden som regeringen därutöver
            pekar ut — befolknings- och vissa hälsofrågor, kvinnofrågor, kultur
            och massmedia samt insatsförberedelser och resultatvärdering —
            vill vi foga demokratisk samhälls- utveckling (som i SIDA:s anslagsframställning
            nämns under delposten för övriga angelägna insatser). Det innebär
            att de demokratistödjande insatser i länder utanför program- landskretsen
            och Latinamerika (t. ex. Filippinerna) som förordats ovan skall
            kunna finanserias över detta anslag. Vi förordar att riksdagen
            för Särskilda program avsätter ytterligare 150 milj. kr.
          </p>
          <p xml:id="i-Tjxcn6iUasboAJnV3bnnZo">
            V:8 Obundet bistånd
          </p>
          <p xml:id="i-YLbFhzXRz9zCe1hmDfDiG4">
            Folkpartiet tar bestämt avstånd från de förslag som ofta framförs
            om en ökad grad av bindning av biståndet till inköp av svenska
            varor och tjänster. Det svenska näringslivet och den svenska resursbasen
            i övrigt kan spela en viktig roll i biståndet — och gör redan
            värdefulla insatser — utan denna begränsning i biståndsmedlens
            användning. Av det bilaterala biståndet går redan i dag ca 50
            96 tillbaka till Sverige (andelen för det multilaterala biståndet
            anges i budgeten till i genomsnitt 40 90). En dryg femtedel går
            till lokala kostnader, och ungefär lika mycket går till inköp
            i andra u-länder. Det är alltså en mycket liten del av det svenska
            biståndet som används för uppköp i andra i-länder. Bindning av
            biståndet ökar i princip återflödet till Sverige bara i de fall
            då vi inte är tillräckligt konkurrenskraftiga. Annars skulle ju
            upphandlingen ske i Sverige ändå. Mot den bakgrunden kan det avsteg
            från liberala principer om marknadsekonomi, fri konkurrens och
            frihandel som biståndsbindning utgör knappast ha någon långsiktig
            sund inverkan på svensk ekonomi. Allvarligare är ändå att det
            utgör ett avsteg från principen om att det är
          </p>
          <p xml:id="i-71UujSX8rF5T2DGfRDawsV">
            Mot. 1986/87 U216
          </p>
          <p xml:id="i-XzHPWkf2vnHeUGkNLTLiL4">
            17
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-018.pdf"/>
          <p xml:id="i-UnqiMFcRhM7eKD2oXP44fm">
            hänsyn till de mottagande människorna som skall styra biståndets
            utform- ning. Bindning av biståndet innebär uppenbara risker för
            fördyringar och en mindre effektiv resursanvändning. Biståndsmottagarna
            riskerar bl. a. att bli stående med produkter från en rad olika
            länder med åtföljande praktiska problem, bl. a. i vad gäller reservdelsförsörjning.
            Kenya har t. ex. av olika givarländer försetts med 18 olika sorters
            vattenpumpar — med behov av 18 olika typer av reservdelar. Den
            inriktning av biståndet som folkpartiet förordar passar dessutom
            inte särskilt väl samman med krav på ökat återflöde. ”Ju längre
            ut på landsbyg- den, ju fattigare målgrupp, desto svårare är det
            att plädera för svenska varor”, skriver Sture Linnér med all rätt
            i sin utredning. Sverige måste därför slå vakt om principen om
            obundet bistånd i en värld där allt större del av biståndet knyts
            till olika staters exportambitioner. Kampen för frihandel och
            mot protektionism kan få en avgörande betydelse för u-ländernas
            strävanden att förbättra sin situation. Folkpartiet har välkomnat
            de senaste årens minskning av det bundna biståndets andel av det
            landinriktade biståndet. Vi förordar att denna andel minskas ytterligare
            under kommande budgetår. Även bindningen av övrigt bistånd bör
            minskas.
          </p>
          <p xml:id="i-Qi5RgJkCQv1ZR7x9h2rwQP">
            VI. Landprogram
          </p>
          <p xml:id="i-5HqmZctn98d1gUpRyqxmS2">
            En av utgångspunkterna vid valet av mottagarländer är våra biståndspolitis-
            ka mål, som antagits av en enig riksdag. Inte minst genom folkpartiets
            insatser i början av 1970-talet har riksdagen vidare fastslagit
            att svenskt bistånd kan ges till länder med olika slags regimer,
            om biståndet kan förväntas uppfylla de svenska biståndskriterierna.
            Det avgörande är möjlig- heten att nå de människor som vi vill
            bistå. Efter hand har det olyckligtvis skapats ett intryck av
            att när biståndssamar- betet väl inletts med ett mottagarland
            skall det därefter ske en närmast automatisk förnyelse av biståndsavtalen.
            Biståndssamarbete måste vara långsiktigt. Kontinuitet är en förutsättning
            för ett effektivt bistånd, som skall gynna de fattigaste människorna.
            Regimer och därmed förutsättningar för en utveckling i anslutning
            till våra bistånds- mål ändras däremot ofta i u-länder. Långsiktigheten
            i biståndet hindrar inte att en omprövning skall kunna ske om
            det mottagande landet utvecklas i en riktning som gör att de mål
            som uppställts för svenskt bistånd inte kan uppfyllas. Tillfälle
            till omprövning ges när ett projekt eller program i ett biståndsavtal
            har avslutats. Det är inte möjligt att med utgångspunkt i budgetpropositionens
            redovis- ning i varje enskilt fall ta ställning till hur stor
            anslagsramen för de olika programländerna bör vara. Den detaljkännedom
            som behövs för det finns inom SIDA. I verkets styrelse finns parlamentarisk
            representation. I likhet med förra året ser vi det därför som
            naturligt att i huvudsak godta SIDA:s förslag till fördelning
            av det samlade anslaget för landprogram, särskilt som det innehåller
            starkt motiverade höjningar för frontstaterna i södra Afrika.
            Det kan dock befaras att situationen i södra Afrika ytterligare
            kommer att förvärras. Flera av frontstaterna, framför allt Mogambique,
            har drabbats
          </p>
          <p xml:id="i-BkbrkpchMQi1uqe8s4QBJ">
            Mot. 1986/87 U216
          </p>
          <p xml:id="i-AuzzXzf8NnediPrfL83gyN">
            18
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-019.pdf"/>
          <p xml:id="i-J9PpTCgSoxqm1BzQim4wpL">
            mycket hårt av Sydafrikas destabiliseringspolitik. Erfarenheterna
            visar att växande internationella påtryckningar i form av olika
            sanktionsbeslut kan komma att leda till nya repressalier mot Sydafrikas
            grannstater — med svåra konsekvenser för deras ekonomi. Det måste
            därrör finnas beredskap för ytterligare insatser i katastrofsituationer.
            Det är ett av skälen till att vi nedan kommer att föreslå en ytterligare
            höjning av katastrofbiståndet och att regeringen bör ha beredskap
            att återkomma till riksdagen med begäran om ytterligare tillskott
            om det visar sig nödvändigt. På tre punkter föreslår vi andra
            landramar ä till skillnad från förra året ligger nära SIDA:s):
            Biståndet till Etiopien har mycket långa traditioner, alltsedan
            missionens första insatser på 1800-talet. Upprepade svältkatastrofer
            under senare år motiverar omfattande insatser både för att avhjälpa
            akut nöd och för att förebygga nya tragedier. Någon demokratisk
            samhällsutveckling har emellertid inte kunnat skön- jas, vare
            sig under kejsartiden eller under den nuvarande marxistiska
          </p>
          <p xml:id="i-9wqxSwdff527ydTEanMH65">
            regeringen (vars förslag i år
          </p>
          <p xml:id="i-8ko7CQXgCHKvW37K75MkwX">
            regimen. Övergreppen mot de mänskliga rättigheterna har varit
            mycket allvarliga. Amnesty rapporterar om ett stort antal politiska
            fångar, sannolikt flera tusen, och en omfattande tortyr. Det är
            omvittnat att det svenska biståndet i allmänhet har nått ut till
            de fattigaste målgrupperna och nått goda resultat i bl. a. jordbruk
            och lands- bygdsutveckling. Förutsättningarna har numera försämrats
            genom det bybildningsprogram med sikte på ett kollektiviserat
            jordbruk som genomförs med mycket hårda metoder. Det sätt som
            folkomflyttningarna har genom- förts på förtjänar också stark
            kritik. Den demokratistödjande verkan av vårt utbildningsbistånd
            kan dessvärre ifrågasättas med tanke på att skolorna har marxism
            på schemat. Det är anmärkningsvärt att regeringen på så knapphän-
            diga ordalag berör dessa problem. Det är angeläget att noga följa
            utveckling- en i Etiopien i vad gäller både respekten för mänskliga
            rättigheter och våra möjligheter att nå resultat för att bedöma
            programlandssamarbetets framtid. Mot denna bakgrund av vad vi
            i dag vet finns det skäl att ge biståndet till Etiopien en utpräglat
            katastrofinriktad karaktär med tonvikt på förebyggan- de och beredskap.
            Vi föreslår en oförändrad landram. Behov av ytterligare insatser
            kan täckas via katastrofanslaget. För Nicaragua föreslår vi att
            anslaget förs upp med samma belopp som riksdagen beslutat om för
            innevarande budgetår. Läget i Nicaragua är instabilt. USA:s ekonomiska
            sanktioner och stöd till de s.k. contras har försatt landet i
            en mycket svår situation. Det kan ändå inte ursäkta de begränsningar
            av fri- och rättigheterna och oppositionens möjligheter att arbeta
            som genomförts. Undantagstillståndet som nu förlängs och stängning-
            en av oppositionstidningen La Prensa är exempel på inslag i en
            oroande utveckling. Det vore därför motiverat att i högre grad
            ge det bistånd som förmedlas via SIDA en demokratistödjande karaktär.
            Mot bakgrund av det osäkra läget beträffande demokratins framtid
            i Nicaragua bör en fortsatt ökning av anslagsramen anstå. De medel
            som frigörs bör överföras till anslaget för humanitärt bistånd
            i Latinamerika. Medlen kan alltså komma människorna i Nicaragua
            till hjälp i denna form. De kraftigt ökade anslag för bistånd
            genom enskilda organisationer som vi
          </p>
          <p xml:id="i-DPz6gPcgkE3Enkc3dgmCeF">
            Mot. 1986/87 U216
          </p>
          <p xml:id="i-VhQoX4g9T35yySqvZX9gwq">
            19
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-020.pdf"/>
          <p xml:id="i-WiNTtR9Xs7B5AgAFkHe2uR">
            föreslår kommer delvis att ha samma effekt med tanke på att åtskilliga
            av dessa organisationer bedriver hjälpverksamhet i Nicaragua.
            När kriget i Vietnam upphörde i mitten av 1970-talet var det naturligt
            att landet gjordes till mottagare av svenskt bistånd. Det långvariga
            och fruktansvärda kriget hade allvarligt skadat landets utveckling,
            och de mänskliga behoven var enorma. Vid sidan av dessa rent humanitära
            skäl var det från biståndspolitiska utgångspunkter synnerligen
            motiverat med bistånd till Vietnam. Det gällde främst att stärka
            Vietnams ekonomiska och politiska oberoende. De gjorda svenska
            biståndsinsatserna i Vietnam svarar mot flera av de mål som gäller
            för svenskt bistånd. Även i vad gäller det så omdebatterade Bai
            Bang-projektet finns det anledning att påminna om att just det
            förhållandet att ett u-land är ett u-land gör att kostnadsökningar
            inträffar och flaskhalsar uppstår, såsom skett i Vietnam. Även
            om den typ av större industriprojekt som Bai Bang representerar
            inte bör ha någon framträdande plats i svenskt bistånd finns det
            ändå förutsättningar för att Bai Bang på längre sikt skall visa
            sig vara ett bra biståndsprojekt. Däremot finns det anledning
            att vara starkt kritisk mot de arbetsförhållan- den som råder
            för de vietnamesiska arbetarna vid skogsdelen av projektet. De
            strider klart mot målen och andan i svensk biståndspolitik. Det
            är också utomordenligt oroande att regeringen inte kan deklarera
            att tvångsarbetet har upphört och inte ens tydligt vill säga att
            det måste upphöra. I stället har biståndsministern valt en jämförelsevis
            ursäktande hållning. De försök att begränsa debatten som enligt
            uppgift har förekommit tjänar därtill att skada biståndets anseende.
            Mot denna bakgrund bör riksdagen uttala att tvångsarbetet vid
            Bai Bang måste upphöra och situationen för de anställda förbättras
            så att den motsvarar de krav som man från svensk sida måste ställa
            på arbetsförhållan- dena. Svenskt biståndssamarbete med Vietnam
            har nu pågått i mer än tio år sedan krigsslutet. De akuta humanitära
            behov som då förelåg kan därmed i stor utsträckning anses tillgodosedda.
            Landets ekonomiska och politiska oberoende får mot bakgrund av
            de gångna årens erfarenheter anses ligga utanför våra möjligheter
            att påverka. Maktskiftet nyligen kan visserligen väcka förhoppningar
            om en mindre stelbent ekonomisk politik. Något hopp om att en
            utveckling i demokratisk riktning skulle påbörjas eller att Sverige
            skulle kunna inspirera en sådan finns emellertid knappast. Det
            finns därför skäl att från rent biståndspolitiska utgångspunkter
            ifrågasätta ett förnyat biståndssamarbete med Vietnam, även om
            det finns starka skäl att tillse att de projekt som vi medverkat
            till kan överleva. Vi bedömer i dag akuta biståndsbehov främst
            i länderna i Afrika söder om Sahara som väsentligt större. Vi
            föreslår en sänkning av anslaget till Vietnam med 100 milj. kr.
            och en plan för fortsatt avveckling av biståndet till Vietnam
            i biståndspolitiskt ordnade former. Den vietnamesiska invasionen
            av Kampuchea julen 1978 var, trots det mardrömsliknande tillstånd
            som rådde under Pol Pots diktatur, ett klart brott mot folkrätten.
            Fortfarande åtta år senare hålls Heng Samrin-regimen vid liv
          </p>
          <p xml:id="i-XideV17gARHfuBj4P7e1hK">
            Mot. 1986/87 U216
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-021.pdf"/>
          <p xml:id="i-Fd5sAowoghQRM3bvKuKYNi">
            endast med hjälp av massiva vietnamesiska ockupationsstyrkor.
            Det finns tyvärr ingen anledning att tro att den vietnamesiska
            ockupationen skall upphöra. Detta utgör en svår belastning både
            för svenskt bistånd och för svensk biståndsopinion. Vi är för
            närvarande inte beredda att förelå en utökning av programlands-
            kretsen. Vi menar dock att det finns flera länder som skulle kunna
            komma i fråga för ett mer långsiktigt biståndssamarbete. Det ärt.
            ex. naturligt att söka nya samarbetsländer i Östafrika där vi
            har lång erfarenhet, flyktingsituatio- nen är svår och hotet om
            nya svältkatastrofer ständigt närvarande. Insatser i bl.a. Sudan
            och Somalia via katastrofanslaget kan vara motiverade. Uganda
            befinner sig efter den nya regimens tillträde i en mycket pressad
            situation efter åratal av krig och vanstyre. Det är ännu för tidigt
            att bedöma den nya regeringens möjligheter att skapa fred, demokrati
            och nationell försoning, men i det ömtåliga läge med stora hjälpbehov
            som nu råder är svenska insatser motiverade. Under 1985/86 utbetalades
            ca 15 milj. kr., huvudsakligen från katastrofanslaget. Vi föreslår
            att 50 milj. kr. avsätts för nästa budgetår. Filippinerna tillhör
            inte de fattigaste u-länderna men är ett av dem där hoppet om
            en demokratisk samhällsutveckling är allra starkast efter förra
            årets fredliga avveckling av Ferdinand Marcos styre. Under avsnittet
            Särskilda program har vi som ett första steg föreslagit ett demokratistödjande
            biståndssamarbete. Costa Rica är med sitt demokratiska styrelseskick,
            sina sociala ambitioner och sin avsaknad av militär ett land som
            väl lämpar sig för svenskt bistånd, särskilt som dess utsatta
            läge medfört stora ekonomiska påfrestningar. Under rubriken Särskilda
            insatser i Latinamerika föreslår vi ett utökat biståndssamarbete
            med Costa Rica.
          </p>
          <p xml:id="i-52VLDUhsAb8odxfh5C1qVD">
            VII. Ökat bistånd genom frivilliga organisationer
          </p>
          <p xml:id="i-Wc8vZ6VozxMak1aSJzxSdU">
            Enskilda organisationer ,särskilt missionen, utgjorde pionjärerna
            i svenskt internationellt solidaritetsarbete i de fattiga länderna.
            Den kunskap, erfaren- het och förståelse för de människor och
            kulturer det rör sig om som organisationerna givit har varit och
            är ovärderlig. Tidvis har det rått en vanföreställning att endast
            staten kan bedriva en effektiv biståndsverksam- het. Särskilt
            sedan folkpartiet 1976 inom regeringen fick ansvar för det svenska
            biståndet har denna uppfattning vederlagts och biståndet genom
            de enskilda organisationerna ökat betydligt. Allt fler av de svenska
            folkrörelser- na gör insatser i de fattiga länderna, vilket är
            mycket glädjande. Ideella organisationer har ofta lättare att
            nå ut till de människor som verkligen behöver hjälp och når ofta
            beundransvärda resultat med blygsam- ma insatser. Åtskilliga har
            genom åren skaffat sig en lokal kunskap som gör insatserna effektiva.
            Ideella organisationer kan gå direkt på problemen utan formella
            omvägar. Deras administration på hemmaplan är oftast liten och
            obyråkratisk. Enskilda medarbetare gör engagerade insatser som
            biståndsar- betare ute på fältet, ofta till lägre kostnader än
            offentlig biståndsverksamhet. De ideella organisationernas medlemmar
            och lokala föreningar i Sverige gör beundransvärda insatser både
            för att samla in mer resurser till u-landsverk-
          </p>
          <p xml:id="i-NNr7zg1xPnHsDhpsFDL8UQ">
            Mot. 1986/87 U216
          </p>
          <p xml:id="i-DKxkiiKNDjgJ2TCPMTkQZ9">
            21
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-022.pdf"/>
          <p xml:id="i-7vxedMQm1RT5KmYucHyCj2">
            samheten och för att sprida information om och bilda opinion
            för u- landsbistånd och internationell solidaritet. I detta sammanhang
            vill vi hänvisa till en särskild motion där folkpartiet föreslår
            rätt till avdrag vid beskattningen av gåvor till internationellt
            biståndsarbete m. m. Den särskilda översynsgrupp som på uppdrag
            av SIDA sommaren 1985 lade fram en rapport om bistånd genom de
            enskilda organisationerna framhöll i allt väsentligt det ovan
            anförda. Den konstaterade vidare att vissa organisationer i dag
            har en kapacitetsgräns för att snabbt kunna utöka sin verksamhet
            medan andra åter har kapacitet för att utöka sin verksamhet. Riksdagen
            har glädjande nog under ett par år beslutat om större ökningar
            än vad regeringen förordat. Något ställningstagande till det av
            SIDA tidigare framförda förslaget om en plan för höjning av anslagsposten
            föreligger dock inte. Särskilt när biståndet inriktas på de fattigaste
            människorna och på landsbygdsutveckling är det naturligt att låta
            en växande andel av biståndet kanaliseras via enskilda organisationer.
            Det kan också vara ett sätt att utnyttja ett ökat u-landsbistånd
            utan en alltför kraftig ökning av SIDA:s organisation. Förslagen
            att förenkla och utveckla ramavtalen med de större enskilda organisationerna
            gör det möjligt att kanalisera en väsentligt ökad andel av det
            svenska biståndet genom enskilda organisationer. En långsiktig
            utfästelse nu om fortsatt växande anslag skulle öka organisationernas
            möjligheter att planera för nya insatser och vidga sin biståndsförmedlande
            kapacitet. Folkpartiet föreslår därför att ytterligare 100 milj.
            kr. anslås på denna post (till sammanlagt 525 milj. kr.) samt
            att riksdagen uttalar att anslagsposten inom fem år skall uppgå
            till minst 800 milj. kr. Det är angeläget att organisationernas
            möjligheter att arbeta inte begrän- sas av brist på personal.
            På senare tid har det framkommit att personer som vore lämpliga
            för korttidsuppdrag vid katastrofinsatser har svårigheter att
            med kort varsel få tjänstledigt från sin ordinarie arbetsgivare.
            Den rekom- mendation som tidigare utfärdats har visat sig otillräcklig.
          </p>
          <p xml:id="i-SpXRNzJJPhTzca6XQfGeQQ">
            VIII. Humanitärt bistånd och regionala insatser
          </p>
          <p xml:id="i-7wAGabn5bdjGFRkVv7MruN">
            Situationen i södra Afrika har under det senaste året utvecklats
            i en utomordentligt allvarlig riktning. En rad olika händelser
            under våren och försommaren har befäst intrycket att apartheidregimen
            har valt våldets väg. Den saknar både vilja och förmåga till samtal
            med representanter för den svarta majoriteten. Medlingsförsök
            utifrån har besvarats både med öppet förakt och med bombanfall
            mot grannstater. Det i juni införda undantagstill- ståndet ledde
            till ytterligare våld, omfattande arresteringar — inte minst av
            barn och ungdomar — samt drastiska begränsningar i massmediernas
            rapportering. Mer än någon annan enskild händelse bekräftade det
            regimens oförmåga att åstadkomma en fredlig lösning av krisen
            i Sydafrika. Apart- heidsystemets väktare har visat sitt rätta
            ansikte. Det svenska stödet till strävandena att avskaffa det
            förhatliga apartheid- systemet måste intensifieras. Folkpartiet
            anser att en handelsbojkott mot Sydafrika nu bör genomföras.
          </p>
          <p xml:id="i-8W3zmb7zFgoHKR8GibTX3f">
            Mot. 1986/87 U216
          </p>
          <p xml:id="i-F5Xn5yte4x5XucQyQwRDkS">
            2
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-023.pdf"/>
          <p xml:id="i-NMLNn7GziRrRRujCBKWpVX">
            Men det är också av största vikt att öppet stödja de demokratiska
            krafter som inom eller utom den sydafrikanska lagens råmärken
            arbetar för en fredlig omvandling, som kan lägga grunden till
            ett demokratiskt samhälle med respekt för alla människors grundläggande
            fri- och rättigheter oavsett ras. Ju tidigare apartheidsystemet
            förpassas till historien, ju mindre våld det sydafrikanska folket
            tvingas genomlida på vägen mot förändring, desto större är utsikterna
            att ett demokratiskt Sydafrika präglat av förståelse och försoning
            skall kunna växa fram ur motståndet mot rasförtrycket. Vi syftar
            här bl.a. på Progressive Federal Party, det enda legala oppositionsparti
            som är motståndare till apartheidsystemet och som utnyttjar de
            möjligheter som den vita befolkningen har att verka inom ramen
            för landets författning; kyrkliga och fackliga organisationer
            som blivit bålverk i kampen mot apartheid, Black Sash och UDF,
            som på kort tid utvecklats till apartheidmotståndets centralkraft
            över alla rasgränser. Bland de svarta afrikanerna är det ANC som
            utgör motståndets starkaste kraft. ANC saknar helt legala möjligheter
            att verka inom landet. Det humanitära biståndet till södra Afrika,
            som till stor del går till ANC och SWAPO, får mot denna bakgrund
            förväntas öka ytterligare. Vi vill understryka det angelägna i
            att humanitärt bistånd kanaliseras även via andra organisationer,
            inte minst via UDF och dess medlemsorganisationer. Ansla- get
            till humanitärt bistånd till södra Afrika bör därför ökas med
            25 milj. kr. Vi har i det föregående avstyrkt förslaget att höja
            landramen för Nicaragua mot bakgrund av den oroande utvecklingen
            i fråga om de mänskliga rättigheterna. Vi föreslår att dessa medel
            i stället tillförs anslaget för humanitärt bistånd i Latinamerika,
            som därför bör räknas upp med 35 milj. kr. SIDA föreslog i sin
            anslagsframställan ett nytt biståndsanslag för särskilda insatser
            i Latinamerika. Det skulle i första hand ses som en demokratistöd-
            jande fortsättning på det humanitära biståndet i en situation
            när Latinameri- kas diktaturer avvecklas. Program för att stödja
            kvinnor, för återuppbyggnad och förstärkning av demokratiska institutioner
            och för slumbarn nämndes som exempel på tänkbara insatser. Någon
            utveckling mot programländer i Sydamerika kan inte vara aktuell.
            De mer begränsade insatser som SIDA föreslår är däremot väl motiverade
            mot bakgrund av biståndets demokratimål. Vi vill särskilt understryka
            att detta anslag i avsevärd omfattning bör utnyttjas för demokratistödjande
            insatser, inte minst till uppbyggande av demokratiska institutioner.
            Dess- utom skulle anslaget inrymma det nuvarande stödet till regionala
            insatser i Centralamerika. Vi vill tillfoga att dessa medel särskilt
            bör komma till användning för bistånd till Costa Rica (i enlighet
            med vad som anfördes under Landramar ovan), något som inte skedde
            under föregående budgetår.
          </p>
          <p xml:id="i-DPgQKbGSTiwuSdUeaX69hi">
            IX. Katastrofbistånd
          </p>
          <p xml:id="i-5rm2WGBRixYy5tG2eKk5wg">
            Beredskapen för katastrofinsatser måste vara hög. Det råder därvid
            inget motsatsförhållande till en ökat satsning på katastrofförebyggande
            bistånd. Tvärtom understryker Sture Linnér i sin mycket förtjänstfulla
            utredning att katastrofbiståndet närmare bör länkas samman med
            det långsiktiga utveck- lingsbiståndet.
          </p>
          <p xml:id="i-FwP6g5V1uze3TV7TE2rZs3">
            Mot. 1986/87 U216
          </p>
          <p xml:id="i-FZHkqRRFGNjzVenRZKUheK">
            23
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-024.pdf"/>
          <p xml:id="i-9JxUGMSQhNccF4gxjfJXS5">
            De senaste årens hunger- och svältkatastrofer, först i södra
            Afrika och sedan i Sahel-regionen, särskilt då i Etiopien och
            Sudan, visar med största tydlighet att katastrofer av olika slag
            nästan blivit vardagsrutin i de fattiga länderna. När katastrofer
            inträffar måste vi vara beredda till snara och omfattande insatser
            för att rädda liv. Den utomordentligt oroande aids-epidemin i
            Afrika kommer de närmaste åren att ställa växande krav på svenska
            insatser. Vi har behandlat denna fråga utförligare i vår aids-motion.
            Även behovet av insatser med anledning av den sovjetiska ockupationen
            av Afghanistan motiverar ett omfattande katastrofbistånd. Det
            överskott som svenskt jordbruk producerar kan ge ett visst bidrag
            till våra katastroflindrande insatser. Ett planerat överskott
            i svenskt jordbruk är dock inte ett lämpligt sätt att hjälpa u-länderna.
            Sverige kan på sikt ge effektivare hjälp på annat sätt: genom
            att stöjda utvecklingen av u-ländernas eget jordbruk och genom
            miljövårdande insatser, bl.a. för att stoppa ökenutbredningen.
            Mot bakgrund av vad som ovan anförs om beredskap för ytterligare
            katastrofhjälp till Etiopien, till frontstaterna och till insatser
            mot aids föreslår vi en ytterligare höjning av anslaget med 150
            milj. kr. Situationen i södra Afrika utvecklas snabbt i en utomordentligt
            allvarlig riktning. Regeringen bör därför ha beredskap att återkomma
            till riksdagen med begäran om ytterligare medel om situationen
            i södra Afrika i anslutning till en handels- bojkott så skulle
            kräva.
          </p>
          <p xml:id="i-STWEbaoN5DVyzeSFFPMYaD">
            X. Multilateralt bistånd
          </p>
          <p xml:id="i-5XNxjnEE4r3j3e2mscKYKJ">
            Knappt en tredjedel av det totala svenska biståndsanslaget kanaliseras
            via internationella organisationer (s. k. multilateralt bistånd).
            Sverige har tradi- tionellt satsat mer på multinationella biståndskanaler
            än de flesta andra länder. Detta har varit ett uttryck främst
            för en politisk tilltro till FN-systemet och de till FN knutna
            fackorganen. Det multilaterala biståndet har också den fördelen
            att det minskar u-ländernas beroende av enskilda givarländer.
            Flera av de institutioner som vi knutit stora förhoppningar till
            har dock blivit ineffektiva och otympligt byråkratiska. Diskussionerna
            kring UNES- CO i samband med USA:s utträde har aktualiserat hela
            frågan. Det finns anledning att från svensk sida kritiskt granska
            de kanaler genom vilka vi sänder bistånd till tredje världen.
            Ett okritiskt accepterande är på sikt till förfång för hela FN-systemet
            och dess trovärdighet. Folkpartiet föreslår att en samlad utvärdering
            av det svenska multilaterala biståndet görs. Vid en sådan granskning
            bör vi från svensk sida givetvis även inta en positiv attityd
            till och stödja de institutioner som spelar en konstruktiv roll
            i det internationella ekonomiska samarbetet. De båda s.k. Bretton
            Woods- organisationerna, Världsbanken (IBRD) och Internationella
            Valutafonden (IMF), tillhör denna grupp. De kritiska synpunkter
            vi ibland har anledning att framföra beträffande Valutafondens
            ekonomisk-politiska krav på sina kredittagare förändrar inte denna
            bild. Såväl IDA som FN:s utvecklingsfond (UNDP) får i samband
            med de stora satsningar som nu görs i Afrika mycket viktiga roller.
            Världsbanken med dess
          </p>
          <p xml:id="i-tHjm16J1nKcSziuPVfLqf">
            Mot. 1986/87 U216
          </p>
          <p xml:id="i-4Pfu9ddiU2hyMoGnVdxRBT">
            24
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-025.pdf"/>
          <p xml:id="i-7rp5ru7i5G2vvE7dWkS2UT">
            dotterorgan IDA har varit utsatt för en snål politik av den nuvarande
            amerikanska regeringen. Detta har bl.a. inneburit ytterst knapphändiga
            resursförstärkningar för IDA, den fond som används för ”mjuka”
            lån till de fattigaste länderna. En ytterligare höjning av anslaget
            till IDA med 40 milj. kr. är motiverad. Ett ökat stöd till UNDP
            är angeläget även av andra skäl: som stöd till FN och som bidrag
            till ansträngningarna att stärka UNDP:s roll och förmåga att verka
            som central fond och som lokalt samordningsorgan. Anslaget bör
            räknas upp med ytterligare 50 milj. kr. Sveriges bidrag till UNICEF
            uppgår för närvarande till 220 milj. kr. Dess arbete kännetecknas
            av både realistisk planering och effektiv förmedling. UNICEF har
            också en stark förankring i FN:s medlemsländer genom sina nationella
            kommittéer. Behoven av ökade insatser till hjälp för barnen i
            utvecklingsländerna är oändliga. Det svenska bidragets storlek
            har ofta påverkat andra länder att öka sina anslag. Allt detta
            talar för att Sveriges bidrag till UNICEF bör öka med 25 milj.
            kr. utöver vad regeringen föreslagit. Folkpartiet behandlar flyktingpolitiken
            i en annan motion. För att stärka UNHCR:s resurser att hjälpa
            flyktingar och skapa varaktiga lösningar i de regioner flyktingarna
            kommer ifrån föreslås en ytterligare ökning av anslaget till UNHCR
            med 20 milj. kr. I samband med riksdagens livsmedelspolitiska
            beslut 1985 förändrades också biståndspolitiken i ett avseende.
            Upphandlingen av svenskt spannmål inom ramen för det internationella
            livsmedelsbiståndet hade tidigare skett till världsmarknadspriser.
            Numera sker i stället den upphandling som avser våra utfästelser
            till det internationella beredskapslagret av livsmedel för katastrof-
            insatser (IEFR) samt till livsmedelshjälpskonventionen (FAC) till
            de högre svenska regleringspriserna. För att täcka merkostnaden
            för 1985/86 anslog riksdagen 60 milj. kr våren 1986. Som SIDA
            påpekar i sin anslagsframställan innebär detta att biståndsme-
            del används för att finansiera svensk jordbrukspolitik. Dessa
            pengar kommer över huvud taget inte våra biståndsmottagare till
            del. Som ett led i en allmän effektivisering av biståndsmedlens
            användning bör detta principiellt mycket tvivelaktiga inslag i
            Sveriges biståndspolitik avvecklas. Riksdagen bör därför inte
            anslå de nya medel, 65 milj. kr., som regeringen föreslår för
            detta ändamål. Under anslaget Övriga multilaterala bidrag har
            regeringen reserverat 50 milj. kr. för samnordisk, förmånlig kreditgivning
            för biståndsprojekt i u-länder. Vi finner ingen anledning att
            nu införa ytterligare kreditformer med åtföljande behov av administrativa
            insatser. Regeringens förslag avstyrks. Dessa medel bör i stället
            hållas i reserv för andra mer angelägna ändamål, särskilt för
            insatser i södra Afrika.
          </p>
          <p xml:id="i-SDeF4URTcYad8WxaD71Nqn">
            XI. U-ländernas skuldbörda, betalningsbalansstöd och u-krediter
          </p>
          <p xml:id="i-T57Ghix8zy3Cx7DYw8xw1F">
            De stora och för världens finansiella system allvarliga skuldproblemen
            är begränsade till ett relativt litet antal länder, bl. a. i Latinamerika.
            Aven de fattiga länder som Sverige huvudsakligen bedriver biståndssamarbete
            med
          </p>
          <p xml:id="i-XEyJcoBXRdiPfSkpxAiaMj">
            Mot. 1986/87 U216
          </p>
          <p xml:id="i-W89Q3SFnXEM59fS4TnAaZ2">
            25
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-026.pdf"/>
          <p xml:id="i-YHND1VARZ6HgZQtsMtzxZL">
            har ådragit sig skulder, som visserligen är små i relation till
            det internationella banksystemets utlåningsförmåga men mycket
            betungande i relation till dessa fattiga ekonomiers möjlighet
            att återbetala skulderna. Många länder i Afrika tvingas nu använda
            över hälften av sina begränsade exportinkomster för återbetalning
            och räntor på utländska lån. Regeringen föreslog i sin budgetproposition
            för 1985/86 ett nytt anslag för s.k. betalningsbalansstöd på 400
            milj. kr. Mot bakgrund av de fattiga ländernas skuldbörda fann
            folkpartiet att det finns starka skäl att under de närmaste åren
            använda en del av biståndsanslaget till betalningsbalansstöd åt
            de av våra mottagarländer som själva genomför anpassningsprogram
            för att ta sig ur krisen. Sådant valutastöd kan lämpligen knytas
            till överenskommel- ser med Världsbanken och Valutafonden om ekonomiska
            saneringspaket. Med extra valutastöd av detta slag skulle vi kunna
            bidra till en kursändring i våra mottagarländer, bort från importregleringar
            och andra liknande lås- ningar i riktning mot en marknadsanpassad
            utvecklingsstrategi, där en fri internationell handel på sikt
            blir den drivande kraften. Under det första året fick betalningsbalansstödet
            en direkt olämplig utformning i och med att det användes för att
            reglera enskilda skulder till Sverige. Sådana medel bör inte avräknas
            mot biståndsramen. I budgetpropo- sitionen för 1986/87 angavs
            en annan inriktning, som bättre överensstämde med folkpartiets
            uppfattning, nämligen att stödet skall kopplas till internatio-
            nella överenskommelser. I likhet med SIDA bedömde vi dock att
            redan anslagna medel var tillräckliga. Vi motsatte oss därför
            regeringens förslag om ytterligare anslag till betalningsbalansstöd.
            Risken var uppenbar att pengar- na bara skulle bli liggande. Fortfarande
            har sammanlagt bara ca 400 milj. kr. av dessa medel förbrukats.
            I stort sett hela anslaget för 1986/87 ligger alltså outnyttjat.
            Utbetalningarna under detta budgetår begränsar sig till 50 milj.
            kr. till Tanzania i samband med landets uppgörelse med Internationella
            Valutafon- den. Övriga utbetalningar hänför sig till 1985/86 och
            avser avskrivningar av skulder till Sverige. Det är givetvis angeläget
            att regeringen har beredskap för att medverka i internationella
            överenskommelser av det slag som slöts i fallet Tanzania. Men
            för att undvika stora reservationer bör pengar inte sättas av
            i förväg utan i stället i efterhand avräknas mot efterföljande
            års biståndsram. Regeringen bör få ett bemyndigande att göra utfästelser
            inom en ram på 400 milj. kr. Regeringen konstaterar i budgeten
            att BITS verksamhet har expanderat mycket snabbt. En följd av
            detta har varit stora reservationer, som efter förra budgetåret
            låg på 717 milj. kr. Det var visserligen mindre än tidigare, men
            minskningen berodde till största delen på regeringens indragning
            av ointeck- nade reservationsmedel. Mot den bakgrunden är det
            anmärkningsvärt att regeringen liksom ett tidigare år nu föreslår
            ett högre anslag, 140 milj. kr. mer, till BITS för gåvoelement
            i u-krediter än myndigheten själv hade begärt. Även om reservationerna
            är intecknade för beviljade projekt anger BITS i sin anslagsframställan
            att 40 96 av de krediter som sammantaget beviljats inte lett till
            kontrakt.
          </p>
          <p xml:id="i-7Xd8umaQ9ytd9dXP4ZJkCA">
            Mot. 1986/87 U216
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-027.pdf"/>
          <p xml:id="i-5CypoAnnC8Vy7iuQXLFNCX">
            Risken är uppenbar att ytterligare stora tillskott kommer att
            samlas på hög i stället för att komma de hjälpbehövande till del.
            Det strider mot våra ambitioner att effektivisera biståndet. Det
            bör också noteras att två av våra största samarbetspartners i
            vad gäller u-krediter är Algeriet och Kina, som visserligen skall
            kunna komma i fråga för denna typ av bistånd men knappast är prioriterade
            biståndsmottagare. Vi bedömer att behoven av ökade anslag är avsevärt
            större på andra områden, bl. a. för enskilda organisationer, miljö,
            markvård och energi samt för katastrofer. Vi anser att en oförändrad
            beslutsram på 475 milj. kr. är tillräcklig.
          </p>
          <p xml:id="i-VEoqyJYqUCZn4jjVCGh7VT">
            XII. En friare handel
          </p>
          <p xml:id="i-UA2s4cDWeC1FsprGkboJBx">
            Betydelsen av ett omfångsrikt bistånd till u-länderna har tidigare
            framhållits. Även om endast ett fåtal länder har levt upp till
            sina åtaganden om biståndsutbetalningar på 0,7 Ze av BNI kommer
            även fortsättningsvis det offentliga biståndet att spela en viktig
            roll för u-ländernas ekonomiska och sociala utveckling. Det är
            emellertid inte endast inom biståndsområdet som de ekonomiska
            förbindelserna med u-länderna måste utvecklas. Handeln spelar
            en central roll för u-ländernas möjligheter att åstadkomma utveckling.
            Ökade exportinkomster för ett u-land ger ökade möjligheter till
            import. Det är utomordentligt betydelsefullt — för att inte säga
            avgörande — att u-länderna kan importera nödvändiga råvaror, insatsvaror
            och reservdelar till sin industri. Utan tillgång till detta har
            ett land små möjligheter att åstadkomma ekonomisk utveckling.
            Det är framför allt två grupper av u-länder som har kommit att
            bli viktiga handelspartners på den internationella marknaden.
            Det gäller dels de oljeexporterande länderna, dels de länder vars
            ekonomiska strategi varit inriktad på världsmarknaden, vilket
            också har varit till nytta för industrilän- derna. Genom sin ekonomiska
            tillväxt har nya intressanta exportmarknader uppstått där industriländerna
            har kunnat avsätta sina produkter. Framför allt de exportinriktade
            ekonomierna —-i Latinamerika och Asien — har kunnat förse i-länderna
            med konkurrenskraftiga och därmed billiga produkter, allt till
            konsumenternas fromma. Den ökade konkurrensen har också medfört
            en ofta hälsosam strukturrationalisering i i-länderna. För att
            underlätta u-ländernas exportansträngningar har ett internationellt
            system med tullpreferenser för u-länder införts. Sverige har anslutit
            sig till detta system och har därmed avskaffat tullar på så gott
            som alla industripro- dukter från u-länderna. Jordbruks- och tekovaror
            är dock ett viktigt undantag. Det är ett livsvillkor för u-länderna
            att inlemmas i den internationella handeln. Alla åtgärder som
            motverkar denna utveckling minskar alltså u-ländernas möjligheter
            att åstadkomma ekonomiskt och socialt framåtskri- dande. Det är
            därför utomordentligt viktigt — också för biståndspolitiken —
            att alla tendenser till protektionism motverkas. Alla handelsrestriktioner
            som införs drabbar u-länderna särskilt hårt. Det är därför beklämmande
            att de industrialiserade länderna — däribland
          </p>
          <p xml:id="i-BfjhWuRgzDseg4gy1n7M8E">
            Mot. 1986/87 U216
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-028.pdf"/>
          <p xml:id="i-3XBeEQAMV7QresKhxZKa8T">
            Sverige — har infört kraftiga begränsningar för u-ländernas handel
            just på detta område. De importreglerade avtal som Sverige har
            ingått har möjligen medfört kortsiktiga inrikespolitiska vinster
            för sina upphovsmän. Denna politik har dock inte med en fri handel
            eller solidaritet med u-länderna att göra. Sverige bör därför
            i likhet med Schweiz avskaffa handelsrestriktionerna på tekoområdet.
            Det bör understrykas att stora delar av den svenska teko- industrin
            redan i dag klarar sig väl i en hård internationell konkurrens.
            I de många framgångsrika svenska tekoföretagen finns t. o. m.
            en potential för nyanställning. På denna punkt hänvisar vi till
            en särskild motion från folkpartiet om dessa frågor.
          </p>
          <p xml:id="i-FwHNofwP8nVsnrhqdbQHeL">
            XIII. Övriga frågor
          </p>
          <p xml:id="i-XQXCkjdNytf68yhz2U8gss">
            Genom SIDA överförs för närvarande ca 5 miljarder kronor per
            år till u-länderna. Det kräver kompetens och administrativ erfarenhet
            att på ett meningsfullt sätt följa och utvärdera projekt och program
            av denna omfattning, i synnerhet när kraven på övervakning, uppföljning
            och redovisning ökar. De anspråk vi reser på ett effektivare bistånd
            ställer ökade krav. Den översyn av SIDA:s organisation som har
            gjorts har lett till omdisponeringar, bl.a. till de mer operativa
            verksamheterna. En koncentration till färre sektorer kan också
            frigöra resurser. Det är emellertid vår bedömning att detta inte
            räcker. De krav som ställs på mer bistånd via de enskilda organisationerna,
            mer kvinnoinriktat bistånd och mer ämnesinriktat bistånd förutsätter
            en ökning av SIDA:s kapacitet. Det har bl.a. i översynen av biståndet
            genom de enskilda organisationerna påpekats att en förstärkning
            behövs på de svenska biståndskontoren. Folkpartiet vill framhålla
            att SIDA:s administrativa kapacitet behöver stärkas. Det gäller
            främst en förstärkning av biståndskontorens kapacitet, men också
            den centrala administration behöver byggas ut för att bättre kunna
            ta itu med de nya uppgifter och krav som SIDA ställs inför. Vi
            föreslår att anslaget till SIDA:s administration höjs med 4 milj.
            kr. Det är av stor betydelse att den svenska biståndsopinionen
            är stark. Biståndsviljan, som glädjande nog tycks vara obruten
            och snarast ökande, är avhängig av att det svenska biståndet används
            effektivt. Folkpartiet finner det värdefullt med den ökade satsning
            på information om förhållandena i Afrika och biståndet dit som
            nu genomförs. Vi vill dessutom särskilt understryka behovet av
            ökad information om resultaten av det svenska biståndet. Bistånd
            är svårt, och det misslyckas i en del fall. Men det har också
            på många sätt förbättrat fattiga människors levnadsförhållan-
            den på både kort och lång sikt. Informationen om detta skulle
            kunna vara avsevärt bättre. De enskilda organisationerna utgör
            i detta avseende ett föredöme. Det är en skyldighet gentemot både
            u-landsbiståndet och det svenska folket att informationen om detta
            når fram. Folkpartiet föreslår att anslaget till information höjs
            med 1 milj. kr. i detta syfte.
          </p>
          <p xml:id="i-DTdN3Ps5S3ZtQc9PVBqi9a">
            Mot. 1986/87 U216
          </p>
          <p xml:id="i-7hVBAFWyadRWVSenh12arJ">
            28
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-029.pdf"/>
          <p xml:id="i-PLQBhjLreQupbyE1DGGP7t">
            I de afrikanska länderna har resurserna för forskning minskat
            när de Mot. 1986/87 ekonomiska problemen växt under senare år.
            Biblioteken är ett av många — U216 underförsörjda områden med
            stor betydelse för forskarnas möjligheter. Svenskt forskningssamarbete
            med u-länder är en värdefull metod att bidra till mångfald och
            debatt och därmed till en demokratisk samhällsutveckling. Mot
            den bakgrunden föreslår vi att anslagen till SAREC höjs med ytterligare
            5 milj. kr. (i enlighet med SAREC:s anslagsframställan).
          </p>
          <p xml:id="i-3AmxwNMyb81u8eEKTN21u7">
            Hemställan
          </p>
          <p xml:id="i-ByWJTYeqr235QKCpxxiW2k">
            Med hänvisning till ovanstående hemställs 1. att riksdagen som
            sin mening ger regeringen till känna vad i motionen anförs om
            riktlinjer för svenskt bistånd, 2. att riksdagen som sin mening
            ger regeringen till känna vad i motionen anförs om demokrati och
            mänskliga rättigheter i biståndet, 3. att riksdagen som sin mening
            ger regeringen till känna vad i motionen anförs om stiftelser
            för bistånd till opinionsbildande organi- sationer i u-länder,
            4. att riksdagen som sin mening ger regeringen till känna vad
            i motionen anförs om kvinnorna i biståndet, 5. att riksdagen som
            sin mening ger regeringen till känna vad i motionen anförs om
            en minskning av andelen bundet bistånd, 6. att riksdagen till
            IDA anslår ytterligare 40 milj. kr. utöver vad regeringen föreslagit,
            7. att riksdagen till UNDP anslår ytterligare 50 milj. kr. utöver
            vad regeringen föreslagit, 8. att riksdagen till UNICEF anslår
            ytterligare 25 milj. kr. utöver vad regeringen föreslagit, 9.
            att riksdagen till UNHCR anslår ytterligare 20 milj. kr. utöver
            vad regeringen föreslagit, 10. att riksdagen inte anslår några
            medel till merkostnad för internationellt livsmedelsbistånd, 11.
            att riksdagen beslutar avskaffa systemet med upphandling av spannmål
            inom ramen för det internationella livsmedelsbiståndet till svenska
            regleringspriser, "12. att riksdagen som sin mening ger regeringen
            till känna vad i motionen anförs om att medel inte bör reserveras
            för samnordisk, förmånlig kreditgivning, 13. att riksdagen hos
            regeringen begär en utvärdering av det multilaterala biståndet,
            14. att riksdagen för landram till Etiopien anslår 15 milj. kr.
            mindre än regeringen föreslagit, 15. att riksdagen för landram
            till Nicaragua anslår 35 milj. kr. mindre än regeringen föreslagit,
            16. att riksdagen för landram till Vietnam anslår 100 milj. kr.
            mindre än regeringen föreslagit,
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-030.pdf"/>
          <p xml:id="i-PdmXcuKNRLgJGpTbRb5yTG">
            17. att riksdagen hos regeringen begär en plan för avveckling
            av biståndet till Vietnam i biståndspolitiskt ordnade former,
            18. att riksdagen för bistånd till Uganda under anslaget Landpro-
            gram anslår 50 milj. kr., 19. att riksdagen för Regionala insatser
            anslår 15 milj. kr. mindre än regeringen föreslagit, 20. att riksdagen
            för Humanitärt bistånd i Latinamerika anslår ytterligare 35 milj.
            kr. utöver vad regeringen föreslagit, 21. att riksdagen inrättar
            en ny anslagspost för Särskilda insatser i Latinamerika, 22. att
            riksdagen för Särskilda insatser i Latinamerika anslår 30 milj.
            kr., 23. att riksdagen för Humanitärt bistånd till södra Afrika
            anslår ytterligare 25 milj. kr. utöver vad regeringen föreslagit,
            24. att riksdagen för Bistånd genom folkrörelser och andra enskilda
            organisationer anslår ytterligare 100 milj. kr. utöver vad regeringen
            föreslagit, 25. att riksdagen som sin mening ger regeringen till
            känna vad i motionen anförs om en femårig ökning av biståndet
            genom enskilda organisationer, 26. att riksdagen för Katastrofer
            m. m. anslår ytterligare 150 milj. kr. utöver vad regeringen föreslagit,
            27. att riksdagen som sin mening ger regeringen till känna vad
            i motionen anförs om beredskap hos regeringen att återkomma till
            riksdagen med begäran om ytterligare medel för katastrofbistånd,
            28. att riksdagen för Särskilda program anslår ytterligare 150
            milj. kr. utöver vad regeringen föreslagit, 29. att riksdagen
            beslutar inrätta ett nytt anslag för Miljö, markvård och energi,
            30. att riksdagen för Miljö, markvård och energi anslår 180 milj.
            kr., 31. att riksdagen som sin mening ger regeringen till känna
            vad i motionen anförs om demokratistödjande insatser på Filippinerna,
            32. att riksdagen som sin mening ger regeringen till känna vad
            i motionen anförs om biståndsprojektet Bai Bang, 33. att riksdagen
            till Information anslår ytterligare 1 milj. kr. utöver vad regeringen
            föreslagit, 34. att riksdagen till Styrelsen för internationell
            utveckling (SIDA) anslår ytterligare 4 milj. kr. utöver vad regeringen
            föreslagit, 35. att riksdagen till Styrelsen för u-landsforskning
            (SAREC) anslår ytterligare 5 milj. kr. utöver vad regeringen föreslagit,
            36. att riksdagen som sin mening ger regeringen till känna vad
            i motionen anförs om betalningsbalansstöd, 37. att riksdagen ger
            regeringen bemyndigande att göra utfästelser om betalningsbalansstöd
            enligt vad som anförs i motionen, 38. att riksdagen till Övriga
            u-landspolitiska insatser m. m. anslår 635 milj. kr. mindre än
            regeringen föreslagit,
          </p>
          <p xml:id="i-7xV87nJAoM1edcKWoUyYJk">
            Mot. 1986/87 U216
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-031.pdf"/>
          <p xml:id="i-MQfQ9Rzjua4wfdRDmoab3d">
            39. att riksdagen beträffande u-krediter anvisar en beslutsram
            för - Mot. 1986/87 BITS verksamhet 1987/88 om 475 milj. kr. U216
          </p>
          <p xml:id="i-RL7Mi1tPcPDbBbxfWoSXgC" type="date">
            Stockholm den 26 januari 1987
          </p>
          <p xml:id="i-RqUQiVrbGHayvotHF7Uaub">
            Bengt Westerberg (fp) Ingemar Eliasson (fp) Kerstin Ekman (fp)
            Karin Ahrland (fp) Birgit Friggebo (fp) Anne Wibble (fp) Jan-Erik
            Wikström (fp)
          </p>
          <pb facs="riksdagen-motions-pdf/data/198687/mot_198687_u_216/mot_198687_u_216-032.pdf"/>
          <p xml:id="i-CV1GPtzbf9wahDgRdQ9fVZ">
            gotab Stockholm 1987 12299
          </p>
        </div>
      </div>
    </body>
  </text>
</TEI>
