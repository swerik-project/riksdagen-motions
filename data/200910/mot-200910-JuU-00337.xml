<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00337">
  <teiHeader>
    <fileDesc>
      <titleStmt>
        <title>Rättsväsendet</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättsväsendet</title>
          <idno type="rdwebb">GX02Ju337</idno>
          <rs type="number">Ju337</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju337/text</ref>
          <ref type="dokument_url_html">http://data.riksdagen.se/dokument/GX02Ju337</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju337</ref>
          <ref type="doc">http://data.riksdagen.se/fil/3CE76A31-C799-4C8F-8F3A-11C8F84F465C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F6YgxUKSW3Ha94FbfywpX1" type="signed"/>
        <correspContext corresp="i-F6YgxUKSW3Ha94FbfywpX1">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="numbering" xml:id="i-SF9YZsqhEWDhr5Fx5tJ7WW">
          <date when="2009-10-06"/>
        </correspAction>
        <correspAction type="submission" xml:id="i-6WpCopSjPtnrCx5M7pJAuG">
          <date when="2009-10-05"/>
        </correspAction>
        <correspAction type="transfer" xml:id="i-TLNoFQsMHNL9zEBvELMh5o">
          <date when="2009-10-05"/>
        </correspAction>
        <correspAction type="assigned" xml:id="i-LALN582CnJ5y2ZwVJHfEuA"/>
        <correspContext corresp="i-LALN582CnJ5y2ZwVJHfEuA">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-6nLEwH58EfX1cJ9bW8x83T">
          <head xml:id="i-8UtMR3meUrRHExucDqdjLP">
            Innehållsförteckning
          </head>
          <list>
            <item>
              1 Förslag till riksdagsbeslut 2
            </item>
            <item>
              2 Inledning 4
            </item>
            <item>
              3 Brottsförebyggande arbete 4
            </item>
            <item>
              4 Polisen 5
            </item>
            <item>
              4.1 Utbildning 6
            </item>
            <item>
              4.2 Yrkesrollen 7
            </item>
            <item>
              4.3 Arbetsmiljö 8
            </item>
            <item>
              4.4 Civilanställda 8
            </item>
            <item>
              5 Åklagare 9
            </item>
            <item>
              6 Domstolarna 10
            </item>
            <item>
              7 Kriminalvården 10
            </item>
            <item>
              7.1 Häkten 11
            </item>
            <item>
              7.2 Bättre ut arbetslinjen på våra anstalter 12
            </item>
            <item>
              7.3 Halvtidsfrigivning 14
            </item>
            <item>
              7.4 Kvinnor inom kriminalvården 15
            </item>
            <item>
              7.5 Fångombudsman 15
            </item>
            <item>
              8 Ekonomisk brottslighet och miljöbrottslighet 16
            </item>
            <item>
              8.1 Ekonomisk brottslighet 17
            </item>
            <item>
              8.2 Miljöbrottslighet 18
            </item>
            <item>
              9 Internationellt samarbete 19
            </item>
            <item>
              10 Brottsdrabbade 20
            </item>
            <item>
              10.1 Kommunernas ansvar för brottsdrabbade 20
            </item>
            <item>
              10.2 Rättsväsendets ansvar 21
            </item>
          </list>
        </div>
        <div type="motProposal" subtype="förslag">
          <head xml:id="i-E1vYPa3wWf7dpP44xRiwUo">
            1 Förslag till riksdagsbeslut
          </head>
          <list style="ol">
            <item xml:id="i-P7K2k7e35B2L1YjouEo4qL">
              Riksdagen tillkännager för regeringen som sin mening vad som
              anförs i motionen om att tillsätta en utredning som ska ta fram
              förslag till ny organisation för polisens myndighetsstruktur.
            </item>
            <item xml:id="i-YLfAT3gTdj6zSsFGhnkVNV">
              Riksdagen tillkännager för regeringen som sin mening vad som
              anförs i motionen om att regeringen inom ramen för en utredning
              om polisens myndighetsstruktur ska ge ett särskilt uppdrag att
              presentera förslag till hur polisservicen på landsbygden kan förbättras.
            </item>
            <item xml:id="i-3zZ4WfCT9cRsLdFVEFB2LG">
              Riksdagen tillkännager för regeringen som sin mening vad som
              anförs i motionen om att förslag till en ny polisutbildning snarast
              ska läggas fram för riksdagen.
            </item>
            <item xml:id="i-TouwpPprphbHYN2iFPZpgG">
              Riksdagen tillkännager för regeringen som sin mening vad som
              anförs i motionen om att ett förslag till att polisen ska utrustas
              med yrkeslegitimation snarast bör tas fram.
            </item>
            <item xml:id="i-WoQ3cMvTbf5CN4xirJ2i3G">
              Riksdagen tillkännager för regeringen som sin mening vad som
              anförs i motionen om att frågor som rör misstankar om poliser
              som begått brott ska handläggas vid en fristående myndighet.
            </item>
            <item xml:id="i-2S4me8jLy5SC8SP9zc2MV7">
              Riksdagen tillkännager för regeringen som sin mening vad som
              anförs i motionen om reglering av civilutredares befogenheter.
            </item>
            <item xml:id="i-79wYrHM2hYSF2CGoZuWY5K">
              Riksdagen tillkännager för regeringen som sin mening vad som
              anförs i motionen om reglering av polisens möjligheter att ersätta
              åklagare som förundersökningsdomare.
            </item>
            <item xml:id="i-5puPFvghdUTVr7TEcEBAo9">
              Riksdagen tillkännager för regeringen som sin mening vad som
              anförs i motionen om att frågan om åklagares jäv bör regleras.
            </item>
            <item xml:id="i-FVqCE1sG7rzTLAnmLG2cwj">
              Riksdagen tillkännager för regeringen som sin mening vad som
              anförs i motionen om utvärdering av reformen En modernare rättegång.
            </item>
            <item xml:id="i-NrMDFzYB1oBFkbWQSCuABz">
              Riksdagen tillkännager för regeringen som sin mening vad som
              anförs i motionen om att ett förslag om förbud mot att placera
              brottsmisstänkta barn i häkte snarast bör tas fram.
            </item>
            <item xml:id="i-VZTaNdvsiWLxfj8X5cjh9a">
              Riksdagen tillkännager för regeringen som sin mening vad som
              anförs i motionen om en ny häkteslag.
            </item>
            <item xml:id="i-qAn167ArqYgkaEveeG6MT">
              Riksdagen tillkännager för regeringen som sin mening vad som
              anförs i motionen om att halvtidsfrigivning av förstagångsdömda
              bör införas.
            </item>
            <item xml:id="i-9uWBiEw5JDHHytyaUPKjvG">
              Riksdagen tillkännager för regeringen som sin mening vad som
              anförs i motionen om att en fångombudsman bör införas i Sverige.
            </item>
            <item xml:id="i-9EAXMwyvXm6xsMn7AkgBxt">
              Riksdagen tillkännager för regeringen som sin mening vad som
              anförs i motionen om att Ekobrottsmyndigheten bör ges ställning
              som nationellt utvecklingscentrum för bekämpningen av ekobrott.
            </item>
            <item xml:id="i-LrZKqqatufMc2j7frjHXDz">
              Riksdagen tillkännager för regeringen som sin mening vad som
              anförs i motionen om att Rikspolisstyrelsen bör ges i uppdrag
              att ta fram riktlinjer för att möjliggöra att miljöbrottsenheter
              ska finnas tillgängliga i hela landet.
            </item>
            <item xml:id="i-WsaD6sqbjeQqF2W77MzFrh">
              Riksdagen tillkännager för regeringen som sin mening vad som
              anförs i motionen om miljöorganisationernas möjligheter att vara
              part i ärenden enligt miljöbalken. 1
            </item>
            <item xml:id="i-PGgp8RUm9Q2t7qY9bimYBi">
              Riksdagen tillkännager för regeringen som sin mening vad som
              anförs i motionen om att Brottsoffermyndigheten bör ges i uppdrag
              att se över hur kommunerna lever upp till sitt ansvar när det
              gäller brottsutsatta och ge förslag till åtgärder.
            </item>
            <item xml:id="i-XhynKd1tmTMEcr93U7GMEB">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              till förbättringar när det gäller målsägarbiträden.
            </item>
          </list>
          <p xml:id="i-V1nXSTjmUR66j8ZJTmMbMo">
            1 Yrkande 16 hänvisat till MJU.
          </p>
        </div>
        <div type="motContent">
          <head type="h1" xml:id="i-J5yegyirC3mBP1o7bAqAoL">
            2 Inledning
          </head>
          <p xml:id="i-65qtJ2bqtjPgcFkU6kFBFU">
            Det är skillnad på vänster och höger när det gäller rättspolitiska
            frågor. Det som främst skiljer sig åt är vänsterns insikt om att
            ett effektivt rättsväsende måste bygga på en bredare samhällsanalys
            än att bara stirra sig blind på frågor om antal poliser. För att
            rättsväsendets olika delar ska fungera måste det civila samhället
            i övrigt fungera. Ett rättsväsende ur vänsterperspektiv bygger
            inte bara på straff utan innehåller framför allt stora brottsförebyggande
            åtaganden. Vi anser helt enkelt att det är minst lika viktigt
            att förhindra brottslighet som att bestraffa den. Detta är viktigt
            framför allt ur ett brottsofferperspektiv. Det är självklart att
            det är bättre att ett brott inte begås alls än att någon straffas
            i efterhand. När ett brott ändå begåtts måste samhället ta sitt
            ansvar och utdöma ett straff. Därför måste också hela rättsväsendet
            fungera, det räcker inte med polisen.
          </p>
          <p xml:id="i-61oD5aUKRFhnFmgL5RtHyy">
            Vi vet att det är de som redan är mest utsatta som drabbas hårdast
            om rättsväsendet inte fungerar eller fungerar dåligt. Vi får ett
            hårdare och kallare samhälle om människor känner sig otrygga i
            vardagen eller om människor känner sig illa behandlade inom ramen
            för rättsväsendet. Därför tycker vi att dessa frågor är viktiga
            att diskutera inom ramen för välfärden.
          </p>
          <p xml:id="i-QyLhZfVENLDrmFZE3NE7gg">
            När vi diskuterar brott och straff ur vänsterperspektiv innebär
            det också att vi lyfter fram frågor om människors individuella
            mänskliga rättigheter. Det handlar om integritet, icke-diskriminering
            och respekt. Rättvisa rättegångar är en självklarhet, vilket också
            kräver ett bra förundersökningsarbete och välutbildad personal
            inom rättsväsendet. Det finns många områden att utveckla men några
            områden som särskilt bör nämnas är barnperspektivet, barnkunskap,
            kunskap i genusfrågor, mäns våld mot kvinnor och hbt-frågor. När
            det gäller våld i nära relationer som spänner över dessa senare
            frågor har vi valt att utveckla dem särskilt i en separat motion.
          </p>
          <p xml:id="i-Q5RK4QK5Z2j7Uh7yu8yHYg">
            Ett vänsterperspektiv på rättsliga frågor betyder att vi också
            vill lägga fokus på frågor kring ekonomisk brottslighet, miljöbrottslighet
            och liknande frågor som ofta annars kommer i andra hand. Ekonomisk
            brottslighet innebär att vi förlorar mycket pengar som skulle
            ha kommit det allmänna till del, och miljöbrottsligheten kommer
            vi alla att få betala för i många år framöver.
          </p>
          <head type="h1" xml:id="i-T4szaEPGYUwunK55eLrmQN">
            3 Brottsförebyggande arbete
          </head>
          <p xml:id="i-AehZNPBvdwyibUrDKF4jRD">
            Det allra viktigaste när det gäller brottsförebyggande arbete
            är ett sammanhållet samhälle i en fungerande välfärd. Dagens Sverige
            är på väg åt helt fel håll. Den borgerliga politiken innebär att
            vi snart landar i två tredjedelssamhället. Det är förödande för
            det brottsförebyggande arbetet. Att vi när det gäller både inkomstfördelning
            och tillgång till samhällelig service mer och mer vidgar klyftan
            mellan fattig och rik och mellan stad och land innebär flera steg
            tillbaka.
          </p>
          <p xml:id="i-FvxHdFgWDC5KF6hfaYUbd3">
            Man brukar säga att man redan inom ramen för mödravården kan
            upptäcka barn som kommer att hamna på fel väg när de växer upp.
            Detta är säkert en sanning med modifikation, men det är viktigt
            att många vuxna finns med för att guida barnen och föräldrarna
            genom barnens tidiga år. Det är viktigt att såväl förskolan som
            skolan har utrymme för en bra skolhälsovård och kringpersonal
            som kan fånga upp barn som behöver det. Det är också viktigt med
            en aktiv fritid där det finns utrymme för både organiserade och
            spontana aktiviteter.
          </p>
          <p xml:id="i-E4aFK9b4HwuBEvaJ9pSeKD">
            Både i gamla och nya bostadsområden bör miljön ses över för att
            skapa så trygga ute- och innemiljöer som möjligt. Det kan gälla
            belysning, parkmiljöer, inpassagesystem och mycket mer. Att rusta
            upp miljonprogrammen är också brottsförebyggande. Många av de
            mest brottsutsatta innevånarna i vårt land bor i dessa områden,
            och de behöver känna samma trygghet som i andra områden.
          </p>
          <p xml:id="i-3CXzBMhxyW4JsXda2ugw9L">
            Missbruksvården är ytterligare ett område som särskilt i tider
            av ekonomisk kris drabbas av neddragningar. Vi vet att en aktiv
            missbrukare är mycket kostsam för samhället, och vi vet också
            att missbruk skapar stort lidande både för missbrukaren och dennes
            anhöriga. Att hålla igång ett missbruk kräver ofta att missbrukaren
            begår brott, och därför är missbruksvård en investering. Om missbruket
            upptäcks i tid blir investeringen ännu mer lönsam. Genom att avkriminalisera
            missbruket tror Vänsterpartiet att fler får möjlighet till vård.
          </p>
          <p xml:id="i-F9tCUoCvafbFQ6gmDRLCCe">
            Inom den privata sektorn kan man också göra mycket förebyggande
            arbete, till exempel genom att skapa slutna kassasystem för att
            minska risken för rån, utbilda personal och minska ensamarbete
            på kvällar och nätter. Schablonbeskattning minskar risken för
            skattebrott liksom systemet med personalliggare och kassaregister.
            Det statliga arbetsmiljöarbetet måste ges resurser att återigen
            arbeta mer förebyggande för att minska riskerna för personer att
            bli utsatta för brott på arbetet i form av farlig arbetsmiljö.
          </p>
          <head type="h1" xml:id="i-CYUED8gEG2G9YgWnrzoiT7">
            4 Polisen
          </head>
          <p xml:id="i-6i7cHS2SwNGqpT2HdWh3eY">
            En av de viktigaste delarna inom rättsväsendet är polisen. Polisen
            är viktig ur flera perspektiv. Dels därför att polisen har att
            skapa trygghet genom sin blotta närvaro och dels därför att polisen
            har till uppgift att beivra brott. I denna roll har också polisen
            våldsmonopol i samhället. Det är viktigt för hela samhället att
            polisen åtnjuter förtroende hos medborgarna. Detta förtroende
            får polisen genom att det arbete de gör är trovärdigt och relevant.
          </p>
          <p xml:id="i-DG8v7oh8LQCuDZdEnGPus">
            Polismyndigheten är en av de största, mest personalintensiva
            och också dyraste statliga verksamheterna. Det är självklart av
            trygghetsskäl men också av ekonomiska skäl nödvändigt att polisen
            är optimalt organiserad. Samtidigt måste också polisen bli mer
            resurseffektiv.
          </p>
          <p xml:id="i-2dJdpaFmk8qoDJAkPztAYg">
            Under en lång tid har det pågått diskussioner om att skapa en
            mer enhetlig och också ekonomiskt hållbar struktur genom att skapa
            en myndighet i stället för som i dag över tjugo. Detta skulle
            kunna innebära att man kan samverka bättre över hela landet när
            det gäller gemensamma funktioner och också att fördelningen av
            resurser kan bli mer rättvis.
          </p>
          <p xml:id="i-LKANz4LEkprYFksBL1hZrC">
            Det är viktigt att exempelvis de län som är turistintensiva eller
            har långa avstånd kompenseras bättre än i dag. Samtidigt måste
            självklart frågor kring demokratisk insyn och lokal förankring
            lösas innan myndigheterna kan slås samman. En utredning som syftar
            till att ta fram förslag till att avskaffa länsmyndigheterna och
            därmed att skapa en central myndighet för landet ska snarast tillsättas.
            Detta ska ges regeringen till känna.
          </p>
          <p xml:id="i-3GRC6NNH8rwGKsD4BcAw9f">
            I detta sammanhang är det också relevant att lyfta upp frågan
            om att personer som lever på landsbygden måste ha samma rätt till
            trygghet och samhällelig service som de som bor i mer tätbefolkade
            områden. Bortsett från utryckningsverksamheten har polisen också
            en servicefunktion. Möjligheter till s.k. servicebussar som ska
            kunna tillhandahålla tillståndsansökningar, stöldanmälningar,
            pass, rådgivning och annat är ett alternativ när det gäller att
            öka allmänhetens tillgång till polisen. Ett annat är servicekontor
            bemannade på särskilda tider. Att utveckla verksamheten på landsbygden
            och att som vi beskriver nedan utveckla utbildningen kan också
            få yngre personer att söka sig till tjänster ute i landet. Det
            är en mycket viktig fråga. Vänsterpartiet har i många år lyft
            upp frågan om polisnärvaro i hela landet, och vi anser att det
            nu måste tas till krafttag för att denna fråga ska få en lösning.
            Vi anser att inom ramen för en utredning om en förändrad myndighetsstruktur
            ska ett särskilt uppdrag ges för att ta fram förslag till hur
            polisservicen ska komma även landsbygden till nytta. Detta ska
            ges regeringen tillkänna.
          </p>
          <head type="h2" xml:id="i-XYiz6wEtnBhAxxvHm8KZjA">
            4.1 Utbildning
          </head>
          <p xml:id="i-D4UNgMpDSyJVMsyx6HDg1o">
            Att vara polis har av tradition varit ett livsval. Inte sällan
            har också detta val gått i arv från generation till generation.
            Polisen är kanske den yrkeskår som haft minst omsättning av personal
            så till vida att det i princip varit fråga om livstidsanställning.
            Detta är på väg att ändras. En modern arbetsmarknad kräver större
            flexibilitet än så. Yngre personer som i dag utbildar sig till
            poliser har ofta en annan syn på sitt yrkesval än att det är ett
            åtagande för livet. Detta är så klart positivt för poliskåren
            men det innebär också att samhället måste börja tänka om för att
            garantera försörjningen av poliser i framtiden.
          </p>
          <p xml:id="i-LAuN2BJvGeQqH5wEQCcdGh">
            Till att börja med är det nödvändigt att uppvärdera polisyrket
            och erkänna den komplexa vardag som detta innebär. Polisen ska
            kunna mycket, från att köra bil och möta människor i kris till
            att utreda avancerad ekonomisk brottslighet på Internet. Även
            om man redan i dag har möjlighet till att vidareutbilda sig inom
            polisyrket måste en uppgradering av grundutbildningen nu till.
            Vi har länge krävt att polisutbildningen ska bli en högskoleutbildning
            och att grundutbildningen ska vara tre år. Det finns sedan en
            tid en färdig utredning på Regeringskansliet, och de flesta remissinstanser
            är överens om att det är hög tid att genomföra denna förbättring.
          </p>
          <p xml:id="i-SsX7DYY8ckniqRQ1EArZgW">
            En uppgradering av polisutbildningen skulle innebära att såväl
            vidareutbildning som forskning kring polisyrket och polisiära
            metoder kan utvecklas. Detta är viktiga frågor för att få poliser
            att stanna kvar och utvecklas i sitt yrke. Det är också viktigt
            för att de medel som vi satsar på polisen ska komma till så god
            nytta som möjligt. Att forska kring polisiära metoder är ett mycket
            eftersatt område varför vi ofta inte vetenskapligt kan belägga
            nyttan med metoder. Det är inte värdigt en rättsstat att vi inte
            har denna möjlighet och det riskerar dessutom att alla de pengar
            vi satsar inte används på optimalt sätt.
          </p>
          <p xml:id="i-Hyku8LGQdQVT5PKDwViNM">
            När vi får en riktig högskoleutbildning kan också praktik och
            teori varvas på ett bättre sätt. De högskolor som öppnar för polisutbildningar
            kommer med all sannolikhet att hämta inspiration från utbildningar
            som lärarutbildningen eller ett antal vårdutbildningar som gör
            just detta. En riktig högskoleutbildning ger också större möjlighet
            till flexibilitet i ämnesvalen. Språkkunskaper, ekonomi och IT
            är bara några av de ämnen som kan prioriteras högre. En högskoleutbildning
            kommer också att innebära att utbildningen på ett bättre sätt
            integreras i samhället, vilket gör att vi i ännu större utsträckning
            får de poliser vi behöver.
          </p>
          <p xml:id="i-CDhXiPy7TnWByHPn1sXfMH">
            Slutligen anser vi att en förändring av utbildningen är nödvändig
            i förhållande till det ökande internationella utbytet som polisen
            deltar i. Det är viktigt att våra poliser då har en utbildning
            som mer liknar internationella förhållanden. Då frågan sedan länge
            är utredd och remitterad bör regeringen omgående lägga fram förslag
            till en förnyad polisutbildning i enlighet med det i motionen
            anförda. Detta ska ges regeringen till känna.
          </p>
          <head type="h2" xml:id="i-Ebckj8xLqW4tj1Mn9T28WM">
            4.2 Yrkesrollen
          </head>
          <p xml:id="i-JzU5sHDpFWQRoMCoNeokiC">
            Polisen som yrkeskår möts ofta av mycket svåra situationer. Det
            är ofta det arbetet går ut på. Det kan handla om att möta människor
            i kris, arga människor, människor som råkat ut för olyckor eller
            människor som är både våldsamma och påverkade av exempelvis narkotika.
            Alla dessa situationer kräver att yrkesrollen är väldefinierad
            och tydlig.
          </p>
          <p xml:id="i-3udFaxNh1WzpqQeT3jM46r">
            Liksom andra yrken som läkare, domare eller advokater tycker
            vi att polis ska erkännas som en profession. Detta innebär att
            när du gått utbildningen blir du legitimerad polis och står bakom
            de etiska krav som ställs. För att få legitimation krävs att den
            sökande uppfyllt vissa krav och visat prov på vissa färdigheter
            som finns definierade. Fördelen med en yrkeslegitimation är, förutom
            att den definierar grundkunskaper som alla ska ha, också att den
            kan återkallas från personer som inte visat sig leva upp till
            de krav som ställs på en polis. För att polisen ska möta respekt
            hos människor krävs också att poliser som inte klarar yrkesrollen
            inte länge kan arbeta som just poliser. Förslag till yrkeslegitimation
            bör snarast presenteras. Detta ska ges regeringen till känna.
          </p>
          <p xml:id="i-14KuQuvfx2F92Ry6n2bUru">
            Eftersom polisyrket är krävande och eftersom polisen också har
            det så kallade våldsmonopolet i fredstid är det viktigt att förtroendet
            för polisen upprätthålls. En viktig del i detta är att när en
            polis misstänks för brott ska detta brott utredas av en fristående
            myndighet. Detta gäller såväl när en polis begår brott i tjänsten
            som när en polis begår brott på fritiden som har ett samband med
            hans eller hennes yrkesutövande. Frågan är utredd och det finns
            underlag för att presentera ett förslag i denna riktning varför
            det borde vara enkelt att presentera detta förslag som skulle
            öka förtroendet för polisen och därmed förbättra polisens arbetssituation.
            Detta ska ges regeringen till känna.
          </p>
          <head type="h2" xml:id="i-DjZCtECrFW5WE61sbuRRtJ">
            4.3 Arbetsmiljö
          </head>
          <p xml:id="i-P2SBpnGq6cuc9JT3i1xQFy">
            Polisförbundet brukar säga att en trygg polis är en bra polis.
            Detta är en viktig sanning. Självklart tror varken Vänsterpartiet
            eller Polisförbundet att detta räcker utan insikten att det kräver
            mer än trygghet är väl förankrad.
          </p>
          <p xml:id="i-CKs1YTBDh1Vs7gBmQraavT">
            När det gäller den psykosociala arbetsmiljön är alla medvetna
            om att poliser utsätts för stor yttre press i många situationer.
            Den psykosociala arbetsmiljön kräver utbildning och att det finns
            möjlighet att bearbeta hur man valt att agera i olika situationer.
            Ständiga diskussioner om etiska dilemman är också viktiga. Under
            många år har Vänsterpartiet motionerat i frågan om att alla poliser
            ska ha tillgång till vardagshandledning. För ett antal år sedan
            beslöt också riksdagen att detta ska erbjudas. Trots riksdagens
            beslut är detta ännu inte genomfört, och vi anser att det är dags
            att ta tag i denna fråga. Rikspolisstyrelsen har tagit fram ett
            projekt, vilket tyvärr sedan inte har implementerats på lokal
            nivå. Vi hoppas att det nu äntligen är dags att sätta detta projekt
            i sjön i stor skala.
          </p>
          <p xml:id="i-RnWC1JBevv4CWsGiQDMhdi">
            Det finns så klart många andra frågor som rör polisens arbetsmiljö.
            Ett exempel är att såväl uniform som den utrustning som många
            poliser behöver vid yttre tjänst inte är anpassad till kvinnors
            behov. I dag är cirka 40 % av dem som läser polisutbildningen
            kvinnor och vi är övertygade om att det inom kort kommer att vara
            ännu fler. Detta betyder att kårens sammansättning i rask takt
            ökar. Det är hög tid att se över uniformer och utrustning även
            ur detta perspektiv.
          </p>
          <p xml:id="i-D7ePjGiejEFK6kQZz7n4JR">
            När det gäller ergonomi tillbringar många poliser mycket tid
            antingen till fots, i sin tjänstebil eller arbetar med utredningar.
            Det är så klart mycket viktigt att alla delar av en polis arbetsmiljö
            ses över kontinuerligt. Att aktiva poliser har utrymme för såväl
            träning som omväxlande arbetsuppgifter är mycket viktigt för att
            undvika arbetsskador.
          </p>
          <head type="h2" xml:id="i-SFw3VaAF9sKeqQxQVehEjf">
            4.4 Civilanställda
          </head>
          <p xml:id="i-7kyWwqUw4QBytLgud1HyVm">
            Som i så många andra sammanhang gäller inom polisen devisen rätt
            person på rätt plats. De civilanställda inom polisen spelar ofta
            en avgörande roll för att såväl ansvarsfördelningen som resursförbrukningen
            ska bli rätt. Självklart ska exempelvis inte poliser användas
            vare sig till arrestvakter eller som controllers lika lite som
            datateknikerna ska fungera som poliser.
          </p>
          <p xml:id="i-DcBtMMMQgjswYR4dKXgjsR">
            Under de senare åren har de civilanställda ofta fungerat som
            termostater i förhållande till ekonomin. Anledningen till detta
            är att det verkar vara helt omöjligt att upprätthålla en balans
            genom att ifrågasätta om det är en polis eller en civilanställd
            som gör jobbet bäst när det blir fråga om neddragningar. Ett exempel
            är den friskvårdskonsulent som fick gå trots att hennes arbete
            ledde till minskat antal sjukskrivningar. Ett annat är den polis
            som trots sitt brinnande intresse och med utbildning i barnförhör
            fick arbeta i receptionen.
          </p>
          <p xml:id="i-W3WQZ5yfnfQAodQxecH8Wp">
            Samtidigt måste polisen ge utrymme för och erkänna andra kompetenser
            i den dagliga verksamheten. De gränsdragningsproblem som finns
            när det gäller förslagen kring civila utredare och experter när
            det gäller viss myndighetsutövning måste helt enkelt lösas för
            att resurserna ska anses användas optimalt. En utredning har redan
            genomförts vilken kan användas som grund för förslag till regler
            kring civila utredare och myndighetsutövning. Om dessa kräver
            lagändring bör regeringen snarast presentera sådana för riksdagen.
            Detta skall ges regeringen till känna.
          </p>
          <head type="h1" xml:id="i-Sm8Zso1fnvKZhDsjRNuGFr">
            5 Åklagare
          </head>
          <p xml:id="i-M6zrz8gHMD67UXuHw2XsES">
            Åklagarna har en mycket viktig roll i rättsprocessen. Dels eftersom
            åklagaren företräder det allmänna i själva rättegången, dels för
            att åklagaren i många fall är förundersökningsledare. Det senare
            är en mycket viktig och sällan diskuterad roll. En åklagare har
            i sin roll som förundersökningsledare mycket stora befogenheter
            när det gäller tvångsmedel och samtidigt har han eller hon stora
            krav på sig att leda förundersökningen rätt.
          </p>
          <p xml:id="i-8NhuqB7aEX4bKsvjm18PbR">
            Under det senaste året har vi sett exempel på åklagare som gett
            synpunkter på lagstiftningen och dess tillämpning som måste anses
            rubba förtroendet både för den enskilde åklagaren och för åklagarkåren
            i stort. Det är av yttersta vikt för att återupprätta detta förtroende
            att åklagarväsendet genast sätter igång ett arbete kring frågor
            som rör våld mot kvinnor och de strukturer som ligger till grund
            för detta. Självklart behövs också fortbildning i andra frågor,
            inte minst när det gäller diskriminering och brott mot särskilt
            utsatta grupper.
          </p>
          <p xml:id="i-VSsSCcyPkD9ZH6p5Hdi6H">
            Det fortsatta reformeringsarbetet inom åklagarorganisationen
            kommer också att handla om gränsdragningen mellan polisens och
            åklagarens områden när det gäller brottsutredningar. Då brottsligheten
            blir mer avancerad och polisen mer välutbildad kan det finnas
            stora vinster att göra genom att låta polisen i större utsträckning
            än i dag ersätta åklagare som förundersökningsledare i sådana
            ärenden där det inte krävs särskild åklagarkompetens. Regeringen
            bör snarast presentera förslag till ny reglering kring dessa gränsdragningar.
            Detta bör ges regeringen till känna.
          </p>
          <p xml:id="i-3VjDL8GVBaemZmEu9v4pqB">
            Under ett stort antal år har Vänsterpartiet påtalat den brist
            det innebär att det inte finns särskilda regler för åklagarjäv.
            Det är ytterst märkligt att en åklagare som har en helt annan
            roll än domaren ändå ska prövas enligt samma regler. Domarens
            roll är att vara opartisk i målet medan åklagaren från det att
            han eller hon lämnat förundersökningen går in i en roll att vara
            part. Denna lösning ökar inte förtroendet för rättsväsendet, och
            det är hög tid att denna fråga ses över. Detta ska ges regeringen
            till känna.
          </p>
          <head type="h1" xml:id="i-64ZseRoBWNAYqvQxEzps67">
            6 Domstolarna
          </head>
          <p xml:id="i-6RRKfEMtcQtFpn5dS7hofR">
            Ett demokratiskt samhälle kräver självständiga domstolar. Dessa
            ska vara tillgängliga och rättvisa liksom kompetenta och trovärdiga.
            För att uppnå allt detta krävs det att det finns domstolar i hela
            landet. Visst är det så att de flesta av oss sällan eller kanske
            rent av aldrig besöker en domstol, men när behovet uppstår ska
            det finnas möjlighet. Detta är kanske allra viktigast när det
            gäller länsrätterna. De domstolar som har att ta ställning till
            frågor som vårdnad, tvångsomhändertaganden, vård av unga och liknade
            ärenden bör finnas närmast medborgarna. Det handlar också om olika
            former av ärenden som behöver omprövas ofta varför dessa bör prioriteras
            i närhetsdiskussioner.
          </p>
          <p xml:id="i-XHKMq9hQaGAyMmBaMJArhr">
            Samtidigt finns både försök och permanentade verksamheter där
            tingsrätter och länsrätter slagit samman sin administration och
            bättre samutnyttjat lokaler och teknik. Det är en mycket positiv
            utveckling som bör stödjas.
          </p>
          <p xml:id="i-VqVjuQghUyV7zeJAY3ZmKX">
            Vänsterpartiet har under flera år lyft upp frågan om minskande
            offentlighet i domstolarna. Det finns en oroande tendens att fler
            och fler rättegångar hålls bakom stängda dörrar och att parter
            beläggs med yppandeförbud. När det gäller vissa mål hålls till
            och med hemliga rättegångar och prövningar. Det är en mycket otillfredsställande
            utveckling som snarast måste upphöra.
          </p>
          <p xml:id="i-NQAK5aAHxX2Zg9K4tcguRh">
            Under senare tid har reformen en modernare rättegång, som bland
            annat begränsar den muntliga handläggningen i hovrätt och dessutom
            ger bättre möjlighet att använda tekniska hjälpmedel vid förhör,
            ifrågasatts av personer och företrädare för organisationer som
            är verksamma inom domstolarna. Oro för rättsäkerheten och prövningens
            kvalitet har framförts. Detta är farhågor som måste tas på allvar,
            och en utvärdering av reformens olika delar bör göras snarast.
            Syftet med reformen var att effektivisera processen, vilket också
            skett. Om det i detta sammanhang samtidigt uppstått problem ska
            dessa så klart snarast åtgärdas. Detta skall ges regeringen till
            känna.
          </p>
          <p xml:id="i-W5yLctjxbTv6LfAyLRSyGQ">
            En fråga som kräver särskild uppmärksamhet är prövning av utlänningsärenden.
            Det finns stor kritik när det gäller muntlighet och omröstningsregler
            men också när det gäller frågor kring praxisbildning och möjlighet
            till prövning i överdomstolen. Dessa frågor belyses närmre i vår
            motion kring flykting- och asylpolitiken.
          </p>
          <head type="h1" xml:id="i-K7h8Af9qSJCBDhtA1Am3bx">
            7 Kriminalvården
          </head>
          <p xml:id="i-94r4adLcogZ6nKUhhVZRgf">
            Under många år har det varit väldigt tyst i den allmänna debatten
            när det gäller både kriminalpolitik och kriminalvård. I de diskussioner
            som förs handlar det mer om repression och mindre om socialpolitik.
            Vänsterpartiet menar att regeringens kriminalvårdspolitik är oansvarig.
            Vi vill i stället visa på en annan väg, som varken är någon utopi
            eller en tidigare oprövad väg. Vi vill att kriminalvården flyttar
            tillbaka fokus på huvuduppdraget: att förebygga brott.
          </p>
          <p xml:id="i-7YaY9W5k517grXf8jQaYyK">
            När man ska diskutera kriminalvård är det viktigt att har klart
            för sig orsakerna till varför brott begås. Självklart är orsakerna
            komplexa. Det kan handla om personlig vinning, vilket oftast är
            fallet när det gäller ekonomisk brottslighet, men ofta är det
            också ett resultat av sociala orsaker eller ännu vanligare p.g.a.
            missbruk.
          </p>
          <p xml:id="i-RDpvJyJGVu3RoWSzgVjv52">
            En framgångsrik och human kriminalpolitik bygger på insikten
            om de sociala villkor vi lever under. Det preventiva syftet med
            hårdare straff har antagligen också större relevans när det gäller
            personer som planerar att begå ekonomisk och liknande brottslighet
            än när det gäller andra typer av brott.
          </p>
          <p xml:id="i-7kuBRJChQqR9WoaEAEmpY2">
            Den ekonomiska situationen för kriminalvården är också mycket
            ansträngd, vilket försvårar arbetet med att förbereda intagna
            för ett bättre liv utanför anstalten. Platser byggs ut och fylls
            upp lika fort. Även med den straffpolitik som råder i dag behövs
            ekonomiska tillskottsanslag för att klara behovet av ytterligare
            platser, eller reformer för att behovet förändrats. Regeringens
            politik visar dock på en ytterligare straffskärpande väg, men
            utan att man skjuter till nya resurser för detta.
          </p>
          <head type="h2" xml:id="i-8yf7mSRJcjK6YTe3fC9eZX">
            7.1 Häkten
          </head>
          <p xml:id="i-PyBmWNTD1Gng56ALeNJKVS">
            Personer som anklagas för att ha begått brott får ofta sin första
            erfarenhet av kriminalvården när de placeras i häkte. Häktena
            är en viktig del av kriminalvården men samtidigt en verksamhet
            som lever en ganska anonym tillvaro. Intresset från den politiska
            sfären och medier begränsas ofta till exceptionella händelser.
            Häktena har dock en unik ställning dels för att man där håller
            människor inlåsta som inte är dömda utan enbart är misstänkta
            för brott, dels därför att förhållandena ofta är hårdare än i
            fängelse.
          </p>
          <p xml:id="i-DJXYu7MqKrJpQaTSBAPqhC">
            I år har dock frågor kring häkten kommit i fokus igen av ett
            mycket tråkigt skäl. Det gäller de unga personer som varit misstänkta
            för mycket grova brott och som under utredning och i avvaktan
            på förhandling i domstol varit placerade i häkte. Det är ovärdigt
            ett land som skrivit under barnkonventionen att isolera barn i
            häktesceller. Det måste vara möjligt att lösa frågan om hur dessa
            barn ska tas om hand på ett mer värdigt sätt. Denna fråga måste
            tas upp, och förslag som syftar till att förbjuda att barn placeras
            i häkte ska snarast presenteras för riksdagen. Detta ska ges regeringen
            till känna.
          </p>
          <p xml:id="i-BkDKxCTcxiqrQmJoZ9j7nQ">
            Det är fortfarande mycket vanligt att intagna i häkte beläggs
            med olika grader av restriktioner. Personalen som arbetar i häkten
            gör sitt bästa för att motverka de skadeverkningar som kan bli
            följden av långvarig isolering, men eftersom de samtidigt har
            en mycket ansträngd personalsituation räcker personalen inte till.
            Restriktionerna i svenska häkten har också varit föremål för kritik
            från Europarådets kommitté mot tortyr och omänsklig behandling
            vid flera tillfällen. Det är nu dags att göra något åt denna skamfläck
            inom svensk kriminalvård för att minimera de skador som isolering
            riskerar att medföra.
          </p>
          <p xml:id="i-G3VJkrGjMRTkSPxTdJXfTM">
            Häktade som inte blivit föremål för restriktioner har dock möjlighet
            till gemensamhetstid. Syftet med gemensamhetstid är att bryta
            den skadliga isoleringen som är kännbar även utan restriktioner.
            Vid flera häkten har problem uppstått när det gäller genomförandet
            av sådana åtgärder eftersom utrymmena inte har varit anpassade
            för att inrymma denna typ av verksamhet. Vid nybyggnation ser
            man i dag till att utrymme finns, men vid äldre häkten har man
            varit tvungen att ta till provisoriska lösningar. Överbeläggningarna
            på våra häkten gör dessutom att de utrymmen som har skapats för
            gemensamhetsaktiviteter i stället används för de intagnas boende.
            Detta gör att miljön inte lever upp till de krav som bör kunna
            ställas, varken för de häktade eller för personalen.
          </p>
          <p xml:id="i-VdUz9rZgicKRSzSGVPCLG7">
            De svenska häktena brukar beskrivas som landets största avgiftningsanstalt.
            Många aktiva narkomaner placeras i häkte, och behovet av medicinsk
            vård är därför stort. Detta tillsammans med att isoleringen ofta
            leder till psykiska problem gör att vården inom häkten måste utvecklas.
            Det faktum att många häktade begår självmord varje år på våra
            häkten understryker detta behov.
          </p>
          <p xml:id="i-Rhj1wwbKYxxMUWyiaNvD7r">
            De problem som beskrivs ovan är inte nya. Redan 2005 tillsattes
            under Vänsterpartiets medverkan en utredning som skulle syfta
            till att förbättra situationen i våra häkten. Utredningen blev
            klar 2006, men fortfarande har ingenting hänt.
          </p>
          <p xml:id="i-PvaYaDoZZfK2q8iVgdYTdc">
            Utredningen En ny häkteslag kommer med många goda förslag om
            hur problematiken kring häkten kan åtgärdas. Bland annat föreslår
            man att alla intagna ska få information om rättigheter och skyldigheter
            enligt häkteslagen samt ges möjlighet att redan under vistelsen
            i häkte och i samråd med Kriminalvården förbereda eventuell vistelse
            i anstalt eller annan verkställighet av påföljd.
          </p>
          <p xml:id="i-2aQkYyEkQM7of3XDvB78qQ">
            Vad gäller den intagnes kontakt med omvärlden kompletterar man
            rätten till kommunikation genom telefonsamtal med rätten till
            annan elektronisk kommunikation, t.ex. via e-post. Det ges även
            en rätt att ta del av vad som händer i omvärlden genom användande
            av Internet eller andra datanät.
          </p>
          <p xml:id="i-EM4Wo75vzcuDyjhKpKFMTD">
            Utredningen föreslår också att åklagaren i samband med häktningsförhandlingen
            ska begära rättens tillstånd för och motivera varje enskild restriktion
            som han eller hon vill ålägga den häktade. Utredningen föreslår
            också att beslutet ska kunna överklagas till hovrätten. Dessa
            förslag ser Vänsterpartiet särskilt positivt på eftersom de skulle
            skapa ett avsevärt mer rättssäkert förfarande.
          </p>
          <p xml:id="i-Ff7Tk19CmsumocCyD5EccS">
            Trots att utredningen legat klar länge har ännu inget förslag
            presenterats. Det är hög tid nu att lägga fram förslag till ny
            häkteslag för att förhindra framtida internationell kritik men
            framför allt för att skapa en mer dräglig tillvaro såväl för de
            intagna som för personalen i häktena. Detta ska ges regeringen
            till känna.
          </p>
          <head type="h2" xml:id="i-HJYPQb5RWcTF8te9vCirJf">
            7.2 Bättre ut arbetslinjen på våra anstalter
          </head>
          <p xml:id="i-LNSfvQbiDA33CrkXA33Ko">
            Kriminalvårdens främsta roll har varit att arbeta brottsförebyggande
            genom att förbereda de intagna för ett liv utanför murarna. Med
            krympande budget och fler intagna har möjligheterna för att göra
            ett optimalt arbete försvårats. Forskningen kring frihetsberövande
            straff är tydlig i slutsatsen att inlåsning ger skador och då
            straffen blir längre och längre måste mer tid gå åt för att motverka
            dessa skador.
          </p>
          <p xml:id="i-WirAr8PFP3cuA8swnXJEzt">
            Under tiden en person avtjänar sitt straff finns det många saker
            att göra för att försöka se till att både använda tiden väl och
            att minimera riskerna med straffet. Under förra mandatperioden
            beslöts om flera åtgärder som visat sig mycket lyckosamma. En
            sådan är utslussning med fotboja. Vänsterpartiet anser att denna
            åtgärd visat sig så lyckosam att man nu bör överväga att låta
            fler omfattas av den. En annan åtgärd är så kallade halvvägshus.
            Tyvärr har kriminalvårdens budget varit så ansträngd att man inte
            i den omfattning som man skulle ha kunnat önska haft möjlighet
            att utveckla denna del av kriminalvården. Trots det har man, där
            man ändå försökt, lyckats mycket bra. Dessa delar av kriminalvården
            måste ges möjlighet att utvecklas vidare.
          </p>
          <p xml:id="i-MfiyKhXPfcyzKFqPX2iGXA">
            För att kriminalvården ska lyckas med sitt uppdrag krävs också
            att man gör stora ansträngningar för att intagna ska kunna få
            utbildning och arbete. Dessa är viktiga faktorer för att hjälpa
            en dömd person till ett normalt liv och på så sätt förebygga att
            han eller hon återfaller i kriminalitet. I detta sammanhang är
            den s.k. normaliseringsprincipen viktig. Denna innebär att det
            i så stor utsträckning som möjligt ska vara de samhällsfunktioner
            som hjälper människor utanför kriminalvården också ska vara verksamma
            bland de intagna.
          </p>
          <p xml:id="i-MzRvoKuS1jk1ToVBwXCEQm">
            En åtgärd som underlättar för dömda att återanpassas är permanentade
            verksamheter med bidrag från Arbetsförmedlingen som kallas KrAMI,
            när det gäller män, och MOA, när det gäller kvinnor. De är ett
            samarbete mellan frivården, socialtjänsten och Arbetsförmedlingen
            för att få ut klienter i arbetslivet och finansieras från dessa
            tre parter. Hur fördelningen ser ut sinsemellan varierar över
            landet.
          </p>
          <p xml:id="i-GHvfe9ZXDpbhfyAFY5DggN">
            Framtiden för verksamheterna har dock varit mycket oviss. Man
            har, inom det nätverk som skapats mellan de kommuner där KrAmi
            och MOA finns, varit mycket oroade. På flera ställen hade man
            fått indragna anslag. Nätverket framhöll att regeringens nedskärningar
            vad gäller arbetsmarknadspolitiska åtgärder hotade KrAmi och MOA:s
            existens. Arbetsförmedlingens medverkan i projekten har varit
            och är fortfarande oklar.
          </p>
          <p xml:id="i-Q2Fi7J1KSfqS8KMinxGfte">
            Framöver bör det säkerställas att verksamheterna KrAMI och MOA
            kan utvecklas. Det behövs också nationella riktlinjer för verksamheten.
            I dag spretar arbetsformerna i alltför hög grad om man jämför
            de olika lokala kontoren. Bland annat är det viktigt att alla
            arbetar med uppföljning av klienterna. Verksamheten behöver också
            spridas till fler platser i landet för att kunna nå fler människor
            inom målgruppen.
          </p>
          <p xml:id="i-AsSspazrGwYuiMi5h7ge1u">
            Inom kriminalvården erbjuds på vissa håll yrkesutbildningar som
            finansieras av Arbetsförmedlingen. Dessa yrkesutbildningar är
            populära hos de intagna, och när det gäller Stockholmsregionen
            får hela 90 % av dem som gått dessa utbildningar ett arbete, och
            det ser också liknande ut i resten av landet. Utbildningarna leder
            i många fall till yrken där det är brist på arbetskraft; ett flertal
            är hantverksjobb. Fler intagna inom kriminalvården bör erbjudas
            kvalificerad yrkesutbildning. Samtidigt är det fortfarande så
            att många intagna i kriminalvården saknar grundläggande grundskolekompetens.
            För samhället är tiden som dessa personer spenderar inom anstalten
            en möjlighet att ställa detta till rätta. Då samhället misslyckats
            i första skedet borde man se det som en gyllene chans att få detta
            tillfälle.
          </p>
          <p xml:id="i-DNHddrHewTQ6KXryfafgYr">
            Många som döms har tidigare levt ett liv utanför eller på kanten
            av samhället och inte sällan har man både ett långt missbruk och
            eventuellt en psykiatrisk diagnos med sig. Om samhället menar
            allvar med att kriminalvården ska göra sitt yttersta för att ge
            dömda chansen att återkomma till samhället bättre rustade än före
            straffet måste dessa möjligheter också ges utrymme i behandlingen.
            Att missbruk leder till fysiska åkommor är självklart och kring
            detta finns det en medvetenhet om än inte helt normaliserad behandling.
            När det gäller olika typer av psykiatriska diagnoser är medvetenheten
            lägre. Ny forskning tyder på att så många som hälften av de intagna
            på en sluten anstalt i Sverige lider av adhd. Att detta måste
            sätta sina spår i verksamheten är självklart, men det är dags
            att det också sätter spår i behandlingen.
          </p>
          <head type="h2" xml:id="i-EPszgXpYcdBKCg9sUDngWq">
            7.3 Halvtidsfrigivning
          </head>
          <p xml:id="i-FG9bhC6PS8DyFhyk2hVE4h">
            Det finns kritik mot att kriminalvården blir mer och mer av förvaring
            och mindre av behandling. Vänsterpartiet sade nej till att flytta
            fram normen när villkorlig frigivning ska ske, till två tredjedelar
            av strafftiden. Detta bygger dels på insikten om inlåsningens
            skadliga verkan och dels på att vi tror att det är bra att tiden
            i fysisk frihet inom ramen för straffet kan användas till något
            positivt. Allt sedan reglerna ändrades har vi kämpat för ett återinförande
            av halvtidsfrigivningen.
          </p>
          <p xml:id="i-Y9QLKFKd6GTgwFC6wtsQ4F">
            Genom ett återinförande av villkorlig halvtidsfrigivning och
            genom att satsa de budgetmedel som då frigörs på en förbättrad
            kriminalvård finns stora möjligheter till förändring. En lång
            tid där den dömde är villkorligt frigiven och står under Kriminalvårdens
            tillsyn har också ett egenvärde för att underlätta en övergång
            till ett liv i frihet och utan kriminalitet.
          </p>
          <p xml:id="i-EWwkeKtSDUQBpQ9zzJzKoP">
            Vänsterpartiet anser att villkorlig halvtidsfrigivning bör återinföras,
            men i detta läge väljer vi att lägga fram förslag om att den grupp
            som döms till frihetsberövande straff för första gången ska omfattas
            av reformen i första hand. Ett återinförande av villkorlig halvtidsfrigivning
            för förstagångsdömda skulle enligt beräkningar från riksdagens
            utredningstjänst minska Kriminalvårdens kostnader med 755 000
            000 kronor per år. Vänsterpartiet vill att de pengar som frigörs
            bl.a. används till en utökad och förstärkt programverksamhet,
            mer resurser till missbruksbehandling, satsning på sysselsättning
            och utslussningsåtgärder, satsningar på personalen, större möjligheter
            att anpassa kriminalvården för intagna kvinnor och satsning på
            särskilda personalkategorier.
          </p>
          <p xml:id="i-BDAABdh78SrY9umhXN5tci">
            Behandlingsprogram riktade till dömda sexualbrottslingar och
            misshandlande män ska vara en viktig del av dessa resurser. Viktigt
            är det också med stora tillskott till frivården som ansvarar för
            den delen av strafftiden som omfattas av villkorlig frigivning.
            Frivården måste få möjlighet att bygga upp sin organisation för
            den ökade arbetsbelastning det innebär med ett återinförande av
            halvtidsfrigivning. Normen om villkorlig halvtidsfrigivning bör
            alltså återinföras för alla men av praktiska hänsyn anser vi att
            reformen ska införas stegvis med början med de förstagångsdömda.
            Detta bör riksdagen som sin mening ge regeringen till känna.
          </p>
          <head type="h2" xml:id="i-ERG8TCVjrexLfUnCazM6yx">
            7.4 Kvinnor inom kriminalvården
          </head>
          <p xml:id="i-LaWF3JsbEA6SUAhxMhV5JH">
            Situationen för kvinnor som sitter i fängelse skiljer sig ofta
            från männens. De har till exempel sämre fysisk och psykisk hälsa
            och allvarligare missbruksproblem. Dessutom är stigmatiseringen
            för en kvinna som dömts för brott ännu starkare än när det gäller
            män. Inte sällan har kvinnor barn som blir omhändertagna, vilket
            så klart kräver särskilda åtgärder. Inte sällan har också kvinnor
            själva inom ramen för sitt eget missbruk och sin kriminalitet
            varit utsatta för grova brott, t.ex. våldtäkter och misshandel.
            Kriminalvården måste därför anpassas bättre efter kvinnornas behov.
            Vänsterpartiet har länge lyft upp frågor som rör kvinnor inom
            kriminalvården och nu har justitieutskottet i en rapport gjort
            det samma. Rapporten är ett led i det arbete med uppföljning och
            utvärdering som enligt riksdagsordningen är en av utskottens uppgifter.
          </p>
          <p xml:id="i-CGj5EjnX2EQQXX7XbnEXaQ">
            Justitieutskottet konstaterar i rapporten att för att nå samhällets
            mål att minska risken för återfall i brott behöver kriminalvård
            för kvinnor utformas utifrån modern kunskap. Rehabilitering av
            kriminellt belastade kvinnor måste utgå från kvinnors behov och
            förutsättningar. Mycket har skett men mer finns kvar att göra
            för att minska återfall i missbruk och brott. Enligt utskottet
            är det till exempel nödvändigt att öka sysselsättningen på anstalterna.
            Sysselsättningen som erbjuds kvinnorna måste enligt utskottet
            öka möjligheterna till arbete när de kommer ut i samhället. Det
            behövs också mer insatser för att fler intagna kvinnor ska kunna
            delta i arbetsmarknadsutbildningar. Även utvecklingen av lärcentrum
            på anstalterna är värdefull.
          </p>
          <p xml:id="i-2WNd4xPUymiXax2XeGeNHj">
            Utskottet framhåller också att även kvinnor ska kunna placeras
            i så kallade halvvägshus som ett utslussningsalternativ. För närvarande
            finns det inga halvvägshus för kvinnor. I ett halvvägshus vistas
            en intagen under eget ansvar i en miljö som är öppnare än den
            som finns i en öppen anstalt men får samtidigt stöd och hjälp
            av Kriminalvården och andra myndigheter. Av uppföljningen framgår
            också att den fysiska och psykiska hälsan bland många av de intagna
            kvinnorna är dålig. Utskottet anser att höga krav måste ställas
            på att tillgången till adekvat hälso- och sjukvård säkras så att
            de olika vårdbehov som kvinnor har kan tillgodoses.
          </p>
          <p xml:id="i-TBEkQ6LGB78yqZaQZw6pmk">
            Frågan om kvinnors situation inom kriminalvården bör prioriteras
            högre än i dag. Enligt utskottet krävs det ett helhetsgrepp för
            att bättre svara mot kvinnornas behov. Utskottet anser också att
            forsknings- och utvecklingsinsatserna om kvinnor intagna på anstalt
            måste förstärkas och lyftas fram samt att resultaten av internationell
            forskning tas tillvara bättre. Utskottet vill att regeringen rapporterar
            resultatet av utvecklingsarbetet med att anpassa kriminalvården
            efter intagna kvinnors behov till riksdagen, och Vänsterpartiet
            delar denna uppmaning.
          </p>
          <head type="h2" xml:id="i-R2pvSSRXg3iMsbT7xVSX73">
            7.5 Fångombudsman
          </head>
          <p xml:id="i-SAzt6FYzfmdD1AG6Whq5cq">
            Det finns i dag en mängd internationella konventioner som reglerar
            förhållandena på fängelser och häkten samt skyddet för mänskliga
            rättigheter för interner. Dessutom innehåller vår grundlag flera
            rättigheter, vilka givetvis även gäller dem som sitter i våra
            fängelser.
          </p>
          <p xml:id="i-GpsmfBGFPyyW8qGM4WnHMQ">
            Ett exempel på där det kan vara tveksamt om internernas grundläggande
            rättigheter respekteras gäller frågan om föreningsfriheten, som
            är en grundlagsfäst rättighet. När det gäller möjligheten att
            bilda förtroenderåd på våra anstalter begränsas den i dag till
            att gälla enskilda avdelningar i stället för gälla hela anstalten,
            vilket oftast är en förutsättning för att man ska kunna driva
            sina krav med någon som helst kraft. Ordningen med små förtroenderåd
            innebär också att de synpunkter som internerna vill framföra vanligtvis
            får framföras till avdelningschefen i stället för anstaltsledningen.
            Detta är en dålig ordning. Det som anförs som skäl för denna ordning
            är säkerhetsfrågor och att man vill förhindra kommunikation mellan
            avdelningar och vissa individer.
          </p>
          <p xml:id="i-6HvvsGJ8LdigHsaPYvkJzf">
            Vänsterpartiet anser att det är tveksamt om det verkligen är
            möjligt att på detta generella sätt inskränka en av de viktigaste
            grundlagsfästa rättigheterna. När det gäller fångarnas nationella
            förtroenderåd kringskärs möjligheterna till organisering totalt.
          </p>
          <p xml:id="i-EP9VbZjsECEyY3RUVP23Nu">
            Det måste finnas en kontinuerlig tillsyn när det gäller att fångars
            rättigheter ska upprätthållas. Det är ibland en svår uppgift att
            göra dessa avvägningar. Bedömningen när säkerhetsskälen är på
            en sådan nivå att man kan göra undantag från rättigheterna är
            svår. I dag är det Justitieombudsmannen som är den som har det
            yttersta ansvaret för att fångars mänskliga rättigheter respekteras,
            men det är inte tillräckligt. Det behövs någon som aktivt kan
            arbeta för både interner, anstaltsledningar och Kriminalvårdsstyrelsen.
          </p>
          <p xml:id="i-JKemeDJtjYKWrPrv2oR9Rx">
            I Storbritannien har det införts en fångombudsman som arbetar
            med dessa frågor. Det har fått mycket positiva effekter för internerna,
            men även för anstaltsledningarna, och har bidragit till att en
            bättre fungerande verksamhet för alla parter. En fångombudsman
            bör införas även i Sverige. Detta ska ges regeringen till känna.
          </p>
          <head type="h1" xml:id="i-NnCVfghQ4SovTS5vhV6hCq">
            8 Ekonomisk brottslighet och miljöbrottslighet
          </head>
          <p xml:id="i-8Kq8DddbUbZdCmQEyp6yeb">
            Den ekonomiska brottsligheten i dess traditionella bemärkelse
            är ett stort samhällsproblem. Värdet av den rent ekonomiska brottsligheten
            i Sverige beräknas uppgå till minst 150 miljarder kronor om året.
            Av detta beräknas cirka 100 miljarder kronor vara skatter och
            andra avgifter som undanhålls staten och det allmänna.
          </p>
          <p xml:id="i-LVz6xcoGTiCJYAYGRuJrLL">
            Men det är inte bara de synbara ekonomiska effekterna som är
            skadliga för samhället. En annan allvarlig konsekvens är den snedvridning
            av konkurrensen som den ekonomiska brottsligheten medför. Seriösa
            näringsidkare drabbas och kan tvingas i konkurs p.g.a. den illojala
            konkurrens som den ekonomiska brottsligheten leder till.
          </p>
          <p xml:id="i-A7T2B5ZA3XdDC2geyUJvTs">
            Förutom de traditionella ekonomiska brotten räknas också miljöbrottslighet
            ofta till gruppen ekobrott. Genom att fuska med regler och lagar
            kan förövaren gynnas ekonomiskt och konkurrensmässigt visar de
            stora likheterna mellan traditionell ekonomisk brottslighet och
            miljöbrott. Miljöbrott kan emellertid vara ännu allvarligare eftersom
            dessa typer av brott får mer eller mindre förödande konsekvenser
            för miljön. Konsekvenserna behöver inte alltid märkas på en gång,
            men kan påverka växtliv, djur och människor under desto längre
            tid. Detta är givetvis oacceptabelt.
          </p>
          <p xml:id="i-XfRNUJhJG99MSsd9RHPit2">
            Miljöbrotten är inte lätta att avgränsa och definiera. Det finns
            alla typer av mer eller mindre allvarliga miljöbrott, allt från
            olaglig trädfällning på allmän mark till omfattande grova miljöbrott
            i storskalig industriell verksamhet, t.ex. mångåriga utsläpp av
            föroreningar till luft, mark och vatten. Där ingår även brott
            mot skyddade djurarter.
          </p>
          <p xml:id="i-8Nfb12ixNWL1b3heGpGCeM">
            Miljöbrotten resulterar också i en snedvridning av konkurrensen
            på marknaden så att både de företag som följer lagen och de som
            har ännu högre ambitioner på miljöområdet än så, som aktivt bidrar
            till att förverkliga en hållbar ekologisk utveckling, får tydliga
            konkurrensnackdelar i förhållande till mindre nogräknade konkurrenter.
          </p>
          <p xml:id="i-HyEAGi3GbJhnXksPdGqMRm">
            Som ett självklart led i en framåtsyftande miljöpolitik har ambitionerna
            sedan ett antal år tillbaka gradvis höjts i Sverige när det gäller
            att bekämpa och beivra miljöbrott. Det är mycket viktigt att rättsvårdande
            instanser och andra berörda myndigheter känner till och drar åt
            samma håll när det gäller praxis, sanktioner och regler inom miljöbrottsområdet.
          </p>
          <p xml:id="i-KPjyp4WBTTC49w9ZeyR76A">
            Både den traditionella ekonomiska brottsligheten och miljöbrott
            är ofta grenar av organiserad brottlighet. Inom ramen för organiserad
            brottlighet följer mycket annan brottslighet såsom hot och våld
            mot exempelvis företrädare för rättsväsendet och inte minst vittnen.
            Det är mycket allvarligt och såväl i dessa sammanhang som i andra
            måste den organiserade brottligheten bekämpas med kraft. Regeringen
            har tillsatt en grupp som särskilt ska arbeta med frågor som gäller
            organiserad grov brottlighet. I gruppen ingår en mängd poliser
            men också många olika myndigheter som särskilt arbetar med dessa
            frågor. Vänsterpartiet tycker att detta är en bra arbetsmetod
            som kommer att kunna leda till en samlad kunskap och ett effektivare
            resursutnyttjande. Vi ser fram mot den återrapportering som regeringen
            bör presentera i detta avseende.
          </p>
          <head type="h2" xml:id="i-56RCM7pvC2eHH3NZWfGSCD">
            8.1 Ekonomisk brottslighet
          </head>
          <p xml:id="i-QyA3wT9fy9QF7GoXkVZEfk">
            En mängd myndigheter deltar i bekämpningen av den ekonomiska
            brottsligheten. Centrala myndigheter som har uppdrag inom området
            är Riksåklagaren, Ekobrottsmyndigheten, Rikspolisstyrelsen, Brottsförebyggande
            rådet, Tullverket, Finansinspektionen, Riksskatteverket, Statens
            jordbruksverk, Verket för näringslivsutveckling, Patent- och registreringsverket
            och Statens naturvårdverk. De regionala myndigheterna är framför
            allt Åklagarmyndigheterna, Polismyndigheterna, Tullverkets region­myndigheter,
            Skattemyndigheterna, Kronofogdemyndigheterna och Länsstyrelserna.
          </p>
          <p xml:id="i-Wqk27WT5FgPHHoSfCeGoV9">
            Det är oerhört viktigt att dessa myndigheter kan samverka och
            att utvecklingen går framåt i dessa frågor. Med den tekniska utvecklingen
            är det kanske än viktigare med en sammanhållen kompetens och praxis.
            Brotten är ofta internationella till sin natur, och inte sällan
            finns det organiserad brottslighet av annan karaktär kopplad till
            dessa frågor. Att så är fallet får dock inte ta fokus från den
            inhemska brottsligheten som, vilket nämnts ovan, exempelvis undandrar
            mer än 100 miljarder kronor från det allmänna varje år.
          </p>
          <p xml:id="i-7Ui65NsJht9UX7ZZ7Vit6r">
            För att förbättra brottsbekämpningen måste alla goda krafter
            samverka. Moralen kring ekonomisk brottslighet behöver förstärkas.
            Det är förödande för samhället när den ekonomiska brottsligheten
            breder ut sig. Vänsterpartiet anser att kunskapen kring denna
            brottslighet behöver förstärkas. Ekobrottsmyndigheten ska därför
            ges ställning som nationellt utvecklingscentrum för bekämpningen
            av ekobrott och i denna egenskap ska man ha ett särskilt ansvar
            för samordning och kunskapsutveckling i dessa frågor. Detta ska
            ges regeringen till känna.
          </p>
          <head type="h2" xml:id="i-PSHwegYdajWzVErmN1V5eS">
            8.2 Miljöbrottslighet
          </head>
          <p xml:id="i-Vvr5uAZ5g5Fs6Z25maY7Lm">
            Som nämnts ovan ligger det ofta ekonomiska motiv bakom miljöbrottslighet
            och därmed planering och kalkylering. Tillsammans med traditionell
            ekonomisk brottslighet är därför miljöbrottslighet den typ av
            brottslighet där allmänpreventionen verkligen kan fungera. Är
            det tillräckligt dyrt och tillräckligt stor upptäcktsrisk kommer
            man att avhålla sig från brott i större utsträckning.
          </p>
          <p xml:id="i-UooxhqnEtZdaqDV69oKUmX">
            Polisens roll på miljöbrottsområdet går ofta inte längre än till
            utredning av redan upptäckt och anmäld brottslighet. Landets miljöinspektörer
            och andra som utövar tillsyn på området vittnar dock ofta om att
            när väl en anmälan görs finns det brister i kompetens och avdelade
            resurser för polisutredningar. Det är ett förhållande som tydligt
            riskerar att påverka motivationen att anmäla misstänkta miljöbrott.
            Dessa brott är ofta komplicerade, tar mycket tid att utreda och
            blir lågprioriterade om de bara utgör en del av den dagliga polisutredningsverksamheten.
            Det behövs specialkompetens och möjlighet att koncentrera sig
            enbart på dessa frågor. Ett gott samarbete med landets miljöåklagare
            samt med tillsynsmyndigheterna, dvs. länsstyrelserna och kommunernas
            miljönämnder, är nödvändigt.
          </p>
          <p xml:id="i-U3rQ6vGd7CsnW5MK3rhu2h">
            Under många år har Vänsterpartiet drivit frågor om att polisen
            måste prioritera även miljöbrott. Nu är det dags att vidta krafttag
            på detta område. Med väl utbyggda miljöbrottsenheter i polismyndigheterna
            uppnås flera fördelar. Självklart är specialiseringen och de särskilda
            kunskaperna om miljöbrott, som de flesta poliser saknar, helt
            nödvändiga. Man kan också upprätta goda relationer med tillsynsmyndigheterna.
            Slutligen finns resurser avsatta för att snabbt kunna vara på
            brottsplatsen och säkra bevisning, något som är grundläggande
            i all utredande verksamhet. Miljöbrottsenheter bör finnas tillgängliga
            i hela landet, och regeringen bör ge Rikspolisstyrelsen i uppdrag
            att ta fram förslag till riktlinjer för detta arbete. Detta ska
            ges regeringen till känna.
          </p>
          <p xml:id="i-2iuGY9g4dcxBiCmE4UyNNM">
            Sverige har en lång tradition av folkrörelser som arbetar för
            att tillvarata naturskydds- eller miljöintressen. Sveriges miljöorganisationer
            präglas av en stor mångfald och är såväl nationella som lokala.
            De är organiserade på olika sätt, exempelvis som ideella föreningar,
            stiftelser och nätverk, och de har varit verksamma olika lång
            tid. Sammantaget har de en mycket värdefull roll för det svenska
            natur- och miljöskyddet och för det folkliga engagemanget för
            dessa frågor. I miljöbalken ges i dag en möjlighet för miljöorganisationer
            att vara part i ärenden där man har ett intresse i enlighet med
            organisationens syfte. Tyvärr innebär dock regeln att många av
            de stora svenska miljöorganisationerna stängs ute från denna möjlighet.
            Detta bör ses över för att ge miljöorganisationerna bättre möjligheter
            att verka inom sitt område. Detta ska ges regeringen till känna.
          </p>
          <head type="h1" xml:id="i-AxJZAYnDFCSt7Hr8xAPQs5">
            9 Internationellt samarbete
          </head>
          <p xml:id="i-7onU9w5swQ2ddrDr35VdMp">
            För Vänsterpartiet är internationellt samarbete när det gäller
            såväl brottsförebyggande som brottsutredande och brottsbeivrande
            verksamhet en självklarhet. Dock har utvecklingen på detta område
            de senaste åren gått från samarbete till mer överstatlig verksamhet.
            Samtidigt har antalet integritetskränkande inslag i verksamheten
            ökat dramatiskt. Detta är en utveckling som vi varnat för länge
            och som vi vill bekämpa.
          </p>
          <p xml:id="i-EWmTxkta5q8oqE7cRrKwcQ">
            För närvarande diskuteras Stockholmsprogrammet, ett förslag från
            EU-kommissionen om den politiska inriktningen för det rättsliga
            och inrikes samarbetet. Programmet, som är en femårsplan för den
            gemensamma EU-politiken, ska diskuteras under det svenska ordförandeskapet.
            Vänsterpartiet har presenterat ett utkast till ett alternativt
            Stockholmsprogram. Syftet med det alternativa programmet är att
            försvara den personliga integriteten och riva murarna runt fästning
            Europa. Att samarbeta över nationsgränserna när det gäller frågor
            om internationell brottslighet är en prioriterad uppgift. Det
            är av yttersta vikt att de instrument som används för detta arbete
            är effektiva och verksamma. Vi anser därför att det är märkligt
            att Stockholmsprogrammet inte innehåller någon diskussion om utvärdering
            kring hittills fattade beslut. Utan eftertanke fortsätter man
            i stället att lägga fram förslag till åtgärder som hittills mest
            kritiserats och som på inget sätt är nytänkande.
          </p>
          <p xml:id="i-GTuCotWhWa8Eb5rfhCkish">
            När det gäller det brottsförebyggande arbetet och även arbetet
            med att beivra brott är och förblir det nationella arbetet grundläggande.
            I dag tas beslut som ofta inte tar hänsyn till nationella olikheter
            och i värsta fall strider mot tryck- och yttrandefriheten eller
            annan lagstiftning som kan vara grundlagsfäst. Då ges inget utrymme
            för att säga nej. Det är inte rimligt att genom överstatliga beslut
            riskera att bryta mot grundlag. I kommissionens meddelande om
            Stockholmsprogrammet föreslås också att nya gemensamma databaser
            ska byggas upp. En sådan ska innehålla uppgifter om alla in- och
            utresor vid EU:s medlemsländers gränser. Detta register föreslås
            vara i drift redan 2015. Syftet med detta register är ytterst
            oklart. Därutöver föreslås utbytet mellan nationella kriminalregister
            öka liksom sammankopplingen av olika databaser. Detta tillsammans
            med utbyggnaden av redan befintliga register riskerar allvarligt
            att hota rättsäkerheten.
          </p>
          <p xml:id="i-5rehcYkNKeex64rwmSa5rc">
            Respekten för den personliga integriteten och skyddet av personuppgifter
            måste garanteras oberoende av nationsgränser. EU-kommissionens
            meddelande innehåller som nämnts ovan en rad förslag om utlämnande
            av personuppgifter mellan nationella myndigheter och EU:s institutioner
            som tillsammans innebär stora steg emot ett repressivt övervakningssamhälle.
            Den personliga integriteten och skyddet av personuppgifter urholkas
            på ett allvarligt sätt. När det gäller förslag på detta område
            har Vänsterpartiet inbjudit organisationer och enskilda till en
            diskussion om vårt alternativa Stockholmsprogram. Vi avser därför
            att återkomma med förslag på området i annat sammanhang.
          </p>
          <head type="h1" xml:id="i-PQDeS21CJBk9FjTbuVqeoi">
            10 Brottsdrabbade
          </head>
          <p xml:id="i-7zCqMp4ciHSgoRLVzNJBgT">
            Trots den ökade uppmärksamheten för brottsdrabbades situation
            finns enligt Vänsterpartiet tecken på att uppmärksamheten blir
            retorik utan reellt innehåll. Att brottsutsatta får ett symboliskt
            värde i den kriminalpolitiska debatten leder inte nödvändigtvis
            till att deras ställning och situation förbättras. Tvärtom kan
            det leda till en förtroendeklyfta mellan brottsdrabbade och samhället
            då det i det konkreta fallet visar sig finnas ett glapp mellan
            ord och handling. Brottsdrabbade har i hög grad använts som en
            bricka i det politiska spelet.
          </p>
          <head type="h2" xml:id="i-7Hk7Cu59Tuf9pvBwJK55vh">
            10.1 Kommunernas ansvar för brottsdrabbade
          </head>
          <p xml:id="i-4DaqrZXUhgpbCkkKQqmXuk">
            Det naturliga borde vara att hela samhället har ett ansvar för
            att hjälpa brottsdrabbade. De rättsvårdande myndigheterna som
            polisen, åklagarna och domstolarna bär en stor del av detta ansvar,
            men sjukvården, skolan, arbetsplatserna och lokalsamhället i stort
            delar detta ansvar.
          </p>
          <p xml:id="i-WSPRLCvWjynanF5Pk3b2ma">
            I dag har det vuxit fram ett hundratal lokala brottsofferjourer.
            En brottsofferjour består av ett antal ideellt arbetande stödpersoner
            samt i vissa fall av en anställd assistent eller samordnare. En
            annan viktig frivilligorganisation som tar ett mycket stort ansvar
            är kvinnojourerna. Över ett hundratal kvinnojourer arbetar mot
            våld och förtryck av kvinnor samt för kvinnors frigörelse och
            jämställdhet på alla plan i samhället.
          </p>
          <p xml:id="i-8WTjfXzZMuomtA4qaGsfhR">
            Det primära ansvaret för brottsdrabbade har dock socialnämnderna
            i enlighet med socialtjänstlagen 5 kap. 11 §. Hur socialtjänsten
            lever upp till detta ansvar ser mycket olika ut runtom i landet,
            av olika anledningar. Det finns tyvärr exempel på att socialtjänsten
            inte alls lever upp till intentionerna i lagstiftningen. Det kan
            gälla stödinsatser som jourboende, samtal, kontakter med myndigheter
            och mycket annat.
          </p>
          <p xml:id="i-W6HB5AxsexJjfSAv3t6fno">
            Situationen för ett brottsdrabbade ser således mycket olika ut
            beroende på var man bor. Tillkortakommanden i socialtjänstens
            åtaganden gör att den lokala brottsoffer- eller kvinnojouren kan
            bli ett ovärderligt stöd. Ibland kan de i praktiken bära hela
            ansvaret. Jourerna arbetar dock i dag under stor press. Antalet
            människor som söker hjälp är stort. Att ha en anställd kan för
            en jour vara en nödvändig avlastning, men det är inte alltid som
            ekonomin tillåter detta. En jour kan få slåss om pengarna med
            föreningar, kulturverksamhet och annat inom en kommun. Och vad
            händer om en brottsoffer- eller kvinnojour inte ens finns på orten?
            Det finns dessutom problem med att landets olika polismyndigheter
            hanterar brottsutsatta olika, vilket även det bidrar till den
            geografiska ojämlikheten för brottsutsatta.
          </p>
          <p xml:id="i-Bp1SZBG6CzoQcY6v8vecVn">
            Frågan om kommunernas ansvar för brottsdrabbade måste uppmärksammas
            mer. I görligaste mån ska vi givetvis ta tillvara på de ideella
            krafter som finns, men det rör sig om ett samhälleligt ansvar
            och samhället får inte göra sig beroende av enskildas insatser.
            Brottsoffermyndigheten bör ges i uppdrag att ur ett helhetsperspektiv
            se över hur kommunerna lever upp till sitt ansvar när det gäller
            brottsdrabbade och att ge förslag till åtgärder. Detta ska ges
            regeringen till känna.
          </p>
          <head type="h2" xml:id="i-LE5nrTbnJHcrbhsGR6Masx">
            10.2 Rättsväsendets ansvar
          </head>
          <p xml:id="i-63WRy9v7z5oZ1obUTWQQi6">
            Åklagarna har en mycket viktig roll för den brottsdrabbade. Ofta
            missförstås åklagarnas roll och många kan känna sig besvikna.
            Missförståndet bygger på att den utsatta, och även vittnet, förväntar
            sig att åklagaren ska ta dess parti. Åklagarens roll är dock inte
            att vara stödperson till den drabbade eller till vittnet utan
            att leda förundersökningen och framföra övertygande bevis i domstolen.
          </p>
          <p xml:id="i-5eL2ZYFXNcftYeWQfHWDG4">
            Den brottsdrabbade är ofta mycket utsatt och känner sig ofta
            kränkt under rättegången. I vissa fall beror det på bristen på
            stöd. Det är Vänsterpartiets mening att man i större utsträckning
            än i dag bör får möjlighet till målsägandebiträde. Lagstiftningen
            om målsägandebiträde har utvärderats och man har konstaterat att
            den inte fungerat helt och hållet så som det var önskat. Vid exempelvis
            grova sexualbrott har målsägandebiträden inte förordnats i den
            utsträckning som var avsett. Det har också förekommit att biträden
            förordnats sent. Utredningen kom med en rad förslag.
          </p>
          <p xml:id="i-4m2AoKcErRSfS3Z2D18wHf">
            Till att börja med föreslog man förstärkningar när det gäller
            vem som har rätt till målsägandebiträde. Förslaget är att de ska
            förordnas när det gäller alla sexualbrott förutom sexuellt ofredande,
            om det inte är uppenbart att ett behov saknas. De ska också alltid
            utses när ett barn utsatts för grövre brott.
          </p>
          <p xml:id="i-SBYY581QrAgUjs8cryugyR">
            Utredningen har även förslag om en förstärkt informationsskyldighet
            om målsägandebiträde till brottsdrabbade från polis och åklagares
            sida. Man föreslår också att åklagare ska ha till uppgift att
            förordna målsägandebiträde under förundersökning och om en sådan
            inte förordnas ska detta beslut kunna överklagas. Man föreslår
            vidare att målsägandebiträden ska underrättas vid förhör under
            förundersökning och att de ska få bättre tillgång till information
            under processens gång. Ett förslag som till sist kan nämnas är
            att målsägandebiträdena ska hjälpa den brottsdrabbade i skadeståndsprocessen.
          </p>
          <p xml:id="i-KXuBPWKQYC8Ffoc399kxBy">
            Utredningen har många bra förslag, och Vänsterpartiet anser att
            det är dags att genomföra förbättringsreformer för brottsdrabbade
            nu. Det är inte försvarligt att redan utredda och remitterade
            förslag som skulle förbättra situationen för många blir liggande
            i byrålådan på Regeringskansliet. Förslagen måste nu genomföras.
            Detta ska ges regeringen till känna.
          </p>
          <p xml:id="i-J6wqaEv4MtUDpnxs2gDuRt">
            Under rättegången har även den tilltalade rättigheter. Ett rättsamhälle
            bygger på principen att alla är oskyldiga tills motsatsen är bevisad,
            och den tilltalade har självklart rätt till bästa möjliga försvar.
            I rättegångssituationen innebär detta att den brottsutsatta blir
            ifrågasatt, vilket i sig kan upplevas som en kränkning. Det är
            viktigt att den brottsutsatta känner till vad som ska hända under
            rättegången för att se till att brottsoffret inte utsätts för
            onödigt lidande. Det är också viktigt att domare avbryter frågor
            som omöjligt kan ha med målets utredning att göra. Det är inte
            enbart i sexualbrott som irrelevanta ifrågasättanden sker. Vänsterpartiet
            anser att domare ska ta större ansvar för att irrelevanta frågor
            inte ställs och att kränkningar inte förekommer i rättssalen.
            Även om vi inser vikten av och står bakom principen om fri bevisprövning
            är vi övertygade om att det finns mycket att förbättra inom ramen
            för nuvarande rättsläge.
          </p>
        </div>
        <div type="motSignatures">
          <list>
            <item xml:id="i-DtaZdddpw89CcXEQy7GtJa" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-F4ZaWX487mDqP9k7rXABCT" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-MNAR8SHZHPgE7jaQNU47tD" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-DnzadFmb8MJGuKd6NLTZQZ" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-HfSssQ9jyiqCWXxcKDm3du" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-5KmmtgYxnpoQjbWFdsLBs1" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-Adbw2zfPzjmfovQ8jEnPUB" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
