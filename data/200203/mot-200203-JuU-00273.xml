<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-JuU-00273">
  <teiHeader>
    <fileDesc>
      <titleStmt>
        <title>Kvinnornas situation i fängelser</title>
        <author corresp="i-4SAiMdwrEthd2M8z2yjtkv">av Ana Maria Narti (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnornas situation i fängelser</title>
          <idno type="rdwebb">GQ02Ju273</idno>
          <rs type="number">Ju273</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GQ02Ju273/text</ref>
          <ref type="dokument_url_html">http://data.riksdagen.se/dokument/GQ02Ju273</ref>
          <ref type="dokumentstatus_url_xml">http://data.riksdagen.se/dokumentstatus/GQ02Ju273</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <name>Ana Maria Narti</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S1GSsXhpY1WuLRBiKSPBTy" type="signed"/>
        <correspContext corresp="i-S1GSsXhpY1WuLRBiKSPBTy">
          <note type="signatory" corresp="i-4SAiMdwrEthd2M8z2yjtkv"/>
        </correspContext>
        <correspAction xml:id="i-MsUXNd5cXP3Jdzz9ncVCFQ" type="referral">
          <date when="2002-10-30"/>
        </correspAction>
        <correspAction xml:id="i-Q78uaPADXTgfxWUSV2DsRg" type="dismissal">
          <date when="2002-10-30"/>
        </correspAction>
        <correspAction xml:id="i-CFs73hrPaeDaqFypVDzcRu" type="submission">
          <date when="2002-10-23"/>
        </correspAction>
        <correspAction xml:id="i-88iqYysXdhc4S78sT2grGn" type="assigned"/>
        <correspContext corresp="i-88iqYysXdhc4S78sT2grGn">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Ju_0273/mot_200203_Ju_0273-0001.pdf"/>
      <div xml:id="i-973t1jpRo2eKziDjB2zXbd" type="motHeader">
        <div xml:id="i-8zr5dzMMiE3S7pzYfFb9Sk" type="motTitle"/>
        <div xml:id="i-MANfdLLaD27myFzYK8CCKZ" type="motSubmissionInfo"/>
      </div>
      <div xml:id="i-S4bZvEDUjowFQuenjgbnCe" type="motBody">
        <div xml:id="i-9bEDWSCDfgPpAiQiDLchw4">
          <p xml:id="i-HwJERhWDuhGKpGqN4gZ2Go">
            2002/03 mnr: Ju273 pnr: fp407
          </p>
          <p xml:id="i-DZgJbAEHmmHRnYeCDY4Qeh">
            Motion till riksdagen 2002/03:Ju273
          </p>
          <p xml:id="i-55zbo7wTHUx1mWa4NaEqoR">
            av Ana Maria Narti (fp)
          </p>
          <p xml:id="i-3uuY9fFtKMMNyQz6xzyFcg">
            Kvinnornas situation i fängelser
          </p>
          <p xml:id="i-LdjCShtBKQvtd1VDaPh9YM">
            Förslag till riksdagsbeslut
          </p>
          <p xml:id="i-N7McpeQUwP8sgQSkAdWjzY">
            1. Riksdagen tillkännager för regeringen som sin mening vad som
            i motionen anförs om särskilda svårigheter som drabbar kvinnliga
            fångar och f.d. fångar och om nödvändiga stödprogram som behövs
            för att skapa bättre villkor för dem. 2. Riksdagen tillkännager
            för regeringen som sin mening vad som i motionen anförs om yrkesutbildning
            redan under vistelsen i fängelse. 3. Riksdagen tillkännager för
            regeringen som sin mening vad som i motionen anförs om krishantering
            och social rehabilitering av kvinnliga fångar. 4. Riksdagen tillkännager
            för regeringen som sin mening vad som i motionen anförs om särskilda
            nätverk som underlättar social rehabilitering för f.d. fångar.
          </p>
          <p xml:id="i-RGapjM2JRvoRJDEBMFYbFg">
            Feminismens blindfläck
          </p>
          <p xml:id="i-KPVCQxe63nUJL8k4pCHQ6G">
            Det talas och skrivs i dag mycket om jämställdhet och om förbättringar
            i kvinnors vardag. Märkligt nog gäller de flesta av dagens diskussioner
            kvinnor i mer eller mindre etablerade grupper. Man diskuterar
            kvinnolöner och kvinnors chefsbefattningar, man tar regelbundet
            upp frågor om stress, om tunga arbetsuppgifter inom den offentliga
            sektorn och om relationen mellan arbetsliv och den del av fritiden
            som egentligen går till hushållsarbete. De som sällan kommer i
            blickpunkten är kvinnor som befinner sig längst ner på samhällets
            skala — långvarigt arbetslösa, kvinnor som efter femtio har förlorat
            sina positioner i yrkeslivet, hemlösa kvinnor och mycket fattiga
            ensamstående mödrar. Bland kvinnorna med låga positioner i samhället
            utgör de kvinnliga fångarna en grupp hotad att helt falla i glömskan.
          </p>
          <pb facs="riksdagen-motions-pdf/data/200203/mot_200203_Ju_0273/mot_200203_Ju_0273-0002.pdf"/>
          <p xml:id="i-eB1dokaPyonz38i2u7iHx">
            2002/03:Ju273
          </p>
          <p xml:id="i-KPPrJ64wseSMURZ9rNbV1J">
            Särskilda svårigheter
          </p>
          <p xml:id="i-8sPxscTar2edVKEPnYrpB">
            De frågor som berör kvinnliga fångar och före detta fångar är
            inte helt identiska med de problem som manliga fångar behöver
            lösa. De svagheter och brister som i allmänhet försvårar kvinnornas
            vardag speglas också i denna grupps situation och förstoras av
            särskilt tunga omständigheter. De allra flesta kvinnor som hamnar
            i fängelse har en tung bakgrund av missbruk. Detta gör att de
            har svaga eller inga kontakter med arbetslivet och att de ofta
            är lågutbildade och helt saknar yrkeserfarenhet. Deras relationer
            med familjerna försvagas eller utplånas också under tiden av tungt
            missbruk. Många av dessa kvinnor har barn som redan är placerade
            i fosterfamiljer, många bär dessutom på stora skulder efter perioden
            av vilsenhet och brottslighet. De flesta upplever svåra psykiska
            kriser — att hamna i fängelse under kortare eller längre tid innebär
            att tvingas bryta alla egna rutiner och alla egna handlingsmönster,
            alltså att genomgå en chock. Om fängelsevistelsen enbart består
            av en tom period av straff, blir återkomsten till ett någorlunda
            fungerande vardagsliv näst intill omöjlig. Fängelsesysslorna består
            oftast i mekaniska och föga utvecklande arbetsmoment — det gäller
            att packa skosnören eller arbeta med lika enfaldiga fysiska arbetsuppgifter.
            Om dessa mördande tråkiga sysslor är det enda alternativ de fängslade
            kvinnorna har tillgång till kan inte en sund social rehabilitering
            komma igång. Efter straffperioden väntar då en tid av total förvirring,
            eftersom kvinnorna inte på något sätt har förberett sig för ett
            aktivt arbetsliv och eftersom de saknar stadiga stödpunkter i
            den närstående miljön.
          </p>
          <p xml:id="i-N5hKFfQzv15oa6gZQpYqyc">
            Yrkesutbildning
          </p>
          <p xml:id="i-82XDoTcffLfgXYpP4jMHHf">
            På grund av det ovannämnda borde särskilda stödprogram sättas
            i gång redan vid ankomsten till häktet och sedan efter det att
            domarna har trätt i kraft. Föreningen KRIS (Kriminellas Revansch
            i Samhället) har på ett systematiskt sätt kartlagt en del av behoven
            och deras erfarenheter skapar nu en stadig grund för förbättringar
            på området. Den allra viktigaste punkten i rehabiliteringsprocessen
            består i en givande yrkesutbildning. Visst kan de kvinnliga internerna
            delta i mekaniska och icke- stimulerande arbetsmoment som ger
            blygsamma inkomster, men om dessa aktiviteter är de enda som erbjuds
            under strafftiden så finns det få chanser att motivera de berörda
            för en total förändring av livsstilen efter återkomsten till friheten.
            I samarbete med olika organisationer (KRIS, humanitära organisationer
            eller arbetsgrupper som bekämpar arbetslösheten) kan man planera
            och genomföra studier som leder till en yrkesposition bekräftad
            genom ett fullt godkänt yrkesintyg. Med tanke på den brist på
            arbetskraft och föryngring som de flesta typer av hantverk upplever
            i dagens Sverige borde det inte vara svårt att hitta områden som
            lovar ett sunt ekonomiskt liv i framtiden.
          </p>
          <pb facs="riksdagen-motions-pdf/data/200203/mot_200203_Ju_0273/mot_200203_Ju_0273-0003.pdf"/>
          <p xml:id="i-NXA8XUGgK36GytnvVcEQGB">
            Det är också viktigt att utbildningen bygger på den kvinnliga
            internens eget val och att slutintyget inte hänvisar till fängelsevistelsen.
            På så sätt kan man redan under strafftiden bygga fram en stadig
            yrkeskompetens hos dessa kvinnor. Också ett första nätverk inom
            yrkeslivet kan växa ur denna utbildningstid.
          </p>
          <p xml:id="i-WfKprPNDrP9r4ZtsDtqg8u">
            Krishantering och social rehabilitering
          </p>
          <p xml:id="i-M2GpMYtVhgPed6ek5eWX6h">
            Som jag redan påpekat innebär fängelsevistelsen en dramatisk
            förändring i kvinnornas liv. Man kan skapa gynnsamma villkor för
            en läkningsprocess om man arbetar med stöd och uppmuntran redan
            från de första dagarna i den nya och främmande miljön. Alla fångar
            behöver bearbeta sin krisartade situation tillsammans med kompetenta
            stödpersoner. Mödrarna behöver veta att de kan träffa sina barn
            tillräckligt ofta och på ett någorlunda värdigt sätt. Vanliga
            kontakter med livet utanför fängelsemurarna är väsentliga. Att
            lära sig deklarera korrekt när deklarationstiden kommer, att förbereda
            sig inför valen, att kunna bygga upp sunda vanor via träningsprogram
            och spännande fritid: allt detta kan spela en positiv roll i rehabiliteringen.
          </p>
          <p xml:id="i-MpuvJNh6Dv1FAguNPRdgDw">
            Förberedelser inför ett nytt liv
          </p>
          <p xml:id="i-YXcNVkdtMw8ot5VB8sbrgu">
            Den motor som kan driva fram en inre förnyelse hos missbrukare
            och fångar hämtar sin kraft ur en enda källa: hoppet. Utan tro
            på en egen framtid, utan förtroende för omgivningen och utan självförtroende
            kan man inte genomgå den svåra omställning av vanor och attityder
            som lägger grunden för ett liv fritt från brott. De flesta fångar
            vet inte vart de ska ta vägen den dag de lämnar anstalten, de
            flesta hyser lite förhoppning om att få ett jobb och om att på
            så sätt kunna försörja sig själv. Risken att falla tillbaka i
            destruktiva beteenden och att söka tröst i kamratskapet med brottsbenägna
            personer och missbruk är stor. Därför borde man redan under fängelsetiden
            bygga upp fungerande kontakter med organisationer och arbetsgrupper
            villiga att ta på sig rollen som vägvisare i en sund vardag. Genom
            att bilda sådana nätverk kan man undvika att f.d. fångar faller
            mellan olika myndigheter och att alla svåra problem möter dem
            redan första dagen i frihet. Redan under vistelsen i fängelset
            bör de bostadslösa internerna få en plats i bostadskön och etablera
            en kontinuerlig dialog med ansvariga på sociala kontor, vårdenheter
            och arbetsförmedlingar. Allt detta bör ges regeringen till känna.
          </p>
          <p xml:id="i-EYeKbHaNsYR4vJtJGRF1L" type="date">
            Stockholm den 21 oktober 2002
          </p>
          <div type="signatureBlock" id="i-XRGn38pUBQ4RHJLSuBWNbm">
            <p who="i-4SAiMdwrEthd2M8z2yjtkv" type="signature">
              Ana Maria Narti (fp)
            </p>
          </div>
          <p xml:id="i-UrAKp2hXXMYTqfUoebXaHF">
            2002/03:Ju273
          </p>
        </div>
      </div>
    </body>
  </text>
</TEI>
