<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-02924">
  <teiHeader>
    <fileDesc>
      <titleStmt>
        <title>Klimatsmart och stabil elproduktion</title>
        <author corresp="i-UnndbLk6GXZcFynD83SqCk">av Arman Teimouri m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2924 av Arman Teimouri m.fl. (L)</title>
          <idno type="rdwebb">H6022924</idno>
          <rs type="number">2924</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H6022924/text</ref>
          <ref type="dokument_url_html">http://data.riksdagen.se/dokument/H6022924</ref>
          <ref type="dokumentstatus_url_xml">http://data.riksdagen.se/dokumentstatus/H6022924</ref>
          <ref type="docx">http://data.riksdagen.se/fil/88CFA9E7-FEE2-4280-8E6B-BBC118E1E338</ref>
          <ref type="pdf">http://data.riksdagen.se/fil/8DBEB45B-84D3-408D-884A-F0D0BE2419EC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnndbLk6GXZcFynD83SqCk</idno>
            <name>Arman Teimouri</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>-</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7i1NhvQwaNZd3W6v2nhJDu" type="signed"/>
        <correspContext corresp="i-7i1NhvQwaNZd3W6v2nhJDu">
          <note type="signatory" corresp="i-UnndbLk6GXZcFynD83SqCk"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-WdQVf5LqL1mSjzFEKpXPKo" type="submitted">
          <date when="2018-11-30"/>
          <time when="16:18:26"/>
        </correspAction>
        <correspAction xml:id="i-V9WkcrYsvZ7trv51zBWRkX" type="reviewed">
          <date when="2018-11-30"/>
          <time when="18:41:36"/>
        </correspAction>
        <correspAction xml:id="i-3FRFCAxWpK87EfNMRCYKTo" type="referred">
          <date when="2018-12-05"/>
        </correspAction>
        <correspAction xml:id="i-H2oFyxgvPJKMRdyjL4YM3x" type="assigned">
          <date when="2019-07-11"/>
          <time when="11:23:16"/>
        </correspAction>
        <correspContext corresp="i-H2oFyxgvPJKMRdyjL4YM3x">
          <ref type="assignedTo">Näringsutskottet</ref>
        </correspContext>
        <correspAction xml:id="i-XfuXxaxsbtknzMVimuCS4A" type="behandlas_i"/>
        <correspContext corresp="i-XfuXxaxsbtknzMVimuCS4A">
          <ref type="uppgift">2018/19:CU5</ref>
          <ref type="ref_dok_id">H601CU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU5</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HnmZqDChFtaRWtRFjNRTcj" type="behandlas_i"/>
        <correspContext corresp="i-HnmZqDChFtaRWtRFjNRTcj">
          <ref type="uppgift">2018/19:NU14</ref>
          <ref type="ref_dok_id">H601NU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU14</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Bp5DFxebuXAohD6fUXsBSm" type="behandlas_i"/>
        <correspContext corresp="i-Bp5DFxebuXAohD6fUXsBSm">
          <ref type="uppgift">2018/19:NU12</ref>
          <ref type="ref_dok_id">H601NU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU12</ref>
          <ref type="ref_dok_titel">Elmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2924 av Arman Teimouri m.fl. (L)
          Klimatsmart och stabil elproduktion
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PgQatr5TmSyQ8GtGjsfwAw">
            Förslag till riksdagsbeslut
          </head>
          <list style="ol">
            <item xml:id="i-QyM5RXRt1JJDtmtCsebefD">
              Riksdagen ställer sig bakom det som anförs i motionen om vikten
              av en fossilfri och stabil elproduktion med konkurrenskraftiga
              priser och tillkännager detta för regeringen.
            </item>
            <item xml:id="i-V1wi74pEmg77Cm6oKXLUU7">
              Riksdagen ställer sig bakom det som anförs i motionen om ett
              mål om fossilfri elproduktion och tillkännager detta för regeringen.
            </item>
            <item xml:id="i-LktksAZucRF2zXxxfzEAo6">
              Riksdagen ställer sig bakom det som anförs i motionen om effektutmaningen
              och behovet av leveranssäkerhetsmål och tillkännager detta för
              regeringen.
            </item>
            <item xml:id="i-FsVefEjqHKafAm47bZhRfC">
              Riksdagen ställer sig bakom det som anförs i motionen om väl
              fungerande el- och energimarknader som driver på teknisk utveckling
              och kostnadseffektiva lösningar, och detta tillkännager riksdagen
              för regeringen.
            </item>
            <item xml:id="i-7S91umMgmfL1NyzVAG5D7k">
              Riksdagen ställer sig bakom det som anförs i motionen om principen
              om mer marknad och mindre subventioner och tillkännager detta
              för regeringen.
            </item>
            <item xml:id="i-WK6P49D81q9etnwYyAMYEi">
              Riksdagen ställer sig bakom det som anförs i motionen om att
              se över floran av subventioner, stöd och skatteregler så att förutsättningarna
              för de fossilfria kraftslagen blir lika, och detta tillkännager
              riksdagen för regeringen.
            </item>
            <item xml:id="i-32vL9rUW3s24pgu9n6hM13">
              Riksdagen ställer sig bakom det som anförs i motionen om regelförenklingar
              för att förenkla för förnybar elproduktion samtidigt som andra
              viktiga samhällsintressen som miljö och försvar beaktas, och detta
              tillkännager riksdagen för regeringen.
            </item>
            <item xml:id="i-GHCVk7Jmwrq5JNMztM1WcJ">
              Riksdagen ställer sig bakom det som anförs i motionen om att
              kärnkraften behövs för klimatets skull och tillkännager detta
              för regeringen.
            </item>
            <item xml:id="i-YJqdK9Hs5oyrGEcKTaNou4">
              Riksdagen ställer sig bakom det som anförs i motionen om vikten
              av svensk vattenkraft som samtidigt ska leva upp till dagens miljöregler,
              och detta tillkännager riksdagen för regeringen.
            </item>
            <item xml:id="i-Jnw6Bctu3PRYxYnD3MaNQ6">
              Riksdagen ställer sig bakom det som anförs i motionen om energieffektivisering
              och tillkännager detta för regeringen.
            </item>
            <item xml:id="i-JKW5xNGxJYrncwyNxhPZWv">
              Riksdagen ställer sig bakom det som anförs i motionen om sammankoppling
              av elnäten i Norden och Europa och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-FP1w1XmCig5ikcni1jWfQE" type="h1">
            Motivering
          </head>
          <p xml:id="i-68p6xEtD8uz5UV6fSGDAgX">
            Tack vare vattenkraften, kärnkraften och investeringar i vind
            har Sverige en säker, effektiv elproduktion med konkurrenskraftiga
            priser och med små utsläpp av växthusgaser. Sverige har idag relativt
            låga koldioxidutsläpp per capita jämfört med andra EU-länder och
            en viktig orsak till detta är vår elproduktion som domineras av
            koldioxidfri vattenkraft och kärnkraft. De flesta av Europas länder
            är istället dessvärre fortsatt beroende av kol och fossilgas.
            Denna klimatsmarta och stabila elproduktion vill Liberalerna värna
            och utveckla. Vårt fokus ligger på att minska utsläppen – både
            i Sverige och i vårt närområde – samt på att behålla en stabil
            elproduktion med konkurrenskraftiga priser som är till fördel
            för svenska hushåll och industri. Vi håller oss neutrala mellan
            olika energislag – så länge de är fossilfria.
          </p>
          <head xml:id="i-MFgpTUeZFgj6eybYtZbfjq" type="h2">
            Mål om fossilfri elproduktion
          </head>
          <p xml:id="i-XSc853jXtj7YgQ8Pe7TVgj">
            Vi vill ha ett mål om ett fossilfritt elsystem med en mix av
            vattenkraft, kärnkraft och förnybart. Vi står därmed inte bakom
            energiöverenskommelsen och dess mål om 100 procent förnybar elproduktion.
            För oss är det centrala att elproduktionen är fossilfri och stabil
            och att utbyggnaden ska drivas på av marknaden och byggas när
            den behövs och där den behövs.
          </p>
          <p xml:id="i-XiqjDP4zanJMHd7Vhuwp4B">
            Sverige är ett av få länder i världen som har visat att det går
            att ställa om elproduktionen och eliminera utsläppen av klimatgaser.
            Vi menar att det finns betydligt större klimatvinster att göra
            genom att värna vårt klimatsmarta och stabila elsystem och satsa
            på åtgärder inom de sektorer som har höga klimatutsläpp, som transportsektorn,
            processindustrin och jordbruket.
          </p>
          <head xml:id="i-UZ2asnQrqVTCF8tJAWF5zB" type="h2">
            Leveranssäkerheten måste garanteras
          </head>
          <p xml:id="i-D6jZscZPfgV76momc18RCA">
            Vi ser med oro på den ökade effektutmaningen till följd av mer
            förnybar elproduktion samtidigt som klimatsmart och stabil kärnkraft
            stängs ner. Det är tydligt att leverans­säkerheten sjunker. Svenska
            kraftnät försöker på alla sätt öka kunskapen och medveten­heten
            om problematiken med effektbristen kalla dagar kommande vintrar.
            Den senaste vintern var den första utan Oskarshamn 1. Ringhals
            2 stängs 2019 och Ringhals 1 stängs 2020. Det betyder att en betydande
            andel stabil elproduktion försvinner utan att tillräckliga åtgärder
            vidtagits för att garantera fortsatt leveranssäkerhet. Och i somras
            blev vi påminda om att vattenbrist och dålig nederbörd påverkade
            vattenkraftens kapacitet. Det måste finnas större beredskap för
            att det framöver kommer att bli fler torrår. Sammantaget behöver
            vi hantera ett effektunderskott.
          </p>
          <p xml:id="i-2MKJWai7CYfAhq8Zr2rEdc">
            Ett effektunderskott drabbar framförallt mellersta och södra
            Sverige vintertid. När elen försvinner kortare eller längre perioder
            riskerar skadorna för både industri och hushåll att bli stora.
            Otillräcklig elproduktion leder inledningsvis till instabilitet
            och högre elpriser. Ett närliggande exempel är Finland som med
            likande underskott som Sverige ofta har ett elpris som är 5–10
            öre högre per kWh än i de svenska elområdena.
          </p>
          <p xml:id="i-5ELZXUZb1Q2L34Kg5EAMG9">
            För samhällsekonomin uppstår skador redan när tillgången på el
            börjar upplevas som opålitlig. Det kommer bli nödvändigt att oftare
            använda effektreserven vilket bland annat betyder att oljekraftverket
            i Karlshamn behöver startas. Dessutom kommer vårt behov av att
            importera mer el att öka. El importeras och exporteras dagligen.
            Problemet är när vi stänger ner klimatsmart elproduktion och gör
            oss mer beroende av import av elproduktion som många gånger är
            av kol eller gas. Dessutom gör vi oss beroende av att våra grannländer
            har el att exportera just den kalla, mörka timmen då vi behöver
            den.
          </p>
          <p xml:id="i-9PnGhrnxheBzCwGvxtZSmg">
            Liberalerna har länge efterfrågat en konsekvensanalys av vad
            stängningar av reaktorer betyder för leveranssäkerheten, för energiimportberoende
            samt vilka konsekvenser det har för klimatet. Vi kunde inte heller
            stå bakom Energiöverens­kommelsen som hade ett tydligt fokus på
            att på alla sätt öka andelen förnybar elproduktion – även om det
            för oss var oklart med vilket mål i sikte då svensk elproduktion
            har varit i det närmaste helt fri från klimatpåverkan sedan tidigt
            80-tal. Självändamålet om förnybar produktion formulerades utan
            en seriös analys av vad det innebär för effektbalans och leveranssäkerheten.
          </p>
          <p xml:id="i-Nx8jNEG4mqcjJFwjA9teLw">
            Nu behövs ett leverenssäkerhetsmål som beaktar samhällets behov
            och som utgår för elförsörjningens betydelse för vår konkurrenskraft
            som industrination. Svenska elkonsu­menter behöver veta vad de
            kan förvänta sig av sina elleverantörer. Hur ofta ska vi förvänta
            oss strömavbrott? Hur stor variationer i spänning och frekvens
            ska industrin planera för vid nyinvesteringar? Ska elintensiv
            industri överhuvudtaget våga investera i Sverige. Liberalerna
            menar att bristande leveranssäkerhet inte är en acceptabel utveck­ling
            för ett samhälle som blivit mer beroende än någonsin av en stabil
            elförsörjning. Dagens höga elkvalitet är en svensk konkurrensfördel
            som måste värnas. Energimark­nadsinspektionen eller Svenska kraftnät
            måste därför få i uppdrag att ta fram ett leverenssäkerhetsmål.
          </p>
          <head xml:id="i-292RzcuKRb6tFawDCWkve8" type="h2">
            Mer marknad istället för subventioner
          </head>
          <p xml:id="i-Xo3cFMx1KdyjxresNKEQU9">
            Vi vill ha väl fungerande el- och energimarknader som driver
            på teknisk utveckling och kostnadseffektiva lösningar. Vi vill
            ge mer likvärdiga villkor för koldioxidfria kraftslag. Det är
            därför som Liberalerna är kritiska till elcertifikatssystemet
            liksom andra former av subventioner till viss elproduktion som
            kommer med energiöverenskommelsen. Floran av subventioner, stöd
            och skatteregler behöver ses över så att förutsättningarna för
            de fossilfria kraftslagen blir lika. Lika förutsättningar är det
            mest kostnadseffektiva sättet att nå målet att eliminera utsläppen
            av koldioxid.
          </p>
          <p xml:id="i-UxjcC7GiKbttW4asTiFRRW">
            Elcertifikatssystemet innebär att mogen teknologi subventioneras.
            Utöver detta tillkommer subventioner till havsbaserad vindkraft.
            Det ges därmed stöd till ny elproduktion trots att det i dagsläget
            egentligen inte behövs ny elproduktion och framförallt ges stöd
            till den teknik som idag påstås vara den billigaste att bygga.
            Liberalerna välkomnar all form av utsläppsfri elproduktion men
            den ska byggas när den behövs och på marknadsmässiga grunder.
          </p>
          <p xml:id="i-CHwhb7Kuznj3enJmbyrnSi">
            Att genom omfattande subventioner till ny vind- och solkraft
            pressa ner elpriserna och därmed tvinga fungerande fossilfri elproduktion
            (framför allt kärnkraft och kraftvärme) att stänga i förtid leder
            till högre systemkostnader och försämrar Sveriges konkurrenskraft
            gentemot omvärlden. Kostnaderna för dessa subventioner kommer
            i första hand att bäras av de elproducenter, framförallt vatten-
            och kärnkraftsägare, som inte får del av subventionerna. På sikt
            måste dock kostnaderna på ett eller annat sätt bäras av elkunderna.
            Att ersätta stadigvarande och stabil elproduktion med elproduktion
            som till exempel är väderberoende och inte kan lagras leder också
            till problem. Subventionernas avigsidor är många. Dess förtjänster
            är inga eller möjligen ringa.
          </p>
          <head xml:id="i-H57CVmBVhFKAUus6FGnLfo" type="h2">
            Gärna förnybar elproduktion
          </head>
          <p xml:id="i-LhBfRAs6Wp8ACXjXqqp25p">
            Liberalerna välkomnar all form av fossilfri elproduktion. Elproduktion
            som baseras på sol och vind är självklart bra men är inte helt
            problemfria framförallt eftersom väderberoende elproduktion inte
            kan garantera produktionen. Som liberaler är det självklart att
            utbyggnaden ska drivas på av marknaden och byggas när den behövs
            och där den behövs. Förnybar energi ska vara ett medel för att
            uppnå billig och miljövänlig elproduktion och inte vara ett mål
            i sig själv.
          </p>
          <p xml:id="i-VSanLNjKJgPj37k2vAa4pt">
            Vi välkomnar utveckling och ny teknik, och det pågår en snabb
            teknisk utveckling på energiområdet liksom utvecklingen av nya
            tjänster och affärsmodeller. Det finns en stor efterfrågan och
            potential att fortsätta bygga ut energi från sol, vind och vatten.
            Vi ser gärna olika regelförenklingar för att underlätta utvecklingen
            samtidigt som rimliga avvägningar görs mot andra centrala samhällsintressen.
            Det kan till exempel handla om viktiga miljö- och naturintressen
            eller försvarets behov.
          </p>
          <head xml:id="i-38CFbrLpf8aVm87iXYTNib" type="h2">
            Kärnkraft för klimatets skull
          </head>
          <p xml:id="i-Ev6gJXyRXfUqthyyLaC5tH">
            Kärnkraften står för en central del av Sveriges elproduktion.
            Den är leveranssäker och klimatsmart. Sverige är med vår tunga
            basindustri beroende av en stabil elproduktion årets alla dagar
            även kalla vinterdagar. Kärnkraften är central för svensk elförsörjning
            och står för runt 35–40 procent av den totala elproduktionen.
            Inom ett antal år kommer dock runt 30 procent av den svenska kärnkraftskapaciteten
            att försvinna. Dessvärre kommer vårt, och våra grannars, beroende
            av fossil energi öka då vi får mer instabil och väderberoende
            elproduktion och mindre stabil kärnkraft. Vi ska inte bli beroende
            av tysk kolkraft eller oljeeldning oavsett hur kallt eller varmt
            det är, hur lite solen lyser eller hur lite vinden blåser. Ett
            fungerande system behöver någon form av stadigvarande produktion
            alternativt behöver konsumtionen kunna ransoneras mycket kraftigt
            de timmar då det är kallt och mörkt och vindstilla. Om inte den
            stadigvarande produk­tionen är tillräcklig i Sverige så kommer
            den att finnas någon annanstans i systemet, huvudsakligen som
            kol och gas.
          </p>
          <p xml:id="i-THTVLotJLWwv5kYSHf8BHk">
            Vi menar att kärnkraften behövs för klimatets skull, vilket även
            FN:s klimatpanel tycker. Vi ser med oro på Tyskland, som trots
            enorma och kostsamma satsningar på förnybar energi blivit allt
            mer beroende av kol och gas när kärnkraften lagts ner. Detta är
            allt annat än klimatsmart. Vi måste behålla vår kärnkraft och
            även välkomna att den utvecklas. Beslutet om 100 procent förnybart
            elsystem till år 2040 ska rivas upp och ersättas med ett mål om
            fortsatt fossilfri elproduktion genom en mix av vattenkraft, kärnkraft,
            vindkraft och solceller. Sverige behöver en klimatsmart, utsläppsfri
            och trygg elförsörjning till konkurrenskraftiga priser.
          </p>
          <head xml:id="i-DkYnP7fkSHcGoAnXiBWUMk" type="h2">
            Vattenkraft – kronan i svensk elproduktion
          </head>
          <p xml:id="i-DiWpqgTKCCVSW5QQn93Yir">
            Vattenkraften spelar en mycket viktig roll för svensk energiförsörjning,
            nu och i framtiden. Vattenkraften ska utvecklas genom effektiviseringar
            som inte skadar miljön ytterligare samtidigt som outbyggda vattendrag
            inte exploateras. De fyra nationalälvarna ska fredas från utbyggnad,
            liksom övriga i lag skyddade vattendrag samt bäckar, åar och andra
            mindre vattendrag.
          </p>
          <p xml:id="i-A1QjrWqmXCuTTTejjQiP9y">
            Det är bra att fastighetsskatten på vattenkraft sänks eftersom
            det behövs effektivi­seringar och nya investeringar.
          </p>
          <p xml:id="i-CFf4KEY6btzsqKNnfut1jA">
            Vattenkraftverken ska leva upp till dagens miljöregler, bland
            annat EU:s direktiv på området, och kraftverken ska så långt möjligt
            ta ett större miljöansvar. Åtgärder för att miljöanpassa vattenkraften
            bör ske långsiktigt, och insatser bör prioriteras där störst potential
            finns för att med relativt begränsade åtgärder uppnå stor miljönytta.
            Regel­verket för nya tillståndsprövningar för vattenverksamheter
            ska vara flexibelt så att befintliga småskaliga vattenkraftsutövare
            ska kunna lägga sina resurser på effektiva miljöförbättrande åtgärder
            i stället för administrativa kostnader för tillståndsprövningen.
          </p>
          <head xml:id="i-TprWBDeD32CvDpBHJkiwTq" type="h2">
            Energieffektivisering – när det är rationellt
          </head>
          <p xml:id="i-XVHGeTkHXf1f4ZyXM5VX88">
            Energiöverenskommelsen slår fast ett mål att minska energiintensiteten
            i ekonomin med 50 procent till 2030 jämfört med 2005. Detta mål
            innebär att energitillförseln måste minska. I praktiken innebär
            det ett tak för energianvändningen.
          </p>
          <p xml:id="i-EeSPPuC1m5wgYusDHvf4JA">
            Energieffektiviseringen har ständigt pågått och har varit en
            mycket viktig kompo­nent i hur energisystemet har utvecklats.
            Den ska givetvis fortsätta i den mån det är rationellt. Energieffektivisering
            är dock inget självändamål. När el- och energiproduk­tionen är
            hållbar kan det till och med vara rationellt att använda mer el
            för att slippa ta till andra åtgärder som i sig har en miljöpåverkan.
            Det är till exempel positivt med en ökad elektrifiering av samhället
            och att använda mer fossilfri el, i till exempel bilar och industrin,
            är betydligt bättre för klimatet än att fortsätta vara beroende
            av fossila bränslen. Därmed är det viktigt att svensk elproduktion
            fortsatt är stabil och fossilfri. Ren el ska ses som en möjliggörare
            och dess användning ska inte begränsas, snarare uppmuntras.
          </p>
          <head xml:id="i-F6RAfTseuktY2vVbVTdkg" type="h2">
            Ökad sammankoppling av elnäten i Norden och Europa
          </head>
          <p xml:id="i-VVRkwfhdxaA1sMD4RxbrF">
            Energifrågorna är i högsta grad gränsöverskridande och tjänar
            på ett starkare EU-sam­arbete. Liberalerna ser positivt på en
            gemensam energiunion och anser att Sverige måste vara pådrivande
            för ett närmare europeiskt samarbete på energiområdet.
          </p>
          <p xml:id="i-5BeAyqU3itLgnxDZgDxujA">
            Vi har dessvärre noterat att energiöverenskommelsen är strikt
            nationell trots att vi tillsammans men våra nordiska grannländer
            ingår i den gemensamma nordiska elmarknaden och trots att flera
            av förslagen kommer att påverka övriga nordiska länder. Ett större
            samarbete mellan de nordiska länderna behövs inom energipolitiken.
            Det finns stora fördelar med att öka sammankopplingen av elnäten
            i Norden och Europa. Sammantaget leder det till lägre kostnader
            och bättre miljöprestanda. Genom export av fossilfri el till våra
            EU-grannar kan vi medverka till klimatomställningen.
          </p>
          <p xml:id="i-SYPfbegSjYE5C8apUmW3Qy">
            Utbyggnaden av elproduktion och överföringskapacitet måste gå
            hand i hand. För att Sverige ska kunna exportera el måste det
            helt enkelt finnas någon som kan och vill importera elen. Här
            behövs strategier och samverkan med berörda länder.
          </p>
          <p xml:id="i-8gstARErcDhD7F6Q8DcEVd">
            Genom vår fossilfria elexport kan vi bidra till våra grannars
            energisäkerhet. I tider av ökad konflikt i vårt närområde där
            bland annat gasleveranser används som politiskt påtryckningsmedel
            behövs en trygg energiförsörjning på europeisk nivå. Europas beroende
            av rysk gas måste minska, och Sverige måste agera inom EU för
            att stoppa gasledningen Nord Stream 2.
          </p>
          <head xml:id="i-B3dCYuoMZ6vGxeCqHxgrXL" type="h2">
            Mer forskning och utveckling
          </head>
          <p xml:id="i-Kse1N9viAJE2A6GZB9T6ou">
            Liberalerna vill främja forskning och utveckling på energiområdet.
            Till exempel leder en ökad andel förnybar energi till ökat behovet
            av lagring och flexibilitet i energi­systemet. Det behövs satsningar
            på forskning och innovation kring energilagring och batterier.
            Idag pågår utvecklingen av nya spännande lösningar på batterier
            med högre och säkrare lagring än traditionella batterier. Sverige
            kan ligga i framkant och därför bör forskningen och utvecklingen
            stärkas.
          </p>
          <p xml:id="i-4XGUjXxUJsKPoiUihrgnBo">
            Fjärde generationens kärnkraftsreaktorer har potential att sänka
            utsläppen av koldioxid samtidigt som avfallet kan bearbetas och
            användas som bränsle. För klimatets skull bör förslaget från våra
            ledande tekniska universitet att bygga en svensk forsk­ningsreaktor
            genomföras.
          </p>
          <p xml:id="i-D9SrerZJFJRw9VTVeWjpRW">
            Sveriges välfärd och tillväxt är beroende av en konkurrenskraftig
            industri samtidigt står delar av industrin för en stor del av
            våra koldioxidutsläpp och alla insatser för att minska utsläppen
            är viktiga. Det behövs forskning och utveckling för att tillsammans
            med industrin få fram klimatsmarta lösningar till exempel när
            det gäller att minska användningen av fossila bränslen inom stålindustrin.
          </p>
          <p xml:id="i-UHvzzagyU7QRN3UipSxSk8">
            De offentligfinansiella effekterna av mer forskning och utveckling
            redovisas i Liberalernas budgetalternativ för 2019, varför formella
            yrkande inte läggs här.
          </p>
        </div>
        <div type="motSignatures">
          <list>
            <item xml:id="i-MKZv35v71ApbSGF8VZurhX" who="i-UnndbLk6GXZcFynD83SqCk">
              Arman Teimouri (L)
            </item>
            <item xml:id="i-RZdgWGautJczHvpiYEcnf" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-MfyhmshGYDoNDKXTxv7PSn" who="i-S7wLw9aynA5vbRCsqxxL3N">
              Tina Acketoft (L)
            </item>
            <item xml:id="i-QmkuxhxMHU7ENEzWMnBUhW" who="i-QQYotqFjTJA7EiQZc1Wmzs">
              Emma Carlsson Löfdahl (L)
            </item>
            <item xml:id="i-DDyt5WTxwP6agUBzS5aXvk" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-F9j9zQPRwWWVcqEnUKLi7C" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-VRRrDRbL663g7rEDSGk4Nz" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
