<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UbU-00302">
  <teiHeader>
    <fileDesc>
      <titleStmt>
        <title>IT i skolan</title>
        <author corresp="i-KPGvtK4s6Zp3E6XH6vj18n">av Tobias Billström (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>IT i skolan</title>
          <idno type="rdwebb">GS02Ub302</idno>
          <rs type="number">Ub302</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GS02Ub302/text</ref>
          <ref type="dokument_url_html">http://data.riksdagen.se/dokument/GS02Ub302</ref>
          <ref type="dokumentstatus_url_xml">http://data.riksdagen.se/dokumentstatus/GS02Ub302</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HTJZkMktUK39KMApyzpDuB" type="signed"/>
        <correspContext corresp="i-HTJZkMktUK39KMApyzpDuB">
          <note type="signatory" corresp="i-KPGvtK4s6Zp3E6XH6vj18n"/>
        </correspContext>
        <correspAction xml:id="i-HRLtyTkYWAnxPS9xN4DCeZ" type="referral">
          <date when="2004-10-14"/>
        </correspAction>
        <correspAction xml:id="i-LXd5UhMeWqEsTmnozXcCWt" type="dismissal">
          <date when="2004-10-14"/>
        </correspAction>
        <correspAction xml:id="i-NTQx4EtYxnhTQpBYPQ7Q2f" type="submission">
          <date when="2004-10-05"/>
        </correspAction>
        <correspAction xml:id="i-WzsCpHuPkXZYvks47BbAsk" type="assigned"/>
        <correspContext corresp="i-WzsCpHuPkXZYvks47BbAsk">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ub_302/mot_200405_Ub_302-0001.pdf"/>
      <div xml:id="i-K6kgGH8cWy2s867BvXBtVd" type="motHeader">
        <div xml:id="i-tFEu9Ny1AQDnBtNkuAMML" type="motTitle"/>
        <div xml:id="i-FjD58Mx6Jdmkuvni5yecEn" type="motSubmissionInfo"/>
      </div>
      <div xml:id="i-Dh5ekxmDwr2HGVPCNvNuNi" type="motBody">
        <div xml:id="i-UdTJTrfzhSareq9GnxTiZH">
          <p xml:id="i-G3NFBG5zRh7SwdoT2pnXYg">
            2004/05 mnr: Ub302 pnr: m1473
          </p>
          <p xml:id="i-RLq4PSTx4cVWoRQaLWDKDk">
            Motion till riksdagen 2004/05:Ub302
          </p>
          <p xml:id="i-HLyTafc3yHSyqwy15F52vT">
            av Tobias Billström (m)
          </p>
          <p xml:id="i-MHQJJQdSdS1eQ3HVWpV9wD">
            IT i skolan
          </p>
          <p xml:id="i-5nYpJJJQi4mZ99Ehdn9WrJ">
            Förslag till riksdagsbeslut
          </p>
          <p xml:id="i-WsfyeV25kUowQd2zTvZq4s">
            1. Riksdagen tillkännager för regeringen som sin mening vad i
            motionen anförs om IT som ett värdefullt verktyg för att nå skolans
            mål. 2. Riksdagen tillkännager för regeringen som sin mening vad
            i motionen anförs om IT som ett effektivt dokumentationsredskap
            för elever, lärare och föräldrar. 3. Riksdagen tillkännager för
            regeringen som sin mening vad i motionen anförs om samråd med
            kommuner och skolor kring öppna IT-system. 4. Riksdagen tillkännager
            för regeringen som sin mening vad i motionen anförs om att stärka
            utbildningen i IT för landets lärare. 5. Riksdagen tillkännager
            för regeringen som sin mening vad i motionen anförs om lärarcertifikat.
            6. Riksdagen tillkännager för regeringen som sin mening vad i
            motionen anförs om möjligheterna att använda IT vid undervisning
            av barn som lider av dyslexi. 7. Riksdagen tillkännager för regeringen
            som sin mening vad i motionen anförs om att garantera föräldrar
            rätten att få löpande och uppdaterad information om de egna barnens
            skolgång och kunskapsutveckling distribuerad elektroniskt.
          </p>
          <pb facs="riksdagen-motions-pdf/data/200405/mot_200405_Ub_302/mot_200405_Ub_302-0002.pdf"/>
          <p xml:id="i-RbgdboqEASpyjW1uAEVc7r">
            2004/05:Ub302
          </p>
          <p xml:id="i-VtjYCKudB2oh3GuxCiAXCs">
            Motivering
          </p>
          <p xml:id="i-2nh9JSFWNKocWSmpfTffM1">
            Satsningar på datorer och datoranvändning i skolan har genomförts
            i olika vågor sedan 1970-talet i Sverige. Satsningarna har genomförts
            av ett flertal olika aktörer, med delvis olika uppdrag och mål.
            De flesta satsningar som gjorts har hittills varit i form av begränsade
            pilotstudier som sedan följts av större insatser. Den tekniska
            utvecklingen går dock idag så snabbt att denna arbetsmetod inte
            är praktisk. Det finns heller inget skäl för regeringen att centralt
            styra skolornas IT-användning i detalj. Regeringen bör betrakta
            IT i skolan som en del av 24-timmarsmyndigheten, och bistå skolor
            i att bygga system som integreras väl i varandra. De tidigare
            satsningarna hade fokus på tekniken som sådan, ofta kopplat till
            programmering, och sågs som en angelägenhet i första hand för
            lärare inom naturvetenskap och teknik. I denna anda infördes datalära
            som igatoriskt kunskapsområde i Lgr 80. 1984-1988 genomfördes
            försök att introducera en särskild skoldator, den s.k. Compis-datorn.
            De centrala myndigheternas försök att pressa på för ökad IT-användning
            ledde dock inte till några beteendeförändringar på bred front.
            En studie visar att satsningarna före 1980 kostade staten cirka
            1 miljard kronor, med mycket begränsad effekt." Genombrottet för
            IT i skolan kom istället med Internets genombrott i samhället
            på bred front i början av 1990-talet. Skolverket fick första uppdraget
            1992. Detta ledde bland annat till skapandet av ett svenskt skoldatanät
            — en portal med olika typer av information, riktad till lärare.
            Inom ramen Kunskapsstiftelsen KK-stiftelsen har en rad projekt
            kring utveckling och forskning kring IT i skolan också drivits.
          </p>
          <p xml:id="i-9tXBnsxM7WLBcN26DZznpW">
            [=
          </p>
          <p xml:id="i-GyGe4aaKzHwt9EQVYtFqMm">
            [el
          </p>
          <p xml:id="i-BMbyYdj44LZtbVPzPBXB7s">
            Regeringens hittills största satsning på IT i skolan genomfördes
            1999— 2002 under namnet ITiS. Den innebar ett statligt erbjudande
            till verksamma lärare om fortbildning om IT som genomfördes i
            arbetslag, samt ett stats- bidrag till kommuner för förstärkning
            av teknisk infrastruktur. Sedan ITiS avslutades har ingen större
            satsning på IT i skolan genomförts. Myndigheten för skolutveckling
            har ett övergripande uppdrag att utveckla användningen av IT i
            skolan. Myndighetens uppdrag är dock allmänt formulerat, och inga
            specifika regeringsuppdrag har lagts på myndigheten i denna fråga.
            Regeringens IT-politiska strategigrupp har inrättat en arbetsgrupp
            med fokus på IT i skola och lärande, som rapporterar till strategigruppen.
            Därutöver finns i nuläget inga centrala politiska initiativ kring
            IT i skolan.
          </p>
          <p xml:id="i-FSByGNjwBMgJB8MxHzzmxv">
            " Riis, U (1991) ”Skolan och datorn. Satsningen Datorn som pedagogiskt
            hjälpmedel 1988— 1991”. Rapport 24: Tema T Linköpings universitet.
          </p>
          <pb facs="riksdagen-motions-pdf/data/200405/mot_200405_Ub_302/mot_200405_Ub_302-0003.pdf"/>
          <p xml:id="i-A4bivxZKTwmCenCD8ncaWc">
            Möjligheter med IT i skolan
          </p>
          <p xml:id="i-AcK8TXtcSV5eZq5vodXyso">
            Skolan ska vara målstyrd, där nationellt etablerade mål slår
            fast vad skolan ska göra. Hur de nationella målen ska nås ska
            vara upp till skolans medarbetare att avgöra. En ökad användning
            av IT i skolan är därför inget mål i sig självt. Däremot erbjuder
            IT värdefulla verktyg för att nå skolans mål. Nyttan av IT finns
            i att tekniken öppnar nya möjligheter att anpassa arbetsmetoder,
            material, redovisningssätt och andra delar av pedagogiken till
            varje individs förutsättningar och behov. Tekniken kan underlätta
            för problembaserat lärande genom ökad förståelse för abstrakta
            företeelser och komplexa samband. Tekniken, i synnerhet Internet,
            gör det också möjligt att öppna klassrummet mot omvärlden. Elever
            och lärare får möjlighet att söka information och kommunicera
            med andra människor både nära och fjärran. Det finns också anledning
            att framhålla de stora positiva pedagogiska fördelar som ett IT-baserat
            lärande har för elever med dyslexi. Dessa elever kan på ett helt
            annat sätt hantera bokstäver och siffror när de förmedlas elektroniskt.
            Dessutom kan föräldrarna involveras i undervisningen på ett helt
            annorlunda sätt. Slutligen gör IT att skolan kan effektivisera
            sina arbetsmetoder och organisation, och på så sätt hushålla med
            såväl offentliga resurser som elevers, lärares och föräldrars
            tid. Skolorna använder idag IT både till undervisning och administration.
            Studier från KK-stiftelsen visar att det finns datorer tillgängliga
            för elever och lärare på så gott som alla grund- och gymnasieskolor.”
            Jämfört med många andra länder är datortätheten relativt hög i
            Sverige. De flesta skolor har tillgång till ett antal titlar inom
            pedagogisk programvara som används mer eller mindre frekvent,
            i första hand inom matematik och engelska”. Ett av de allra vanligaste
            användningsområdena för IT är därutöver att elever och lärare
            söker information på Internet, som ett komplement till det vanliga
            biblioteket. Den stora nyttan av IT uppstår emellertid först när
            de olika funktionerna — administrativa, kommunikativa och pedagogiska
            — integreras i varandra. De allra flesta kommuner saknar ett helhetstänkande,
            och det är inte ovanligt att sinsemellan inkompatibla system används
            parallellt även inom samma skola. Med väl sammanlänkade system
            kan dock betydande effektivitetsvinster uppstå — vilket frigör
            mer tid för undervisning.
          </p>
          <p xml:id="i-6REeKvrTdh2mmxDyf3Bs2f">
            ? KK-stiftelsen är den enda som gjort systematiska och nationella
            undersökningar av svenska lärares användning av och attityder
            till IT i skolan. Kunskapen om hur IT används är generellt otillfredsställande.
            ? Enligt en enkät som ITiS gjorde 2002.
          </p>
          <p xml:id="i-SXbPf9ZcpR7Wu6w8MMvApY">
            2004/05:Ub302
          </p>
          <pb facs="riksdagen-motions-pdf/data/200405/mot_200405_Ub_302/mot_200405_Ub_302-0004.pdf"/>
          <p xml:id="i-7TQ57FK7zbi8nnQyVSLudb">
            2004/05:Ub302
          </p>
          <p xml:id="i-MwphraRrbWHWqNtGPaHJo2">
            Elever
          </p>
          <p xml:id="i-CZsgLbxQRwfNoaD6DRj4Cn">
            Genom mer systematisk användning av IT skulle eleverna kunna
            förstärka sin kunskap på nya sätt. Effektiv användning av Internet
            gör att eleverna kan få undervisning från lärare i andra delar
            av landet, eller i andra länder. Grupparbeten kan genomföras med
            elever i andra skolor, eller rentav med elever i andra länder.
            Detta ger också ökad förståelse för andra kulturer och ökar dessutom
            integrationen inom Sverige. IT erbjuder goda möjligheter för eleven
            att få sin egen kunskap dokumenterad. S.k. portföljsystem, eller
            portfoliometodik, innebär att allteftersom eleven genomför uppgifter
            och lär sig, så dokumenteras detta elektroniskt. Eleven kan själv
            se vilka framsteg han eller hon gör, och informationen kan också
            göras tillgänglig för elevens föräldrar. Om eleven byter skola
            kan informationen, med föräldrarnas tillstånd, skickas vidare
            och därigenom underlätta för mottagande skola för att stötta och
            utveckla eleven ytterligare. IT gör också att eleverna lättare
            kan ta med sig skolarbetet hem. Skolans hemsida kan fungera som
            en databas där presentationer och anteckningar från dagens lektioner
            finns tillgängliga. Eleverna kan då samarbeta med varandra i grupparbeten
            genom uppkoppling mot skolans server, och e-posta färdiga uppgifter
            till sina lärare. Elever som behöver hjälp med sina uppgifter
            skulle kunna få stöd från uppkopplade lärare, vilka kan befinna
            sig var som helst i landet.
          </p>
          <p xml:id="i-8JqFM2qNArZAZ8yruVx2pw">
            Lärare
          </p>
          <p xml:id="i-JiV9qdfisqgfCETipjYp5j">
            För lärare skulle mer systematisk användning av IT erbjuda möjlighet
            att få tillgång till kollegors erfarenheter. Uppkopplade lärare
            kan göra framgångsrika upplägg för lektioner tillgängliga för
            andra, utbyta erfarenheter med kollegor oberoende av avstånd och
            minska tiden som krävs för planering. IT innebär också att lärare
            kan få tillgång till flexibel fortbildning på distans. Genom portföljsystem
            kan lärare följa varje elevs kunskapsutveckling och tidigt se
            var eventuell förstärkning behövs sättas in. Klassföreståndare
            kan direkt följa elevers prestationer även i ämnen som de inte
            själva undervisar i. Rättning av prov kan till vissa delar automatiseras.
            Lärare kan använda IT för att mer effektivt kunna hantera scheman,
            betygsättning, närvaro, mätning av elevers prestationer mot kursplanens
            mål och uppföljning. Informationen kan i realtid göras tillgänglig
            för andra berörda parter, såsom elever, andra lärare, föräldrar,
            skolledare och
          </p>
          <p xml:id="i-Mw5QpTiLjaCHhVaid2QEKf">
            myndigheter. Den tid lärarna spar i administration kan istället
            läggas på att hjälpa och utveckla eleverna.
          </p>
          <pb facs="riksdagen-motions-pdf/data/200405/mot_200405_Ub_302/mot_200405_Ub_302-0005.pdf"/>
          <p xml:id="i-SeMLBWMbeY6GdAqdcgCT8z">
            Föräldrar
          </p>
          <p xml:id="i-QWAvNWbuyZWfvSuZeks6M">
            Satsningarna på IT i skolan har hittills i det närmaste helt
            ignorerat föräldrarna. IT möjliggör dock för föräldrar att ta
            en mer aktiv del av sina barns skolgång. Dagens föräldrar är i
            stor utsträckning beroende av information från barnen för att
            hålla sig uppdaterade om vad som händer i skolan. IT innebär att
            skolorna löpande kan informera föräldrar om vad som händer i skolan,
            inklusive scheman, utflykter, temadagar, presentationer från dagens
            lektioner och läxor. Portföljsystem gör det möjligt för föräldrarna
            att följa sina barns framsteg mot läroplanens mål, och också löpande
            se frånvaro, barnens inlämnade uppgifter med mera. Om föräldrarna
            är mer informerade, och också har tillgång till dokumentation
            från dagens lektioner, kan de ge barnen bättre hjälp med skolarbetet
            hemma. Det finns också möjlighet för skolan att direkt via textmeddelanden
            underrätta föräldrarna om ogiltig frånvaro. Kontinuerlig information
            innebär också att föräldrar tidigt får veta om deras barn behöver
            ytterligare stöd och hjälp med lärandet. Föräldramöten, som idag
            främst handlar om att uppdatera föräldrarna om vad som hänt i
            skolan, kan istället fokuseras på att blicka framåt. Föräldrar
            skulle också kunna jämföra hur väl olika skolor lyckas med att
            nå kunskapsmålen för eleverna.
          </p>
          <p xml:id="i-L8rSY5uE3qpjMVBmoXfaLJ">
            Politiska initiativ Öppna standards
          </p>
          <p xml:id="i-CfLnFqFAiuxUDEvLDcVoJe">
            Det är i sig inget problem att skolor använder olika IT-produkter
            varken när det gäller hård- eller mjukvara. Mångfalden är en självklar
            och ofrånkomlig följd av att nya tekniska produkter introduceras
            på marknaden. Däremot är det ett betydande problem om nya tekniker
            inte kan samordnas med befintliga. Skolorna använder idag en lång
            rad IT-lösningar som är tekniskt omöjliga att integrera med varandra,
            med kommunerna och med berörda myndigheters system. Även ambitiösa
            IT-satsningar på enskilda skolor blir i stora delar meningslösa
            om de inte fungerar ihop med andra system. För att möjliggöra
            en effektiv användning av IT bör skolorna därför börja använda
            öppna IT- system. Regeringen bör därför ta initiativ till samråd
            med kommuner och enskilda skolor kring öppna IT-system.
          </p>
          <p xml:id="i-V2tb9BtK4Pug7t5xCGN6rj">
            Lärarnas utbildning och kompetensutveckling
          </p>
          <p xml:id="i-4r4EwaE6wv7pH2Ndjd5TGs">
            Lärares kunskaper om IT är generellt för svaga och detta beror
            i stor utsträckning på att IT inte prioriteras inom lärarutbildningen.
            I en enkät från
          </p>
          <p xml:id="i-HbTJ7QNtsMVSYfiGuY8tei">
            2004/05:Ub302
          </p>
          <pb facs="riksdagen-motions-pdf/data/200405/mot_200405_Ub_302/mot_200405_Ub_302-0006.pdf"/>
          <p xml:id="i-NeiUQaeCeNPg5crW5p1bwp">
            2004/05:Ub302
          </p>
          <p xml:id="i-Ukwsgghr3wbmjoJTH3v1cp">
            KK-stiftelsen framgår att 74 procent av lärare som examinerats
            sedan 1998 inte är nöjda med de kunskaper om IT som de fått under
            sin utbildning. En genomgång av kursplaner för lärarutbildningen
            visar att det finns få kurser som berör IT. I den utvärdering
            av lärarutbildningen som Högskoleverket för närvarande genomför
            betonas frågan om IT-utbildning inte specifikt. Dagens examensordning
            för lärare innehåller en allmän formulering om IT. Denna formulering
            är en försvagning jämfört med de krav som gällde i den tidigare
            högskoleförordningen. Faktum är att dagens examenskrav för lärare
            är lägre ställda än de kunskapskrav som i Lpo 94 och i kursplanerna
            ställs på elever som lämnar nionde klass. ” Regeringen bör därför
            ändra examensordningen för lärare i syfte att stärka IT-utbildningen
            för lärare. Lärares kompetens om IT begränsas också av att fortbildningen
            inte är tillräckligt systematisk. Moderata samlingspartiet anser
            att ett lärarcertifikat bör införas. Lärarcertifikatet bör tidsbegränsas,
            förslagsvis till fem år, och skall medföra en skyldighet för skolan
            att se till att läraren under perioden får fort- löpande vidareutbildning
            enligt den individuella utvecklingsplan som lagts upp. På samma
            sätt medföljer en skyldighet för läraren att skaffa sig den fortbildning
            och uppdatering som höjer vederbörandes kompetens. Med införandet
            av ett lärarcertifikat skapas ett system för kontinuerlig kvalitetskontroll
            och kompetenshöjning, samtidigt som läraryrkets status höjs. Certifikatet
            kan utformas så att kunskap om IT i skolan blir en integrerad
            del. Regeringen bör i samverkan med universitet, högskolor, lärarnas
            organisationer och arbetsgivare ta initiativ till att utarbeta
            regler för ett lärarcertifikat.
          </p>
          <p xml:id="i-WNVGBe7JUJkKssWj1LkNuy">
            Föräldrars rätt till insyn
          </p>
          <p xml:id="i-RwHCN4yQfi4w1vhYckEaSQ">
            Den tekniska utvecklingen i skolan har i stora delar lämnat föräldrarna
            åsidosatta. Det är talande att KK-stiftelsens studier visar att
            67 procent av
          </p>
          <p xml:id="i-X75Y65HmW7VB3KY4PFatpH">
            ? Den relevanta texten i dagens examensordning lyder: ”För att
            få lärarexamen skall studenten ha de kunskaper och de färdigheter
            som behövs för att förverkliga förskolans, skolans eller vuxenutbildningens
            mål samt medverka i utvecklingen av respektive verksamhet enligt
            gällande föreskrifter och riktlinjer. Studenten skall vidare kunna
            använda informationsteknik i den pedagogiska utvecklingen och
            inse massmediers roll för denna.” SFS 1993:100. För grundskolelärare
            löd den relevanta texten i den tidigare examensordningen: ”För
            att erhålla grundskollärarexamen skall studenten ha förmåga att
            använda datorer och andra informationstekniska hjälpmedel för
            egen inlärning och kunskap om hur dessa hjälpmedel kan användas
            i undervisningen av barn och ungdomar/elever.” De relevanta kraven
            på eleverna i Lpo 94 lyder: ” Eleverna skall kunna orientera sig
            i en komplex verklighet, med ett stort informationsflöde och en
            snabb förändringstakt”, samt att, ”Skolan ansvarar för att varje
            elev efter genomgången grundskola kan använda informationsteknik
            som ett verktyg för kunskapssökande och lärande”. Jämför denna
            formulering med dagens examenskrav ovan.
          </p>
          <pb facs="riksdagen-motions-pdf/data/200405/mot_200405_Ub_302/mot_200405_Ub_302-0007.pdf"/>
          <p xml:id="i-4P1Fs7VXHiQHX6ZQwxFVC6">
            lärare i grund- och gymnasieskolor aldrig kommunicerar med föräldrar
            via e- post. Föräldrars rätt till insyn i barnens kunskapsmässiga
            framsteg måste stärkas, i synnerhet som den tekniska utvecklingen
            innebär ökade möjligheter att informera och involvera föräldrar
            i barnens skolgång. Informationen om varje elevs framsteg bör
            finnas kontinuerligt uppdaterad och distribuerad elektroniskt,
            så att föräldrar kan använda denna för att engagera sig mer i
            sina barns skolgång. Det är här betydelsefullt att se över utformningen
            av personuppgiftslagen och registerlagen för att lättare möjliggöra
            inhämtning och lagring av sådan information. Föräldrar bör få
            uppdaterad information om barnens utveckling i förhållande till
            skolans mål, och om skolans utveckling i förhållande till andra
            skolor. Oberoende granskning av den egna skolan, inom ramen för
            ett fristående nationellt granskningsinstitut, bör också göras
            tillgänglig för föräldrarna.
          </p>
          <p xml:id="i-VCpjZbaX9fYgYjGk82QXMB">
            Regeringen bör presentera ett förslag för hur föräldrar ska garanteras
            rätten få löpande och uppdaterad information om de egna barnens
            skolgång och kunskapsutveckling distribuerad elektroniskt.
          </p>
          <p xml:id="i-TEF3kUGTqG6v2fyGAeB1Au" type="date">
            Stockholm den 30 september 2004
          </p>
          <div xml:id="i-FsfUhfR6gL71emnM5cwF8z" type="signatureBlock">
            <p xml:id="i-Jeb55FyDrzBMjnXSJp2NsY" who="i-KPGvtK4s6Zp3E6XH6vj18n" type="signature">
              Tobias Billström (m)
            </p>
          </div>
          <p xml:id="i-5N4FvawaRMYLN1f35nhRE1">
            2004/05:Ub302
          </p>
        </div>
      </div>
    </body>
  </text>
</TEI>
