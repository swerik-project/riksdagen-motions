<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00333">
  <teiHeader>
    <fileDesc>
      <titleStmt>
        <title>Öppenhet och frihet i stället för rädsla och övervakning</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Öppenhet och frihet i stället för rädsla och övervakning</title>
          <idno type="rdwebb">GZ02Ju333</idno>
          <rs type="number">Ju333</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju333/text</ref>
          <ref type="dokument_url_html">http://data.riksdagen.se/dokument/GZ02Ju333</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju333</ref>
          <ref type="doc">http://data.riksdagen.se/fil/F7F51D76-4BA3-4784-BDB8-BF98924C6E94</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6NPBzDasfumMoUGoGb15Kh" type="signed"/>
        <correspContext corresp="i-6NPBzDasfumMoUGoGb15Kh">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-9BUsH2Bn1bGihptNC5r7uq"/>
        </correspContext>
        <correspAction type="numbering" xml:id="i-8spoZZz3nXhrEJbdPcZf8j">
          <date when="2011-10-06"/>
        </correspAction>
        <correspAction type="submission" xml:id="i-6DVFE1xdVhbP2ZNXnFkPnR">
          <date when="2011-10-03"/>
        </correspAction>
        <correspAction type="transfer" xml:id="i-PSkK6BDUdhZwgfJuXb9Mni">
          <date when="2011-10-03"/>
        </correspAction>
        <correspAction type="assigned" xml:id="i-HBpJcqumrty5iK6r7dzAFe"/>
        <correspContext corresp="i-HBpJcqumrty5iK6r7dzAFe">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-QmaLJe1eujxN2mCgVdZanF">
          <head xml:id="i-XbjW2QQKBjYuMewAbYZoax">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 Ökad frihet och minskad fördomsfullhet 4
            </item>
            <item>
              4.1 Terrorismdefinitionen 4
            </item>
            <item>
              4.2 Åtgärder för att förhindra radikalisering 4
            </item>
            <item>
              4.3 Islamofobi och diskriminering i antiterrorismens spår 5
            </item>
            <item>
              4.4 Diskriminering i rättsprocessen 6
            </item>
            <item>
              4.5 Förlegade attityder inom polisen 7
            </item>
            <item>
              5 Öppenhet i stället för övervakning 8
            </item>
            <item>
              5.1 Inrättande av integritetsskyddsmyndighet 8
            </item>
            <item>
              5.2Utvärdering av antiterrorismlagstiftning 9
            </item>
            <item>
              5.3Översyn av statens utgifter vad gäller terrorbekämpning 12
            </item>
          </list>
        </div>
        <div type="motProposal" subtype="förslag">
          <head xml:id="i-KLmNw9YTVR8Cm38LCQCozQ">
            2 Förslag till riksdagsbeslut
          </head>
          <list style="ol">
            <item xml:id="i-RxRgmjThFzMgXWPoUqPH1i">
              Riksdagen tillkännager för regeringen som sin mening vad som
              anförs i motionen om att motverka lagförslag som ökar integritetskränkning
              och i stället arbeta för effektiva och starka rättssäkerhetsgarantier.
            </item>
            <item xml:id="i-Q1Vz3bGEq2NCL9DAUZsjGu">
              Riksdagen tillkännager för regeringen som sin mening vad som
              anförs i motionen om en utvärdering av åtgärder för att förhindra
              radikalisering.
            </item>
            <item xml:id="i-EdTK8g9utjZCGimL79LuF8">
              Riksdagen tillkännager för regeringen som sin mening vad som
              anförs i motionen om att tillsätta en utredning om diskriminering
              inom rättsväsendet.
            </item>
            <item xml:id="i-V2QK4NNRmrGPmMK6tP3zTt">
              Riksdagen tillkännager för regeringen som sin mening vad som
              anförs i motionen om att utvärdera lagstiftning i syfte att bekämpa
              terrorism med utgångspunkt i integriteten, proportionaliteten
              och kostnadseffektiviteten.
            </item>
            <item xml:id="i-54rFNCt94jdTU8sVQpsXGi">
              Riksdagen tillkännager för regeringen som sin mening vad som
              anförs i motionen om terrorismdefinitionen.
            </item>
            <item xml:id="i-R7hmjP3JEEBoJtS8ZARAvy">
              Riksdagen tillkännager för regeringen som sin mening vad som
              anförs i motionen om att inrätta en ny integritetsskyddsmyndighet.
            </item>
            <item xml:id="i-GsAGaBK9X5QivQ3bHmHzGP">
              Riksdagen tillkännager för regeringen som sin mening vad som
              anförs i motionen om att ge Säkerhetspolisen i uppdrag att utreda
              vilket hot den våldsbejakande antimuslimska miljön utgör.
            </item>
            <item xml:id="i-TeDKHSEuf1GA9H1PmgsevC">
              Riksdagen tillkännager för regeringen som sin mening vad som
              anförs i motionen om polisens värdegrundsarbete.
            </item>
            <item xml:id="i-UgF45cbx7ixcvNZhgfaxLX">
              Riksdagen tillkännager för regeringen som sin mening vad som
              anförs i motionen om att utreda hur mycket av statens resurser
              som läggs på så kallat terrorbekämpningsarbete.
            </item>
          </list>
        </div>
        <div type="motContent">
          <head type="h1" xml:id="i-YSV6xLQS5ekH7gMJTsni92">
            3 Inledning
          </head>
          <p xml:id="i-XRjzohDifuGMS7J1m4YMP4">
            Den 11 september 2001 var en dag som få kommer att glömma. Många
            minns var de var någonstans när de först fick nyheten om att plan
            hade kraschat in i World Trade Center i New York. På samma sätt
            kommer många alltid att minnas var de befann sig när de fick höra
            om en stor explosion i regeringskvarteren i Oslo och att en person
            samtidigt sköt unga, politiskt engagerade människor på ön Utøya
            den 22 juli 2011.
          </p>
          <p xml:id="i-EkqTj6j3oNJdtDdpo1q5z7">
            Sedan den 11 september 2001 har en USA-ledd kamp mot den internationella
            terrorismen fått enorma konsekvenser för såväl politiska beslut
            och lagstiftning världen över som nationalstater och självfallet
            även för individer.
          </p>
          <p xml:id="i-DLfkogQawNh5WAvZX5j1Lo">
            Nu, tio år senare, är det enkelt att konstatera att världen idag
            är förändrad. Repressiv lagstiftning har drivits igenom i USA
            och i EU. Integritetskränkande förslag har antagits i en rasande
            fart på nationell nivå men även inom EU. Det går att konstatera
            att vi befinner oss i ett paradigmskifte där flera av våra hitintills
            gällande rättssäkerhetsprinciper om den personliga integriteten
            frångås i kampen mot terrorism och grov brottslighet.
          </p>
          <p xml:id="i-3bYwpw4cNwxUNCi78xPNGm">
            USA:s krig mot terrorismen har rent konkret inneburit krig och
            invasioner, tillfångatagande på lösa grunder och nekande av rättegång,
            olaglig övervakning och användande av tortyrmetoder. Säkerhetstjänster
            har använt metoder som ofta saknat lagstöd och som bryter mot
            principer om rättssäkerhet och andra mänskliga rättigheter som
            regleras av internationella konventioner. Samtidigt har världen
            knappast blivit mer säker. Janne Flyghed och Magnus Hörnqvist
            formulerar i rapporten Varifrån kommer hotet? perspektiv på terrorism
            och radikalisering detta på följande sätt:
          </p>
          <p xml:id="i-LUCeAHK5kdAgythgeCUk8V">
            Det finns ingen universallösning på en ytterst komplicerad problematik
            som politiskt eller religiöst motiverad terrorism. Dock går det
            att konstatera att en ensidig satsning på olika typer av repressiva
            kontrollåtgärder inte har varit en framgångsrik väg. 1
          </p>
          <p xml:id="i-KxLNLvAKtj38bePN2dYMw7">
            Terrorism är inte en nationalstat eller en tydlig grupp. Det
            är en strategi som grupper använder sig av för att påverka politiska
            beslut och ingjuta rädsla i ett samhälle. Därför var kriget mot
            terrorismen dömt att misslyckas redan från början. Det går nämligen
            inte att kriga mot en strategi.
          </p>
          <p xml:id="i-WswWFrjF5Y6tBBEQkhHE8p">
            När man påstår att man bedriver ett krig, som för övrigt inte
            går att vinna, eftersom det inte går att bekämpa en strategi,
            är risken istället att människor och samhällen vaggas in i en
            ständig krismentalitet. Då kan människor lättare acceptera undantagslagar
            och inskränkningar av friheten, som aldrig annars skulle accepteras
            och vara möjliga att genomdriva i ett öppet, demokratiskt samhälle.
            Därför har människorättsvidriga ageranden passerat och inskränkningar
            av den personliga integriteten accepterats de senaste tio åren.
          </p>
          <p xml:id="i-KSZaQmkQrNvhgtcs1XU3Ht">
            Sverige befinner sig, ur ett rättssäkerhetsperspektiv, i ett
            paradigmskifte där flertalet av våra rättssäkerhetsprinciper frångås
            för att säkra kampen mot terrorism. Vi ser med stor oro på den
            pågående utvecklingen där en stor mängd integritetskränkande lagar
            antagits och fortsätter att antas utan en större diskussion om
            vilka konsekvenser detta får för rättssäkerheten och den personliga
            integriteten.
          </p>
          <p xml:id="i-BhzqVVxsuxVAfLvGkvGeQr">
            Vi vill gärna tillsammans med regeringen avvärja hot mot Sverige
            som är baserade på realistiska bedömningar. Men vi är inte beredda
            att offra den personliga integriteten på antiterrorismens altare.
            Ett övervakningssamhälle stärker inte de mänskliga rättigheterna
            i världen. Det skapar bara större misstro mot myndigheterna och
            staten som egentligen ska vara den personliga integritetens väktare.
            Det medför även att de som vill begå brott vidtar för att bli
            så svåra att upptäcka som möjligt. Miljöpartiet väljer den politiska
            inriktningen att nationellt och internationellt stärka de mänskliga
            rättigheterna istället för att urholka dem i kampen för en fredlig
            och hållbar värld.
          </p>
          <p xml:id="i-Jve6kPJhVv9eUGkHHtyEeD">
            Vi kan inte acceptera att medborgarnas rättssäkerhet äventyras
            på ett sådant sätt och kommer således att fortsätta vår kamp mot
            integritetskränkande lagförslag och för effektiva och starka rättssäkerhetsgarantier.
            Och vi vill att riksdagen ger regeringen tillkänna att göra detsamma.
          </p>
          <head type="h1" xml:id="i-9s1HeyFxrR9E7rdjUKFsww">
            4 Ökad frihet och minskad fördomsfullhet
          </head>
          <head type="h2" xml:id="i-UEWzKQFbMxmvS7nrkqEPLr">
            4.1 Terrorismdefinitionen
          </head>
          <p xml:id="i-VC1v2miB2X2W41CNgUf8jv">
            Det är först på senare tid som det har funnits en enighet om
            definitionen av terrorism. Beroende på utgångspunkten blev ofta
            den enes terrorist den andres frihetskämpe och tvärtom. Efter
            den 11 september 2001 enades många stater dock snabbt om en definition.
            2
          </p>
          <p xml:id="i-EDotSji2mkfise8j8MPXcC">
            Inom EU finns en gemensam definition av vad terrorism är, och
            den svenska lagen om terroristbrott baseras på denna definition
            i EU:s rambeslut om bekämpande av terrorism.
          </p>
          <p xml:id="i-N8SDaRiPALvko8wGxW4V7N">
            Enligt denna är terrorism en gärning som allvarligt kan skada
            en stat eller mellanstatlig organisation om denna syftade till
            att
          </p>
          <list style="ol">
            <item xml:id="i-G9TZLsRQei3hqk6P6nyFcp">
              injaga allvarlig fruktan hos en befolkning eller befolkningsgrupp
            </item>
            <item xml:id="i-V6a9vqWMn7N6Y9sHgLQJc8">
              tvinga offentliga organ eller en mellanstatlig organisation att
              vidta eller avstå från att vidta en åtgärd, eller
            </item>
            <item xml:id="i-CEWfeLDz1RKLEpHmecF118">
              destabilisera eller förstöra grundläggande politiska, konstitutionella,
              ekonomiska eller sociala strukturer. 3
            </item>
          </list>
          <p xml:id="i-54ayjU4A5mVYA2S83DD8H2">
            Denna definition av vad som ska klassas som terrorism är väldigt
            bred och luddig. Samtidigt innebär den att statsterrorism inte
            klassas som terrorism.
          </p>
          <p xml:id="i-SQRJUs6PJJnhddzvTyaN1U">
            Miljöpartiet anser att en gemensam definition inom EU om terrorism
            inte ska få leda till att människor övervakas och anhålls enbart
            på grund av sin politisk-demokratiska verksamhet. Åtal för samvets-
            eller åsiktsbrott är inte värdiga ett demokratiskt rättssystem
            och får inte förekomma inom EU. Definitionen för terrorism i EU:s
            ramavtal lämnar tyvärr ett stort tolkningsutrymme i den riktningen.
            Frågan om statsterrorism lämnas dessutom helt utanför definitionen.
            Sverige bör arbeta för en förändring av terrorismdefinition i
            enlighet med ovanstående. Detta bör riksdagen ge regeringen till
            känna.
          </p>
          <head type="h2" xml:id="i-3vXfcjC7ECUDvgqi6rbgBF">
            4.2 Åtgärder för att förhindra radikalisering
          </head>
          <p xml:id="i-4zhgCsNU3CamU8XfuBqrnC">
            Det finns en väldigt stor risk att vi börjar legalisera åsiktsregistrering.
            I synnerhet som man har väldigt vaga hotbilder, säger kriminologen
            Janne Flyghed i en intervju i Svenska Dagbladet den 2 juni 2011.
            4 Det Janne Flyghed syftar på är tesen om radikalisering som Säkerhetspolisen
            arbetar efter. Grundtanken i radikaliseringsprocessen är att en
            person i ett antal givna steg radikaliseras alltmer för att slutligen
            vara beredd att begå terrordåd. Förespråkare av tesen om radikalisering
            tror att de första stegen mot terrorism är att röra sig i fel
            kretsar eller att läsa fel litteratur. Grundtanken i radikaliseringsprocessen
            är att en person i ett antal givna steg radikaliseras alltmer
            för att slutligen vara beredd att begå terrordåd.
          </p>
          <p xml:id="i-3cMLZ1FWasX2ZR5sZFHnYu">
            I Storbritannien finns särskilda Prevent Programmes som syftar
            till att förebygga radikalisering genom att polisen, med hjälp
            av NGO:er som tvingas skriva under på statens terrorjakt, på ett
            tidigt stadium hoppas identifiera individer som är på väg att
            dras in i radikaliseringsprocessen. Denna övervakning skulle kunna
            bli kontraproduktiv och alienera personer ytterligare samtidigt
            som det ligger nära åsiktsregistrering.
          </p>
          <p xml:id="i-FrST61nsKy26c6XA4Ekmkx">
            I Sverige listas radikaliseringsförebyggande projekt av Sveriges
            Kommuner och Landsting, SKL. Enligt SKL siktar man in sig på att
            skapa mötesplatser mellan kristna och muslimer, kostnadsfri rådgivning
            mot diskriminering eller trygghet i bostadsområdet på grund av
            brist på resurser för att påverka de strukturella faktorer som
            skulle kunna skapa en grogrund för terrorism (SKL 2010: 31). Även
            Säkerhetspolisens chef Anders Danielsson hävdar i en tidningsintervju
            efter att Säkerhetspolisen fått 100 miljoner kronor extra i samband
            med antagandet av regeringens antiterrorstrategi att pengarna
            skulle ha större effekt om vi ordnade jobb i miljonprogrammen
            än om man anställde ytterligare femtio poliser (Gringo nr 2/2008).
            5
          </p>
          <p xml:id="i-FD25aBdonneEt9AVVX5Er5">
            Miljöpartiet de gröna anser att radikaliseringsstrategin kan
            vara kontraproduktiv och ineffektiv. Istället för mer övervakning,
            även om skälen om ökad social sammanhållenhet är behjärtansvärda,
            kan det vara effektivare att rikta in sig på andra åtgärder. Därför
            bör Säkerhetspolisens arbete rörande detta utvärderas. Detta bör
            riksdagen ge regeringen till känna.
          </p>
          <head type="h2" xml:id="i-GxCZpk6p7uEfJgVgDg5i92">
            4.3 Islamofobi och diskriminering i antiterrorismens spår
          </head>
          <p xml:id="i-DvX1w2SvYU3cNZwvHpXcgE">
            De senaste tio åren har även islamofobin ökat och åsikter om
            att muslimerna är vårt största utländska hot sedan andra världskriget
            6 har letat sig in i politikens finrum. Fördomar mot islam och
            mot muslimer syns såväl i terrorbekämpningsarbete som på arbetsmarknaden
            och inom rättsväsendet i övrigt. När människor tänker på terrorism
            ser de någon från al-Qaida framför sig, trots att det i Europa
            främst är separatister som står för terrordåden i Europa. Enligt
            The European Union Terrorism and Situation Trend Report 2010 begick
            islamister endast 0,2 procent av terrordåden i Europa 2010. 7
          </p>
          <p xml:id="i-JMizrvHd94pFzTj1rMWHCV">
            Att terrorism nästan har blivit synonymt med islamistisk terrorism
            blev tydligt när ett flertal terrorexperter felaktigt gissade
            att det var en islamistisk gruppering som stod bakom dåden i Norge
            den 22 juli 2011. Detta är i högsta grad ett problem för oss som
            både vill skapa ett samhälle fritt från fördomar och rasism och
            som värnar effektiviteten i terrorbekämpningsarbetet.
          </p>
          <p xml:id="i-Vy7ZHL5At4D7WPZxEgbYXd">
            Säkerhetspolisen redovisade 2009 i rapporten Våldsam politisk
            extremism Antidemokratiska grupperingar på yttersta höger- och
            vänsterkanten de politiska grupperingar som valt att ställa sig
            utanför det demokratiska samhället och som ser våld, skadegörelse
            och andra brott som ett legitimt redskap i sin kamp.
          </p>
          <p xml:id="i-WgxQ8RCthtoBfCtUE2GrKW">
            År 2010 redovisades till regeringen ett uppdrag avseende uppdrag
            att beskriva våldsbejakande islamistisk extremism i Sverige, radikaliseringsprocesser
            samt verktyg och strategier som kan användas för att motverka
            radikalisering genom rapporten Våldsbejakande islamistisk extremism
            i Sverige.
          </p>
          <p xml:id="i-WWdfbLwZK9zoaKqRY9p8qG">
            Samtidigt har ingen genomgång gjorts av den antimuslimska våldsbejakande
            miljön som kan kopplas till terrorister som Anders Behring Breivik.
            Det enda som kommer i närheten är att Europol planerar att göra
            en kartläggning över extremism i norra Europa. 8
          </p>
          <p xml:id="i-8qZrUHxXeTnpuPThARUQFN">
            Brottsförebyggande rådet har i sin årliga statistik över utvecklingen
            av hatbrotten i Sverige för år 2010 (rapport 2011:8) redovisat
            att ungefär 270 anmälda brott baserades på islamofobi, vilket
            var en ökning jämfört med år 2009 och följer en uppåtgående trend
            sedan mätningarna startade 2006. Det är inte klart i vilken grad
            islamofobi funnits med som skäl för personer att begå terrorhandlingar,
            även om så delvis synes ha varit fallet senast i Norge.
          </p>
          <p xml:id="i-3upRpxn7QyZUBMAaVkwZnM">
            Det är alltså inte klarlagt på vilket sätt och i vilken omfatting
            den antimuslimska våldsbejakande miljön leder till utövandet av
            systemhotande brottslighet i Sverige. Detta bör utredas av Säkerhetspolisen
            och förslag på åtgärder för att minska förekomsten av islamofobi
            i Sverige och som skäl för terrorism bör redovisas.
          </p>
          <head type="h2" xml:id="i-N8DddcGRpebj4RLPr96PSP">
            4.4 Diskriminering i rättsprocessen
          </head>
          <p xml:id="i-LQUKJp6MXXr4vCghtQ7JT3">
            Brottsförebyggande rådets rapport Diskriminering i rättsprocessen
            (rapport 2008:4), om missgynnande av personer med utländsk bakgrund,
            har konstaterat att diskrimineringen inom rättsväsendet i hög
            grad existerar. Brottsförebyggande rådets slutsats från deras
            två rapporter är tydlig:
          </p>
          <p xml:id="i-Xx31PpuMoteAsXvTYDnVqJ">
            Resultaten pekar på att det finns föreställningar inom rättsväsendet
            om att vissa minoritetsgrupper och vissa brottstyper hör ihop.
            Det finns också föreställningar om att personer med vissa typer
            av minoritetsbakgrund alltid förnekar och därför inte tas på allvar.
            Andra exempel på direkt diskriminering från DO-studien och enkät-
            och intervjustudien med rättsliga aktörer handlar om att personer
            med utländsk bakgrund betraktas som mindre trovärdiga än etniska
            svenskar på brottsplatsen, under brottsutredningen och i domstolsförhandlingen.
          </p>
          <p xml:id="i-3zEVhihs9qGxPoixvkhyos">
            Tyvärr innehöll denna utredning ej uppgifter om i hur stor utsträckning
            diskrimineringen existerar, vilket är en viktig komponent att
            ha information om för att kunna förändra situationen. Likhet inför
            lagen och ett rättsväsen fritt från diskriminering är en viktig
            och prioriterad fråga. Miljöpartiet de gröna har tidigare motionerat
            i denna fråga, men då ingenting har hänt återkommer vi i år igen.
            Vi föreslår att regeringen tillsätter en utredning som har som
            uppgift att bedöma hur vanligt förekommande det är att människor
            diskrimineras inom rättsväsendet.
          </p>
          <head type="h2" xml:id="i-J51gHivmkSNPM3kHMWqAQJ">
            4.5 Förlegade attityder inom polisen
          </head>
          <p xml:id="i-CEbcQsMMLtRzhEhPBoKdJk">
            Med jämna mellanrum rapporteras det om hur det förekommer en
            rå jargong, främlingsfientlighet och fördomar inom polisen. Det
            är inte märkligt att det finns fördomar inom polisen eftersom
            samhället i stort också genomsyras av strukturell diskriminering,
            men det måste motverkas.
          </p>
          <p xml:id="i-FnquvZr1KyFFKasTf3su1B">
            Enligt en artikel i Aftonbladet den 21 juni 2011 har närpolisen
            i Huddinge gjort ett varningsutskick till boende i Huddinge och
            Hammarby Sjöstad den 14 juni 2011 där olika folkgrupper kollektivt
            beskrivs som tjuvaktiga. 9 Enligt en studie från Göteborgs universitet,
            som P3:s Nyheter rapporterar om den 23 juni 2011, är rå jargong
            och fördomsfulla skämt om utlänningar vardag inom polisen i Västra
            Götaland. 10
          </p>
          <p xml:id="i-Q521fMfdUr5hqTcsnAVWW5">
            Detta handlar om strukturella problem som genomsyrar polisen.
            Såsom angivits i Brottsförebyggande rådets rapport Diskriminering
            i rättsprocessen (rapport 2008:4) betraktas personer med utländsk
            bakgrund som mindre trovärdiga än etniska svenskar på brottsplatsen,
            under brottsutredningen och i domstolsförhandlingen.
          </p>
          <p xml:id="i-9ZY8XRrT5gtZGDUcnNgxSn">
            Fördomarna och diskrimineringen är ett hot mot den enskildes
            rättssäkerhet och mot allmänhetens förtroende för rättsväsendet.
            Det ligger också en stor utmaning i att på allvar ta itu med problemen,
            och samtidigt undvika att enskilda känner sig utpekade eller ifrågasatta.
          </p>
          <p xml:id="i-VaR5kknb3TeXkPiintsCL">
            Därför bör riksdagen ge regeringen tillkänna att polisens värdegrundsarbete
            ska syfta till att arbeta med dessa frågor.
          </p>
          <head type="h1" xml:id="i-CS67D46b6zEoHQWZvpK29c">
            5 Öppenhet i stället för övervakning
          </head>
          <head type="h2" xml:id="i-7toxNfwPHUA2a2dYP6Lh9F">
            5.1 Inrättande av integritetsskyddsmyndighet
          </head>
          <p xml:id="i-4h1FybFf3DkkANzNrqqCCL">
            Demokratin går innerst inne ut på att alla, varenda människa,
            ska våga säga precis vad hon eller han tycker och tänker, och
            att man ska våga säga det frimodigt och öppet och att man aldrig
            någonsin ska bli nedtryckt eller förtryckt för det man säger.
            Det är grunden för hela demokratin.
          </p>
          <p xml:id="i-5kbzGouAQfhEpqaeiHbzjm">
            Kriminologen Janne Flyghed presenterar i sin bok Brottsbekämpning
            mellan effektivitet och integritet en rad viktiga problem. Går
            det att uppnå en effektiv kontroll av brottsligheten och ändå
            förbli ett anständigt samhälle? Det är den frågan, konflikten
            mellan effektiv brottsbekämpning och medborgerliga fri- och rättigheter,
            som vi brottas med när det gäller att hitta effektiva lösningar
            för att bekämpa terrorism. Visst ska brottslighet, i synnerhet
            grov sådan, bekämpas. Frågan är till vilket pris. Hur långt är
            det rimligt att kränka medborgarnas personliga integritet för
            att hålla brottsligheten på en acceptabel nivå?
          </p>
          <p xml:id="i-56P1oTNoQ9KQ86PbGzG5ZN">
            De flesta anser nog att det är i sin ordning att utsätta personer
            som begått brottsliga handlingar för någon form av ingrepp. Men
            hur är det med polisverksamhet som huvudsakligen handlar om kontroll
            och övervakning av personer som inte ens är misstänkta för brott?
            Är det acceptabelt att vi alla övervakas för att ett fåtal ska
            förhindras att begå brott?
          </p>
          <p xml:id="i-TAncrVaZhjRqNgmuxcZzGm">
            I vårt alltmer internationaliserade samhälle finns det en stark
            tendens till expansion mot att övervaka och kontrollera inte enbart
            konkret misstänkta brottslingar utan även folk i allmänhet. Det
            kan gälla allt ifrån buggning, kameraövervakning, globala satellitstyrda
            övervakningssystem och nytt underrättelsestyrt polisarbete till
            nya dataregister.
          </p>
          <p xml:id="i-PFAcJfB9MTP8VpcQUZt13Q">
            Men i ett demokratiskt samhälle går det inte att tillgripa vilka
            metoder som helst för att kontrollera oönskade beteenden.
          </p>
          <p xml:id="i-FoXBjVsUREqBxTcDw2FEr5">
            I demokratiska statsskick är medborgarna garanterade vissa friheter.
            Men vilken tyngd har dessa lagskyddade fri- och rättigheter i
            förhållande till statsmakten när de ställs mot behovet av en effektiv
            brottsbekämpning? Miljöpartiet ställer sig i grunden positivt
            till de möjligheter för brottsbekämpning som ny teknik skapar.
            En effektiv brottsbekämpning och allmänhetens skydd får inte eftersättas.
            Men vi anser också att den personliga integriteten måste skyddas.
            Registrering av människor hos polisen ska ske först när dom är
            avkunnad och den anklagade har dömts som skyldig. Kameraövervakning
            på offentliga platser ska inte kunna ske utan tillstånd eller
            synlig information om vad som sker.
          </p>
          <p xml:id="i-PJqp9rCRdjknZSiE9rTMrZ">
            Alla registrerade ska i princip ha rätt att ta del av samtliga
            registeruppgifter om sig själva, även till exempel Säpos register.
            Beslut om undantag ska användas restriktivt av domstol; endast
            om det behövs för att skydda brottsutredning eller nationella
            säkerhetsintressen. Miljöpartiet anser att åsiktsregistrering
            inte får förekomma. Ingen får övervakas eller anhållas enbart
            på grund av politisk-demokratisk verksamhet.
          </p>
          <p xml:id="i-MZZ3ZFxqXT5gEwJoAy8eaE">
            Alla ska ha rätt till åsikts- och yttrandefrihet, om det inte
            direkt utgör en fara för samhället och det demokratiska statsskicket.
            Straffsatsen ska inte kunna påverkas av gärningsmannens politiska
            övertygelse, så länge den inte direkt utgör en fara för samhället
            och det demokratiska statsskicket.
          </p>
          <p xml:id="i-Q2qjQkWoXCdWgkg8eNa5eC">
            Frågor rörande skyddet av enskildas privatliv och uppgifter kring
            dem, hanteras av ett antal olika myndigheter i Sverige. Exempelvis
            hanterar Datainspektionen personuppgifter generellt i samhället,
            Säkerhets- och integritetsskyddsnämnden känsliga personuppgifter
            hos Säkerhetspolisen och användandet av hemliga tvångsmedel hos
            polis och åklagarmyndighet och Justitiekanslern har tillsyn över
            all offentlig verksamhet. Till detta kommer organ såsom Pressens
            opinionsnämnd och den kontroll som sker genom domstolar.
          </p>
          <p xml:id="i-TnHjuurPNASbxgwETMizpo">
            Integritetsskyddskommittén konstaterade mot den bakgrunden i
            sitt delbetänkande 2007 (SOU 2007:22 Skyddet för den personliga
            integriteten) bland annat att det i Sverige finns en brist på
            systemtänkande och helhetssyn som leder till att regelverket blir
            oenhetligt och svåröverskådligt för möjligheterna att beakta kumulativa
            effekter av tillkommande lagstiftning inom området. Kommittén
            konstaterade vidare att ingen statlig myndighet har i uppgift
            att slå larm när integritetskänslig information nyttjas för annat
            ändamål än den varit avsedd för. Avsaknaden av en myndighet som
            har i uppgift att vaka över att den enskildes rätt till en skyddad
            privat sfär respekteras kan ses som ett uttryck för integritetsskyddets
            allmänt sett låga status.
          </p>
          <p xml:id="i-QGQycFoqxQSPmw36tvW7Ej">
            Såsom konstaterats av Integritetsskyddskommittén har integritetsskyddet
            en svag ställning i Sverige. Detta har lett till en fragmentarisk
            bild över hur olika lagstiftningsåtgärder påverkar enskildas integritet
            och avsaknad av en helhetsbild i landet. Miljöpartiets bedömning
            är att detta samlade skydd kan erhållas genom inrättandet av en
            myndighet med ett samlat ansvar för skyddet av enskildas integritet.
            Miljöpartiet de grönas motion med anledning av regeringens budgetmotion
            lämnar förslag om hur denna nya integritetsskyddsmyndighet ska
            finansieras.
          </p>
          <head type="h2" xml:id="i-SSJJ736H979XdBDUFr1SWk">
            5.2 Utvärdering av antiterrorismlagstiftning
          </head>
          <p xml:id="i-UUWR9q9FnHjXQSxJnrK5tL">
            Det finns en mängd olika lagar som syftar till att förhindra
            terrorism. Sedan den 11 september 2001 har antiterrorlagstiftning
            införts på löpande band. Brott mot dessa lagar kan leda till väldigt
            långa straff, i flera fall till livstids fängelse. I många fall
            är de mycket integritetskränkande och omfattande.
          </p>
          <p xml:id="i-KqRGQPUwWoANtGp2JZGg66">
            Enligt ett pm från riksdagens utredningstjänst den 6 september
            2011 finns det en stor mängd författningar relaterade till terrorbekämpning.
            Nedan följer en lista på de viktigaste:
          </p>
          <list style="ul">
            <item xml:id="i-XpvF4uLvVgyhSisBTTtpD9">
              Lagen (2002:444) om straff för finansiering av särskilt allvarlig
              brottslighet i vissa fall.
            </item>
          </list>
          <p xml:id="i-GrRWbzwPhoXbPZveq2jzgZ">
            I lagen om straff för finansiering av särskilt allvarlig brottslighet
            i vissa fall finns bestämmelser som genomför FN:s konvention om
            bekämpande av finansiering av terrorism. Genom lagen görs det
            straffbart att samla in, tillhandahålla eller ta emot pengar eller
            andra tillgångar i syfte att dessa ska användas eller med vetskap
            om att de är avsedda att användas för att begå terroristbrott
            och andra allvarliga brott om syftet är att injaga skräck i en
            befolkning eller befolkningsgrupp eller att förmå en regering
            eller en internationell organisation att göra eller avstå från
            att göra något.
          </p>
          <list style="ul">
            <item xml:id="i-8Z9EqcZg5dLzp9uw7ecP5F">
              Lagen (2003:148) om straff för terroristbrott.
            </item>
          </list>
          <p xml:id="i-Ni48CbSRo2McWDTV841pkE">
            I lagen finns bestämmelser om vilka gärningar som kan utgöra
            terroristbrott och påföljderna för den som döms för terroristbrott.
            De gärningar som kan utgöra terroristbrott är bland annat mord,
            dråp, grov misshandel, människorov, olaga frihetsberövande, grov
            skadegörelse, mordbrand och grov mordbrand, allmänfarlig ödeläggelse,
            sabotage och grovt sabotage, kapning och sjö- eller luftfartssabotage,
            flygplatssabotage och spridande av gift eller smitta. En fullständig
            uppräkning finns i lagens 3 §.
          </p>
          <p xml:id="i-LJRVCDjiAVSVvZhHzcLqP3">
            En person som begår någon av de gärningar som räknas upp i lagen
            kan dömas för terroristbrott om gärningen allvarligt kan skada
            en stat eller en mellanstatlig organisation och avsikten med gärningen
            är att
          </p>
          <list style="ul">
            <item xml:id="i-Shq1qCZaCpjuBXVFEoPrzE">
              injaga allvarlig fruktan hos en befolkning eller befolkningsgrupp,
            </item>
            <item xml:id="i-DqKA3WVHURvX1dhTVWWELK">
              otillbörligen tvinga offentliga organ eller en mellanstatlig
              organisation att vidta eller att avstå från att vidta en åtgärd,
              eller
            </item>
            <item xml:id="i-6LanQi5qrcCoPbDAiJ3Pkn">
              allvarligt destabilisera eller förstöra grundläggande politiska,
              konstitutionella, ekonomiska eller sociala strukturer i en stat
              eller i en mellanstatlig organisation.
            </item>
          </list>
          <p xml:id="i-YVuHguJUqdQmqsskbAbgvf">
            Straffet för terroristbrott är fängelse i lägst fyra år och högst
            arton år, eller på livstid. Om brottet är mindre grovt är straffet
            fängelse i lägst två år och högst sex år.
          </p>
          <list style="ul">
            <item xml:id="i-EQwDRf1vt9Vy9Jb8EqyMox">
              Lagen (2003:1156) om överlämnande från Sverige enligt en europeisk
              arresteringsorder.
            </item>
          </list>
          <p xml:id="i-DNi94e1KvyVaJ9jDcXvr8z">
            Lagen gäller utlämning från Sverige till ett annat EU-land vid
            misstanke om brott.
          </p>
          <list style="ul">
            <item xml:id="i-QYgWgCkYodFxG7L5ThvCS5">
              Utlänningslagen (2005:716).
            </item>
          </list>
          <p xml:id="i-PhSScjd52GttuEJzU6drHd">
            Lagen innehåller regler om under vilka omständigheter utlänningar
            får avvisas eller utvisas ur Sverige samt särskilda handläggningsregler
            för s.k. säkerhetsärenden.
          </p>
          <list style="ul">
            <item xml:id="i-SfrtME7QwLnNXw3KEaN8aN">
              Lagen (2007:979) om åtgärder för att förhindra vissa särskilt
              allvarliga brott.
            </item>
          </list>
          <p xml:id="i-CYxATJXLZ5vocGVqPKRhbZ">
            Lagen innehåller regler om straffprocessuella tvångsmedel, exempelvis
            hemlig teleavlyssning och hemlig teleövervakning, vid misstanke
            om bl.a. terroristbrott (preventiv tvångsmedelsanvändning). Lagen
            är tidsbegränsad till den 31 december 2012.
          </p>
          <list style="ul">
            <item xml:id="i-UQCov65CEUyBUjDNVqV4zA">
              Lagen (2008:717) om signalspaning i försvarsunderrättelseverksamhet.
            </item>
          </list>
          <p xml:id="i-EYtjVbUGeFubdxGwXew9gY">
            Den så kallade FRA-lagen innehåller bestämmelser om signalspaning
            på kabelburen trafik som bedrivs av Försvarets radioanstalt (FRA).
          </p>
          <list style="ul">
            <item xml:id="i-5vbxujhNtLKGLGcTS53YJr">
              Lagen (2008:854) om åtgärder för att utreda vissa samhällsfarliga
              brott.
            </item>
          </list>
          <p xml:id="i-5XAiJgxcQEKsHWnFFecBBH">
            Lagen, som är tidsbegränsad till den 31 december 2012, ger de
            brottsbekämpande myndigheterna utvidgade möjligheter att använda
            tvångsmedlen beslag, hemlig teleavlyssning, hemlig teleövervakning,
            hemlig kameraövervakning och postkontroll.
          </p>
          <list style="ul">
            <item xml:id="i-SWuGEC32phx8TQPZuk7npz">
              Lagen (2009:62) om åtgärder mot penningtvätt och finansiering
              av terrorism.
            </item>
          </list>
          <p xml:id="i-QMfSnFsoUryiGZsE27Bxn6">
            I lagen finns bestämmelser om administrativa åtgärder som syftar
            till att förhindra att finansiell verksamhet och annan näringsverksamhet
            utnyttjas för penningtvätt och finansiering av terrorism. Det
            rör sig om regler om kundkontroll samt gransknings- och rapporteringsskyldighet
            vid misstänkta transaktioner. Enligt lagen är finansiella institut
            och vissa andra verksamhetsutövare skyldiga att granska och rapportera
            misstänkta transaktioner till Rikspolisstyrelsen (Finanspolisen).
          </p>
          <list style="ul">
            <item xml:id="i-VmjLufjaW3oP4Kk5Q6uZnE">
              Lagen (2010:299) om straff för offentlig uppmaning, rekrytering
              och utbildning avseende terroristbrott och annan särskilt allvarlig
              brottslighet.
            </item>
          </list>
          <p xml:id="i-QCUVhsQ7WH919R1pu4Edbf">
            Lagen reglerar ett särskilt straffansvar för den som
          </p>
          <list style="ul">
            <item xml:id="i-4CnKK1c5HEHmaEkRVKzqmj">
              i ett meddelande till allmänheten uppmanar eller annars söker
              förleda till särskilt allvarlig brottslighet (offentlig uppmaning),
            </item>
            <item xml:id="i-CWd7i1vpwnhShTY7XzQs7F">
              söker förmå någon annan, i annat fall än som anges i den första
              punkten, att begå eller annars medverka till särskilt allvarlig
              brottslighet (rekrytering) eller
            </item>
            <item xml:id="i-McoZ9rBdiJw6Mbs5tdSiBg">
              meddelar eller söker meddela instruktioner om tillverkning eller
              användning av sådana sprängämnen, vapen eller skadliga eller farliga
              ämnen som är särskilt ägnade att användas för särskilt allvarlig
              brottslighet, eller om andra metoder eller tekniker som är särskilt
              ägnade för sådant ändamål, om gärningen har begåtts med vetskap
              om att instruktionerna är avsedda att användas för särskilt allvarlig
              brottslighet (utbildning).
            </item>
          </list>
          <p xml:id="i-8U5AGuZyRV9V6WEJWUV47P">
            Med särskilt allvarlig brottslighet menas bland annat terroristbrott
            och sådan brottslighet som avses i vissa angivna internationella
            överenskommelser.
          </p>
          <p xml:id="i-ELLfashYPzwC71HxMPHSux">
            Ansvar enligt lagen ska inte dömas ut om gärningen är att anse
            som ringa. Straffet är fängelse i högst två år eller, om brottet
            är grovt, fängelse i lägst sex månader och högst sex år.
          </p>
          <list style="ul">
            <item xml:id="i-Hh9ppC9CyyYb3dHZtH5U8A">
              Lagen (2000:343) om internationellt polisiärt samarbete.
            </item>
          </list>
          <p xml:id="i-HfV9c6Tc93c6QDEHAxzuSE">
            Lagen tillkom i sin ursprungliga form före 2001 men har ändrats
            på väsentliga punkter 2011 (SFS 2011:904) genom implementeringen
            av det så kallade Prümrådsbeslutet. Lagändringarna innebär bland
            annat ett automatiserat uppgiftsutbyte avseende dna-profiler,
            fingeravtryck och fordonsuppgifter såsom föreskrivs i EU:s rådsbeslut
            om ett fördjupat gränsöverskridande samarbete, särskilt för bekämpning
            av terrorism och annan gränsöverskridande brottslighet.
          </p>
          <list style="ul">
            <item xml:id="i-6UKfCfZccLwHkx6VbA4FbW">
              Aktuella lagändringar
            </item>
          </list>
          <p xml:id="i-UMc4MGRtM6pRSzEQZWhWT7">
            Riksdagen antog den 14 december 2009 propositionen Genomförande
            av skyddsgrundsdirektivet och asylprocedurdirektivet (prop. 2009/10:31,
            bet. 2009/10:SfU8, rskr. 2009/10:133). Lagändringarna, som trädde
            i kraft den 1 januari 2010, innebär bl.a. att flertalet ärenden
            med säkerhetsaspekter ska kunna prövas av domstol på motsvarande
            sätt som andra utlänningsärenden. Dessa säkerhetsärenden handläggs
            enligt utlänningslagen. Särskilt kvalificerade ärenden handläggs
            däremot enligt lagen om särskild utlänningskontroll. Detta gäller
            även om ärendena innefattar frågor om uppehållstillstånd, statusförklaring
            eller resedokument. Migrationsverkets beslut i dessa ärenden överklagas
            till regeringen.
          </p>
          <list style="ul">
            <item xml:id="i-HQE5FWs2vwd7fMuKFDHLuA">
              Lag (2010:299) om straff för offentlig uppmaning, rekrytering
              och utbildning avseende terroristbrott och annan särskilt allvarlig
              brottslighet trädde i kraft den 1 december 2010. 11 Lagen är både
              oklar och lämnar stort utrymme för godtycke. Miljöpartiet de gröna
              var emot införandet av lagstiftningen och vill nu att riksdagen
              ger regeringen tillkänna att genomföra en utvärdering av lagstiftningen.
              12
            </item>
          </list>
          <p xml:id="i-Y1Lyt3gZQijmJUDUV642tB">
            Som listan med terrorbekämpningslagar visar har många lagar införts
            i syfte att bekämpa terrorism. De innebär stora inskränkningar
            av medborgerliga rättigheter, mycket övervakning och stora kostnader.
            Samtidigt är frågan hur effektiva dessa lagar egentligen är. Miljöpartiet
            anser att en utvärdering av all lagstiftning i syfte att bekämpa
            terrorism bör ske med utgångspunkt i integriteten, proportionaliteten
            och kostnadseffektiviteten. Detta bör riksdagen ge regeringen
            till känna.
          </p>
          <head type="h2" xml:id="i-Gt51ubzes3Z5bNPX3YUUv3">
            5.3 Översyn av statens utgifter vad gäller terrorbekämpning
          </head>
          <p xml:id="i-GNYXJtc14HmJnStVqhVrZb">
            En publikation från det danska Institut for Internationale Studier
            (DIIS), har en dansk forskare i en delrapport med rubriken Dansk
            terrorbekaempelse, Hvad koster den, og hvad får vi for pengene?
            intervjuat 25 olika myndigheter och institutioner som dagligen
            arbetar med terroristbekämpning i Danmark, samt gått igenom tillgängliga
            offentliga budgetar för myndigheterna och institutionerna.
          </p>
          <p xml:id="i-SMKQmrwTA8GKSs3cUqKemR">
            Publikationen konstaterar att Danmark spenderar årligen omkring
            34 miljarder danska kronor på terrorbekämpning. Samtidigt konstaterar
            forskaren: att ta reda på den exakta siffran för helheten måste
            betraktas som en stor revisionsuppgift, som ännu inte är gjord.
          </p>
          <p xml:id="i-2WfinSBsK11SPn5AnYg6dF">
            I Sverige är Säkerhetspolisen (Säpo) den myndighet som har huvudansvaret
            för terrorismbekämpningen i Sverige. Säpo avsatte enligt sin årsredovisning
            för verksamhetsområdet kontraterrorism 26 procent av sin årliga
            budget. Budgeten uppgick sammanlagt till 947 miljoner kronor.
          </p>
          <p xml:id="i-TJMAAaX5AHrPioFnmFQLhB">
            I Sverige finns dock ingen genomgång gjord som liknar den i Danmark
            och därför heller ingen siffra på hur mycket svensk terrorbekämpning
            kostar per år enligt Riksdagens utredningstjänst.
          </p>
          <p xml:id="i-PH79tnKxTrgN19sVRbpG8h">
            Riksdagens utredningstjänst har frågat ansvarig handläggare för
            Säpo på Justitiedepartementet om det finns någon siffra eller
            om man ämnar ta fram någon. Men någon sådan siffra finns inte
            och det är inte heller någonting som har diskuterats. 13 Det är
            av stor vikt att veta hur mycket av statens resurser som läggs
            på terrorbekämpningsarbete, och en genomgång liknande den i Danmark
            bör därför genomföras i Sverige. Detta bör också riksdagen ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-AYsTq86Rvvistm7BqtgNpK">
              Maria Ferm (MP)
            </item>
            <item xml:id="i-BoU84vTaxvW2zru2oxPPd7">
              Jabar Amin (MP)
            </item>
            <item xml:id="i-AVi9Yay2qQK5vPmUw3P8Vh">
              Agneta Börjesson (MP)
            </item>
            <item xml:id="i-5TDMSMT7MVM6AokUEVJ6vJ">
              Tina Ehn (MP)
            </item>
            <item xml:id="i-MrjehjSi6ob4jVzzwD9J36">
              Magnus Ehrencrona (MP)
            </item>
            <item xml:id="i-JsYz6uSFP6UHLwmwiXuvuk">
              Jan Lindholm (MP)
            </item>
            <item xml:id="i-TkF8in84rpmQ8ef65hNoPV">
              Agneta Luttropp (MP)
            </item>
            <item xml:id="i-PwjPYfkQKd4HX6Wth2tJEc">
              Peter Eriksson (MP)
            </item>
          </list>
        </div>
      </div>
    </body>
  </text>
</TEI>
