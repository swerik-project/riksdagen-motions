<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-01889">
  <teiHeader>
    <fileDesc>
      <titleStmt>
        <title>Barnens rätt</title>
        <author corresp="i-HMEQZGcMqKo8y9F6jxfnev">av Alireza Akhondi (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1889 av Alireza Akhondi (C)</title>
          <idno type="rdwebb">HA021889</idno>
          <rs type="number">1889</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA021889/text</ref>
          <ref type="dokument_url_html">https://data.riksdagen.se/dokument/HA021889</ref>
          <ref type="dokumentstatus_url_xml">https://data.riksdagen.se/dokumentstatus/HA021889</ref>
          <ref type="pdf">https://data.riksdagen.se/fil/E2544FC3-A7DE-48CD-83CD-73F94D5ADE10</ref>
          <ref type="docx">https://data.riksdagen.se/fil/648043F3-302B-429E-9EEB-450561CA4881</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2Cps8wKKJtjiFKkc8CWSUD" type="signed"/>
        <correspContext corresp="i-2Cps8wKKJtjiFKkc8CWSUD">
          <note type="signatory" corresp="i-HMEQZGcMqKo8y9F6jxfnev"/>
        </correspContext>
        <correspAction type="submitted" xml:id="i-C44pckLkmAX1c9S9H5jHQn">
          <date when="2022-11-23"/>
          <time when="12:06:33"/>
        </correspAction>
        <correspAction type="reviewed" xml:id="i-SxyxJzdHW4UcJNTnXPARNh">
          <date when="2022-11-23"/>
          <time when="18:03:49"/>
        </correspAction>
        <correspAction type="referred" xml:id="i-5jWoK4jLZY91vKDy3miG2o">
          <date when="2022-12-01"/>
        </correspAction>
        <correspAction type="assigned" xml:id="i-NBsZUijtbdnLb8ufjCPgVA">
          <date when="2023-09-28"/>
          <time when="14:30:20"/>
        </correspAction>
        <correspContext corresp="i-NBsZUijtbdnLb8ufjCPgVA">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-VgH6zho6QM8Rotjc76p2vt"/>
        <correspContext corresp="i-VgH6zho6QM8Rotjc76p2vt">
          <ref type="uppgift">2022/23:JuU11</ref>
          <ref type="ref_dok_id">HA01JuU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UuKs4GQ5VFiaApvTJusmdC"/>
        <correspContext corresp="i-UuKs4GQ5VFiaApvTJusmdC">
          <ref type="uppgift">2022/23:JuU14</ref>
          <ref type="ref_dok_id">HA01JuU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU14</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1889 av Alireza Akhondi (C) Barnens rätt</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-R6A7vbyJYEybZhfjocsiaa">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-Gv8GuXZ3NERsEV1PLzuwC8">
              Riksdagen ställer sig bakom det som anförs i motionen om att
              pubertetsutvecklingsrekvisitet i barnpornografibrottet bör avskaffas
              och tillkännager detta för regeringen.
            </item>
            <item sortKey="Yrkande 2" xml:id="i-L2iDwdfXsgd34cyVk3ZaRn">
              Riksdagen ställer sig bakom det som anförs i motionen om att
              det bör införas strikt ansvar vad gäller barnets ålder när det
              kommer till sexualbrott mot barn och tillkännager detta för regeringen.
            </item>
            <item sortKey="Yrkande 3" xml:id="i-2z8Bt53KBNBsD1p7mPeddB">
              Riksdagen ställer sig bakom det som anförs i motionen om att
              det bör bli obligatoriskt för plattformar att upptäcka, anmäla
              och ta ned övergreppsmaterial på barn från nätet och tillkännager
              detta för regeringen.
            </item>
            <item sortKey="Yrkande 4" xml:id="i-RFSsNPqTMUPpJBRfsUEXny">
              Riksdagen ställer sig bakom det som anförs i motionen om att
              det bör införas kontaktsamordnare hos polisen som stöd för barn
              som har utsatts för sexualbrott, och detta tillkännager riksdagen
              för regeringen.
            </item>
            <item sortKey="Yrkande 5" xml:id="i-C9pAuvPL86bT3iTS7DLNmP">
              Riksdagen ställer sig bakom det som anförs i motionen om att
              det bör införas möjlighet till brottsofferutsagor under huvudförhandlingar
              som gäller barnpornografibrott för att styrka kränkningens allvar
              och brottslighetens konsekvenser för barn som förekommer i övergreppsmaterial,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-XqpiGKyw9ckPNao4Rf18ro">
            Avskaffande av pubertetsutvecklingsrekvisitet i barnpornografibrottet
          </head>
          <p xml:id="i-5x9Fg9JMuCvbNRoR6c8rF3">
            I barnpornografibrottet (16 kap. 10 a § brottsbalken) definieras
            ett barn som en person vars pubertetsutveckling inte är avslutad
            eller när det framgår av bilden eller omständigheterna kring den,
            att personen är under 18 år. Enligt barnkonventionens artikel
            2 är alla under 18 år barn och barns rätt till skydd gäller oavsett
            ålder. I praktiken skyddas dock inte alla barn fullt ut – till
            exempel vad gäller pubertetsutvecklade barn i barnpornografibrottet
            – vilket strider mot barnkonventionens artikel 34. Det är en allvarlig
            brist i det straff­rättsliga skyddet för barn. Sverige har tidigare
            fått kritik från FN:s barnrättskommitté för att den svenska lagstiftningen
            inte ger alla barn upp till 18 år ett likvärdigt skydd trots att
            det åligger Sverige enligt barnkonventionen. Även den utredning
            som regeringen tillsatte med uppdrag att kartlägga hur svensk
            lagstiftning och praxis stämmer överens med barnkonventionen har
            lyft att ett pubertetsutvecklat barn har ett mindre omfattande
            skydd än andra barn i svensk lagstiftning och att lagen inte står
            i överensstämmelse med barnkonventionen. Sverige sticker dessutom
            ut i EU med att ha ett pubertetsutvecklingsrekvisit i barnpornografibrottet.
          </p>
          <p xml:id="i-6H9ZwxcU38BLnyuUcbnx48">
            Att lagstiftningen inte ger ett likvärdigt och fullgott skydd
            för alla barn är helt oacceptabelt. Det straffrättsliga skyddet
            för barnet ska inte vara beroende av ålder eller kroppsutveckling.
          </p>
          <head type="h1" xml:id="i-VFatnUvU3GFxgBxtyMBsiK">
            Införande av strikt ansvar vad gäller barnets ålder när det kommer
            till sexualbrott mot barn
          </head>
          <p xml:id="i-UxyhPR5vCaPqFfNUYgunQj">
            I alltför många fall har barnets pubertetsutveckling varit avgörande
            för domstolens bedömning om förövaren har förstått att det var
            ett barn eller inte. Detta strider mot artikel 2 i barnkonventionen.
            Trots ändringar av lagstiftningen när det kommer till oaktsamhet
            i förhållande till barnets ålder brister fortfarande skyddet för
            barnen. Som svar på denna problematik vill jag att det införs
            ett strikt ansvar i förhållande till barnets ålder. I artikel
            34 i barnkonventionen fastställs att staten har ansvaret för att
            skydda barnet mot alla former av sexuellt utnyttjande och övergrepp.
            Med befintlig lagstiftning på området har alla barn inte ett fullgott
            skydd i enlighet med vad barnkonventionen kräver. Endast genom
            ett införande av ett strikt ansvar kan barnets rätt till ett skydd
            mot sexuella övergrepp och sexuell exploatering fullt ut tillgodoses.
            Det är den vuxnes ansvar att inte utnyttja ett barn för sexuella
            ändamål. En förövare som förmår ett barn under 15 år att posera
            sexuellt framför en webbkamera, där omständigheterna inte är sådana
            att förövaren borde ha förstått att barnet var under 15 år (alltså
            varit oaktsam i förhållande till barnets ålder), har enligt svensk
            rätt i dag inte gjort sig skyldig till ett brott. När det gäller
            brottet utnyttjande av barn för köp av sexuell handling kommer
            det visserligen fortfarande röra sig om ett brott (köp av sexuell
            tjänst) i de fall där förövaren inte varit oaktsam i förhållande
            till barnets ålder. Vid det brottet blir dock inte barnet automatiskt
            målsägande och straffen är lägre. Det kan alltså bli fråga om
            olika brott med olika straffskalor beroende på vad för omständigheter
            i det enskilda fallet som kan inne­bära att förövaren varit oaktsam
            i förhållande till brottsoffrets ålder.
          </p>
          <p xml:id="i-PjmFGgrPxH4h5AeLLeETu">
            Att införa strikt ansvar vad gäller barnets ålder innebär att
            man avviker från de krav som följer av skuldprincipen, det vill
            säga att gärningspersonen ska ha begått brottet med uppsåt eller
            oaktsamhet. Intresset av att skydda barn från sexuella övergrepp
            är i sig dock ett tillräckligt tungt vägande skäl för att frångå
            skuldprincipen när det kommer till barnets ålder vid sexualbrott
            mot barn. Europadomstolen har dessutom uttalat att strikt ansvar
            rörande omständigheten ålder vid våldtäkt mot barn inte strider
            mot principerna i Europakonventionens artikel 6.1 (rätten till
            en rättvis rättegång) och 6.2 (oskuldspresumtionen). Storbritannien
            och Nederländerna har lagstiftning som innebär strikt ansvar när
            det kommer till sexualbrott mot barn.
          </p>
          <head type="h1" xml:id="i-Ref5QPcHUPYkcmE1nSpBda">
            Obligatoriskt för plattformar att upptäcka, anmäla och ta ner
            övergreppsmaterial på barn
          </head>
          <p xml:id="i-TXocxSuBbq7GxDMJdepjZs">
            Barn som utsätts för olika former av sexuellt våld på nätet mår
            ofta mycket dåligt och är i stort behov av stöd och hjälp. Vetskapen
            om att bilder eller filmer på övergrepp finns kvar på nätet kan
            orsaka stort lidande för det enskilda barnet. Det är därför av
            yttersta vikt att övergreppsmaterial upptäcks, rapporteras och
            tas ned. Hittills har plattformar och andra internetaktörer på
            frivillig basis kunnat använda tekniska verktyg för att upp­täcka
            och ta ner detta olagliga material. Det har dock visat sig otillräckligt
            med frivilliga åtgärder; alla måste ta sitt ansvar. Den 11 maj
            2022 kom därför EU-kommissionen med ett förslag till förordning
            om att bekämpa och förebygga sexuella övergrepp mot barn. Förslaget
            innebär bland annat en skyldighet för leverantörer av relevanta
            informations­samhällestjänster att analysera risken för att deras
            tjänster missbrukas för att begå sexuella övergrepp på barn, vidta
            riskminimerande åtgärder (safety by design) och rapportera denna
            analys och vilka åtgärder som vidtagits till behörig myndighet.
            Finns det då fortfarande en signifikant risk för att tjänsten
            missbrukas ska behörig myndighet ansöka om ett beslut om spårningsorder
            hos utsedd domstol eller myndighet. Fattas det beslut om spårningsorder
            blir företaget skyldigt att spåra (upptäcka) övergreppsmaterial
            på barn under den tid spårningsordern gäller. Möjligheten till
            frivillig spårning (spårning som sker utan beslut om spårningsorder)
            tas bort. Förslaget innebär också att en ny EU‑myndighet införs
            som kommer ha en nyckelroll i arbetet med att bekämpa och före­bygga
            sexuella övergrepp mot barn i EU. Förslaget behandlas och förhandlas
            just nu och kommer troligtvis också vara på agendan under det
            svenska ordförandeskapet under första halvåret 2023. Det är av
            stor vikt att Sverige aktivt arbetar med frågan såväl under ordförandeskapet
            som efteråt. Spridningen av övergreppsmaterial på barn i EU och
            världen är ett mycket stort samhällsproblem och det behövs robust
            lagstiftning på EU‑nivå som ger de rättsliga förutsättningarna
            för att bedriva detta arbete. Denna lag­stiftning behöver sätta
            barns rätt att inte utsättas för sexuellt våld och barnets rätt
            till respekt för den personliga integriteten först och ges mest
            tyngd i avvägningen mellan dessa och andra relevanta fri- och
            rättigheter. Lagstiftningen behöver erkänna och stärka det befintliga
            system av aktörer och expertis som redan arbetar med dessa frågor
            och har gjort så under lång tid. För att underlätta teknisk utveckling
            och innovation behöver också möjligheten till frivillig spårning
            finnas kvar. Den frivilliga spårningen är som tidigare nämnt otillräcklig
            men den är fortfarande viktig.
          </p>
          <head type="h1" xml:id="i-N8R4TKFow5pLp9yJbLyjQC">
            Införande av kontaktsamordnare hos polisen som stöd åt barn som
            har utsatts för sexualbrott
          </head>
          <p xml:id="i-WkVdcAx6m3xVtrUaQML3cK">
            Historiskt sett har fokus i brotts- och straffdebatten tenderat
            att läggas på förövaren. Vi måste uppnå en rimlig balans mellan
            de resurser som läggs på förövare i förhållande till de som läggs
            på brottsoffer. Genom att stärka rätten till information för barn
            som har utsatts för sexualbrott blir brottsoffrets behov under
            förundersökningen uppmärksam­made och hens upplevelse av rättsprocessen
            blir bättre. Kontaktsamordnare hos polisen (liaison officer) förekommer
            i en del andra länder, bland annat i Kanada. I Storbritannien
            kan family liaison officers utses vid sexualbrott mot barn. Kontaktsamordnarens
            uppgift är att vara en funktion i rättsväsendet för just brottsoffret
            som är den kontakt som brottsoffret kan vända sig till vid frågor.
            Dessa anställda vid polismyndigheten ingår inte i förundersökningen
            varpå de också avlastar de poliser som arbetar med att utreda
            brottet. Även objektivitetsskäl talar för att det är lämpligt
            att kontaktsamordnaren inte är en del av förundersökningen.
          </p>
          <p xml:id="i-71S9MRTpWkzdxLDnUtPQHH">
            I dag finns det en möjlighet att utse målsägandebiträden, men
            det krävs en viss nivå och typ av brott för att det ska bli aktuellt.
            Även i de fall där ett målsägandebiträde finns utsett skulle en
            kontaktsamordnare hos polisen fylla en funktion genom att kunna
            svara på allmänna frågor från målsägandebiträdet och vara en kanal
            mellan målsägande­biträdet och förundersökningen. Det är naturligtvis
            av stor vikt att den som arbetar som kontaktsamordnare är särskilt
            lämpad och har fått relevant fortbildning för att arbeta med barn
            i utsatta situationer.
          </p>
          <head type="h1" xml:id="i-QUrzNfsbc8Q17QzCEeEK9w">
            Införande av möjlighet till brottsofferutsagor under huvudförhandlingar
            som gäller barnpornografibrott och relaterade brott för att styrka
            kränkningens allvar och brottslighetens konsekvenser för barn
            som förekommer i övergreppsmaterial
          </head>
          <p xml:id="i-6WBdFdW4HZDU19cYKxBdYE">
            I angloamerikanska rättssystem, som till exempel i Kanada, Storbritannien
            och Australien, finns rättigheter och möjligheter för brottsoffer
            att lämna victim impact statements eller en representant för en
            ort eller en grupp med gemensamma intressen (som till exempel
            barn som utsatts för sexualbrott eller en organisation som represen­terar
            deras intressen) att lämna ett community impact statement. Den
            funktion dessa utsagor har i rättsprocessen varierar något mellan
            jurisdiktioner men handlar framförallt om att ge brottsoffer möjlighet
            att berätta om de hälsomässiga, känslomässiga och ekonomiska konsekvenser
            brottet inneburit för dem eller, när det kommer till community
            impact statements, vilka konsekvenserna typiskt sett kan vara.
            Vad gäller victim impact statements överlappar de till viss del
            med den möjlighet målsäganden i en svensk rättsprocess har att
            komma till tals i brottmålsprocessen men skulle kunna aktualiseras
            i de fall där det finns brottsoffer som inte är målsägande (vad
            gäller barnpornografibrott är barnen som förekommer i övergreppsmaterialet
            inte automatiskt målsägande eftersom barnpornografibrott i svensk
            rätt är ett brott mot allmän ordning och inte ett sexualbrott
            mot barn). Det gemensamma för dessa utsagor är att de ger åklagare
            och domstol en bättre förståelse för brottsligheten och vilka
            konsekvenser den kan medföra för brotts­offer. Det kan också tjäna
            till ledning vid bedömningen av kränkningens allvar och brottets
            straffvärde.
          </p>
        </div>
        <div type="motSignatures">
          <list>
            <item xml:id="i-6XJSAiyR9cMCnfC3GSxXLo">
              Alireza Akhondi (C)
            </item>
          </list>
        </div>
      </div>
    </body>
  </text>
</TEI>
