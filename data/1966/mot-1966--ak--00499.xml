<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00499">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__499/mot_1966__ak__499-001.pdf"/>
      <fw xml:id="i-Qu3SiZWt53egVh1x62NpTq">
        12 Motioner i Andra kammaren, nr 499 år 1966
      </fw>
      <div xml:id="i-Luc2qtkXSFxMe6WwMkz5DX" type="motHeader">
        <div xml:id="i-MP7UhaaE2mEF6Eh2N6ufS3" type="motTitle"/>
        <div xml:id="i-XuQF3rdZ6HmRg9znfifhVZ" type="motSubmissionInfo"/>
      </div>
      <div xml:id="i-5i7hyoafGY7FwsMTuZhSUx" type="motBody">
        <div xml:id="i-WNKt2jeYkn4UsbNocAcoPp">
          <p xml:id="i-Kyc87xPS7AcJBQ1pbvjVQy">
            Nr 499
          </p>
          <p xml:id="i-RfhSBMjLGRjJpWLGv6kGKX">
            Av herrar Westberg och Larsson i Hedenäset, angående vuxen- utbildningen.
          </p>
          <p xml:id="i-4SdtNyGVtgaQPV5RxBpbUi">
            (Lika lydande med motion nr 396 i Första kammaren)
          </p>
          <p xml:id="i-QDYwGJHveRW4PWPtRhF8xi">
            Vårt moderna samhälle betecknas ofta som ett »utbildningssamhälle&gt;.
            Här- med avses att det nuvarande, föränderliga samhället har ett
            starkt accentue- rat behov av kvalificerad och utbildad arbetskraft.
            Det är med andra ord en kraftig press på samhällets utbildningsresurser.
            Ett uttryck för detta är de betydelsefulla beslut som under senare
            år fattats på undervisningens område. Genom dessa reformer har
            förutsättningar skapats för att bättre tillgodose utbildningssamhällets
            krav på de ungas utbildning. Vad däremot de vuxnas utbildning
            beträffar nödgas man konstatera att den är allt annat än tillfredsställande
            ordnad. Samhällets insatser här- vidlag har hittills varit blygsamma.
            Utbildningsmöjligheter saknas i stor utsträckning. Studiefinansieringsfrågan
            är otillfredsställande ordnad. Två väsentliga skäl kan anföras
            varför samhället måste vidtaga kraft- fulla åtgärder i syfte att
            underlätta utbildning och fortbildning av vuxna: 1) Samhällsutvecklingen.
            Vårt samhälles dynamiska utveckling, framste- gen inom teknikens
            värld och de fortskridande strukturomvandlingarna in- om näringslivet
            skapar ett klart manifesterat behov av fortbildning. Detta gäller
            även dem, som i sin ungdom fick en efter dåtida förhållanden tillfreds-
            ställande utbildning. 2) Rättvisekravet. Många medborgare hade
            av olika skäl — dålig eko- nomi, bosättning långt från skolorten,
            rigorösa inträdesspärrar m.m. — ingen möjlighet att i sin ungdom
            få utbildning som svarade mot deras am- bition och fallenhet och
            som i dagens samhälle erbjuds de unga. Det måste framstå som ett
            elementärt rättvisekrav att dessa kategorier vuxna i dag be- redes
            en möjlighet att i största möjliga mån ta skadan igen.
          </p>
          <p xml:id="i-LFk9bM6UaMLp8eXbwZCJQG">
            Olika slag av vuxenutbildning
          </p>
          <p xml:id="i-8EASB185W7HvU7YRKhXteU">
            Vuxenutbildningen kan i stort sett uppdelas i tre olika kategorier:
            1) Målinriktad utbildning, ledande fram till viss examen eller
            yrkes- kompetens. 2) Fortbildningskurser av olika slag. 3) Personlighetsbildande
            studieformer, som folkhögskolor, fria akade- mier, frivilligt
            folkbildningsarbete eller mera hobbybetonade kurser.
          </p>
          <pb facs="riksdagen-motions-pdf/data/1966/mot_1966__ak__499/mot_1966__ak__499-002.pdf"/>
          <fw xml:id="i-T5LansJHz7HP5VDVcvxxUk">
            Motioner i Andra kammaren, nr 499 år 1966 13
          </fw>
          <p xml:id="i-PJs8c3D2kkvgNj8AkWqrYt">
            Den utbildningskategori, som vi avser att behandla i denna motion,
            är den målinriktade utbildningen. Många olika slag av målinriktad
            vuxenut- bildning, bedriven på olika stadier, kommer i blickpunkten.
            Det är dels fråga om postgymnasial utbildning av olika slag. Vuxna,
            som avlagt akademisk examen, studentexamen eller liknande, vill
            komplettera sin tidigare utbild- ning med akademiska studier av
            något slag. Dels är det fråga om olika former av allmän eller
            särskild gymnasial utbildning: studentexamen, han- delsgymnasieexamen,
            gymnasieingenjörsexamen. Dels är det också i stor usträckning
            fråga om vuxna som önskar förvärva olika former av speciell yrkeskompetens
            eller behörighet som verkmästare, vägmästare, maskintek- niker,
            korrespondent, fackingenjör m. m., dels också realexamen och mot-
            svarande.
          </p>
          <p xml:id="i-GFcbPa3JwKrEnfBGbF1uVr">
            Fler vuxengymnasier
          </p>
          <p xml:id="i-F8VnXJLE3bHPBbuNXYVvTM">
            De statliga vuxengymnasierna har visat sig tillhandahålla en
            för många god utbildningsmöjlighet. De två nu existerande gymnasierna
            är otillräck- liga. Inte minst reseavstånden lägger hinder i vägen
            för ett effektivt utnytt- jande av denna studieform. Det framstår
            som önskvärt att ytterligare vuxen- gymnasier snarast inrättas.
            Tillströmningen till kvällsgymnasierna är stor, och det finns
            all anled- ning att stimulera tillkomsten av nya sådana. På övervägande
            flertalet orter där vanliga gymnasier finns upprättade bör förutsättningar
            finnas i form av lokaler, lärare, hjälpmedel och elevunderlag
            för ett kvällsgymnasium. Inom den nuvarande kvällsgymnasieorganisationen
            kan man notera en viss snedbelastning så till vida att tillgången
            på utbildningsplatser vid de tek- niska och merkantila linjerna
            är alltför liten i förhållande till tillgången på platser vid
            det s.k. allmänbildande gymnasiet. Då det emellertid finns an-
            ledning att förmoda, att det bland dem som i vuxen ålder vill
            bedriva gym- nasiala studier finns en särskild efterfrågan på
            teknisk och merkantil ut- bildning, fäster vi vikt vid att man
            både vid befintliga kvällsgymnasier och vid dem som framdeles
            kommer att upprättas lägger sig vinn om att om möjligt upprätta
            fullständiga gymnasier. Vi föreslår sålunda att åtgärder från
            statens sida vidtages, så att kvällsgymnasier med kostnadsfri
            undervisning och med om möjligt samtliga linjer företrädda upprättas
            på i första hand flertalet gymnasieorter. Gymnasial utbildning
            bedrives också i stor utsträckning genom brevstu- dier vid korrespondensinstituten.
            Denna utomordentligt värdefulla utbild- ningsform skall behandlas
            i ett särskilt avsnitt nedan. Av övrig målinriktad vuxenutbildning
            märks särskilt den som faller inom fackskolans ram. Den tvååriga
            fackskolan — omfattande teknisk, ekonomisk
          </p>
          <pb facs="riksdagen-motions-pdf/data/1966/mot_1966__ak__499/mot_1966__ak__499-003.pdf"/>
          <fw xml:id="i-NfPuB39Wwhom5U3csGKbEw">
            14 Motioner i Andra kammaren, nr 499 år 1966
          </fw>
          <p xml:id="i-7mYHD5fvhpaXGnNM4gE5iK">
            och social linje — kan beräknas få stor attraktionskraft som
            påbyggnad på den obligatoriska skolan. Det finns anledning att
            räkna med att denna skol- form skall te sig attraktiv även för
            många vuxna. Denna tankegång kom också till uttryck i 1964 års
            riksdagsbeslut, varvid i princip en kvot av 25 £ av antalet utbildningsplatser
            förbehölls äldre sökande. Möjligheterna för vuxna studerande att
            tillgodogöra sig den skolform, som fackskolan utgör, bör förstärkas
            på så sätt, att såväl kvällsgymnasier som vuxenläroverken snarast
            utbygges till att omfatta även samtliga linjer av fackskolan.
            Utbildning på ett stadium motsvarande fackskolans bedrives även
            i stor utsträckning av korrespondensinstitut. Liksom vad gäller
            gymnasieutbild- ningen vid korrespondensinstituten hänvisas i
            detta sammanhang till det särskilda avsnitt nedan som behandlar
            korrespondensundervisningen. Den snabba utvecklingen inom samhälls-
            och yrkeslivets alla områden har skapat ett hastigt växande behov
            av att komplettera och fördjupa tidigare förvärvade kunskaper.
            Både inom grundskolan och på den gymnasiala ut- bildningsnivån
            har man valt den enligt vår mening riktiga målsättningen att inte
            tillhandahålla mycket specialiserade studiekurser. Det moderna
            sam- hället kräver emellertid specialister, vilket understryker
            ett behov av yrkes- utbildande påbyggnadskurser, vilka i ökad
            omfattning synes böra inrättas på olika nivåer och områden. Här
            må omnämnas att samhällets hittillsva- rande insatser varit helt
            otillräckliga. Sådan undervisning förekommer i viss utsträckning
            redan — särskilt inom den tekniska sektorn — på de tekniska gymnasierna,
            yrkesskolorna och inom ramen för den interna företagsutbild- ningen.
            Behoven är emellertid stora inte blott på det tekniska området
            utan även på andra områden, t. ex. inom den merkantila sektorn,
            vårdnadssek- torn och sektorn för allmän service och förvaltning.
            Enligt vår mening bör det vara en angelägen uppgift för det allmänna
            att i samverkan med näringslivet komplettera utbildningen vid
            befintliga sko- lor genom att organisera yrkesutbildande påbyggnadskurser
            på olika nivåer och inom skilda områden. Formerna för och omfattningen
            av denna yrkes- utbildande påbyggnadskursverksamhet måste emellertid
            utredas ytterligare. Frågan bör tagas upp i samband med den samlade
            översyn av hela vuxen- utbildningsfältet, som vi nedan hemställer
            om.
          </p>
          <p xml:id="i-3tzxF3tJHEVSLawV59ibPD">
            Korrespondensundervisningen
          </p>
          <p xml:id="i-t1SPAXTenp5Z6MoFDEzEm">
            Vid korrespondensinstituten bedrives målinriktade vuxenstudier
            i allt större utsträckning. De stora korrespondensinstituten i
            vårt land erbjuder numera kurser på vitt skilda fält och på olika
            nivåer, från det akademiska stadiet och nedåt. Det exakta antalet
            studerande som vid korrespondensinsti- tuten bedriver studier
            syftande till viss examen eller yrkeskompetens är svårt att ange.
            Årligen är det dock tusentals människor som vid dessa institut
          </p>
          <pb facs="riksdagen-motions-pdf/data/1966/mot_1966__ak__499/mot_1966__ak__499-004.pdf"/>
          <fw xml:id="i-BsusvD1mYmazyUvTWjLTzt">
            Motioner i Andra kammaren, nr 499 år 1966 15
          </fw>
          <p xml:id="i-5tY9BG3d1SctgCpxLhbQQ3">
            fullföljer sin utbildning och går ut i förvärvslivet med stärkta
            kunskaper och nyförvärvad högre kompetens. För många vuxna är
            denna studieform den enda möjliga, i synnerhet för dem som jämsides
            med ett förvärvsarbete vill fortbilda sig. Som förhållandena för
            närvarande är ställer sig korres- pondensstudier mycket kostsamma
            för den enskilde. Som exempel må näm- nas, att en komplett student-
            eller gymnasieingenjörsexamen vid ett korres- pondensinstitut
            torde kosta den studerande i kursavgifter och utlägg för preparandkurser
            och examination omkring 5 000 kr., varav uppemot 4 000 kr. i rena
            kursavgifter. Men tanke på institutens kostnader för effektiv
            lärar- handledning är dessa kostnader i och för sig inte särskilt
            höga. Med tanke på den enskilde studerandens ekonomi är det emellertid
            naturligt om ut- giften många gånger ter sig avskräckande. De
            statliga brevskolestipendierna, som i bästa fall utgår med några
            hundra kronor om året, utgör för denna kategori en alltför ringa
            hjälp. En kraftig insats från samhället sida är här påkallad.
            Enligt vår mening framstår det som ett rättvisekrav, att dessa
            korrespondensstuderande, i lik- het med dem som studerar vid de
            offentliga eller av det allmänna under- stödda kvälls- och vuxengymnasierna
            eller andra läroanstalter, tillhanda- hålles själva undervisningen
            helt kostnadsfritt. I detta sammanhang bör även observeras att
            de som avlägger examen som privatister har att erlägga olika avgifter
            för sin examen, bl.a. arvoden till examinerande lärare. Detta
            är en orättvisa som bör rättas till. Någon anslagshöjning torde
            inte erfordras. Riksdagen bör hemställa att Kungl. Maj:t utfärdar
            föreskrifter härom.
          </p>
          <p xml:id="i-U3eGT9uat77YJWf3vLb4cE">
            Vissa — ehuru ingalunda oöverstigliga tekniska problem uppstår
            givet- vis vid utformningen av ett sådant stöd till de vuxenstuderande.
            Den teknis- ka utformningen av stödet bör tagas upp i samband
            med den samlade över- syn av hela vuxenutbildningsfältet, som
            vi nedan förordar. Det synes rim- ligt att staten täcker hela
            undervisningskostnaden för alla sådana målinrik- tade korrespondenskurser,
            som till sitt innehåll och slutmål är att jämställa med utbildning
            vilken samhället kostnadsfritt men i andra former tillhanda- håller
            ungdom inom ramen för det allmänna undervisningsväsendet. En hithörande
            fråga, varom riksdagen enligt vår mening synes kunna fatta beslut
            utan ytterligare utredning, är följande. För studerande vid kvälls-
            och vuxengymnasierna finns möjlighet till vissa statliga stipendier,
            s.k. vuxenutbildningsbidrag, som efter behovsprövning kan utgå
            under studier- nas slutskede med högst 2000 kronor för gymnasiestudier
            och med högst 1000 kronor för andra studier. Dessa bidrag är emellertid
            inte tillgängliga för de studerande vid korrespondensinstituten.
            Just denna kategori vuxen- studerande har emellertid särskilt
            höga kostnader i studiernas slutskede till följd av deltagande
            i de oftast inför examensproven absolut nödvändiga preparandkurserna
            utanför hemorten. Vi föreslår att riksdagen fattar beslut
          </p>
          <pb facs="riksdagen-motions-pdf/data/1966/mot_1966__ak__499/mot_1966__ak__499-005.pdf"/>
          <fw xml:id="i-8LLveZy8jUgxL7AKoqVH4R">
            16 Motioner i Andra kammaren, nr 499 år 1966
          </fw>
          <p xml:id="i-WSgV1bpZpep57tkULq1cb6">
            om att med verkan fr. o. m. höstterminen 1966 göra vuxenutbildningsbidra-
            gen tillgängliga även för denna kategori studerande. Vidare synes
            enligt vår mening också stöd böra utgå till de korrespondensstuderande
            i form av helt kostnadsfri preparandundervisning. Detta stöd kan
            lämpligen organiseras i form av ett statligt anslag till korrespondensinstitut
            som inlägger ansökan härom. Härigenom skulle denna grupp studerande
            jämställas med dem som går i vuxen- och kvällsgymnasier. Ett beslut
            härom bör fattas av årets riksdag.
          </p>
          <p xml:id="i-8MLEbLce2Ex5zzq8c8Su3m">
            Studiefinansieringsfrågan Som den kanske viktigaste reformen
            på vuxenutbildningens område fram- står nu ett ordnande av den
            studiesociala frågan. Praktiskt taget samtliga grupper av vuxenstuderande
            är i studiesocialt hänseende missgynnade i jämförelse med unga
            heltidsstuderande. Till stu- derande vid de statliga vuxengymnasierna,
            de statsunderstödda kvällsgym- nasierna, statens aftonskola för
            real- och studentexamen, statens komplette- ringsgymnasium och
            fyraårig delkurs av det tekniska gymnasiets special- kurs utgår
            enligt gällande bestämmelser visst studiesocialt stöd. Detta stöd
            måste dock betecknas som otillräckligt, enär det blott utgår under
            de perio- der då muntlig undervisning meddelas. Beträffande det
            studiesociala stödet till studerande vid de statliga vuxengymnasierna
            må här f. ö. också nämnas, att det nya studiehjälpsreglementet
            synes ha medfört viss försämring jäm- fört med tidigare gällande
            system. Vad alla övriga kategorier vuxenstude- rande, som bedriver
            målinriktade studier, beträffar är det studiesociala stö- det
            — bortsett från de små brevskolestipendierna — obefintligt. Det
            är ound- gängligen nödvändigt, att de studiesociala frågorna löses,
            så att de ekono- miska hindren för en målinriktad vuxenutbildning
            undanröjs. Gymnasieutredningen har snuddat vid frågan om studiesocialt
            stöd till de vuxenstuderande. Utredningen har därvid funnit att
            någon form av studie- socialt stöd skall utgå även till vuxna
            studerande. Utredningen har emeller- tid inte framlagt något som
            helst förslag på denna punkt utan i stort sett inskränkt sig till
            att peka på att olika praktiska svårigheter uppstår vid ut- formandet
            av ett sådant stöd. Gymnasieutredningen förutsätter i stort sett
            att vuxna skall bedriva sina studier på fritid, vid sidan om övrigt
            förvärvs- arbete. På detta sätt ställer man emellertid orimliga
            krav på de vuxenstu- derande. Att jämsides med ett krävande förvärvsarbete
            genomföra ett om- fattande studieprogram torde ställa sig mycket
            svårt för de allra flesta. Ett sådant studiesocialt system måste
            tillskapas att de vuxenstuderande får reella möjligheter att på
            hel- eller halvtid enbart ägna sig åt studier. Vi vill härvidlag
            förorda att samtliga kategorier vuxenstuderande, som bedri- ver
            målinriktade studier, inlemmas i det nya studiemedelssystemet
            och så-
          </p>
          <pb facs="riksdagen-motions-pdf/data/1966/mot_1966__ak__499/mot_1966__ak__499-006.pdf"/>
          <fw xml:id="i-N3spLAtWzQR7Ms1eXAzUgL">
            Motioner i Andra kammaren, nr 499 år 1966 17
          </fw>
          <p xml:id="i-7PjgQKswUJYCpzzh1TsGPr">
            lunda i studiestödshänseende jämställes med universitet- och
            högskolestu- derande. Därvid måste man beakta den vuxnes speciella
            situation med före- kommande försörjningsplikt och andra även
            under studietiden förekomman- de fasta utgifter. Viss särskild
            hänsyn måste tagas till att studierna i många fall är av deltidskaraktär
            och bedrives vid sidan av ett inkomstbringande förvärvsarbete.
            I dessa fall bör inkomstprövningen kunna utformas efter förhållandevis
            liberala regler, inte minst med tanke på att denna typ av målinriktade
            och på en kommande yrkesinsats siktande deltidsstudier bör göras
            attraktiv även för den mycket stora gruppen hemarbetande kvinnor.
            Vissa tekniska problem torde givetvis uppstå vid konstruktionen
            av detta system. Dessa problem behöver enligt vår mening inte
            bli särskilt stora, men frågan tarvar tvivelsutan utredning. Då
            ett effektivt studiesocialt stöd för de vuxenstuderande är de
            närmaste årens kanske viktigaste sociala re- form, måste denna
            utredning tillsättas omgående och bedriva sin verksam- het med
            den största skyndsamhet. Ett förslag bör framläggas redan till
            nästa års riksdag. I samband med denna utredning bör en samlad
            översyn ske av hela vuxenutbildningsfältets problematik. Vi vill
            i detta sammanhang ta upp en oformlighet i det nuvarande studie-
            medelssystemet. Den övre gränsen för att erhålla studiesocialt
            stöd är 40 år. Denna övre gräns för erhållande av studiemedel
            — vars berättigande synes oss med skäl kunna ifrågasättas — måste
            nödvändigtvis omprövas i sam- band med den samlade översyn av
            hela vuxenutbildningsområdet som vi förordar. Den är nämligen
            oförenlig med det utvidgade studiesociala stöd som vi ovan rekommenderat.
            Intill dess denna omprövning skett bör grän- sen tillämpas liberalt,
            så att även personer som fyllt 40 år kan komma i åtnjutande av
            samma studiesociala stöd som erbjudes yngre studenter. Re- dan
            nu gällande bestämmelser ger formell möjlighet till en sådan liberal
            tolkning.
          </p>
          <p xml:id="i-EZ4q1QMRdbynmRXDvidNnv">
            Radions och televisionens roll
          </p>
          <p xml:id="i-8CD2MCRpaBULGauydWg26e">
            Ett bättre utnyttjande i undervisningens tjänst av etermedia,
            radio och television, är att emotse. Ej minst för vuxenutbildningen
            torde dessa erbju- da slumrande tillgångar som bättre bör utnyttjas.
            Genom radio och ännu mera markerat genom TV erbjudes rika pedago-
            giska möjligheter att levandegöra kunskapsstoff, att förklara
            sammanhang, att stimulera fantasien och locka till fortsatta studier.
            De skickligaste peda- gogiska krafterna, hårt engagerade vetenskapsmän
            och specialister på olika områden, kan ställas till hela den intresserade
            allmänhetens förfogande. Ge- nom dessa etermedia kan även på ett
            markant sätt en geografisk och social rättvisa skapas i fråga
            om studieutbud. Det framstår därför som i hög grad välmotiverat
            med ett väl tillmätt utnyttjande av radio och TV i vuxenut-
          </p>
          <pb facs="riksdagen-motions-pdf/data/1966/mot_1966__ak__499/mot_1966__ak__499-007.pdf"/>
          <fw xml:id="i-KrbJXFgrZNbYMvbdm923RK">
            18 Motioner i Andra kammaren, nr 499 år 1966
          </fw>
          <p xml:id="i-NeWX4muqJqUVKMkypaq7o4">
            bildningens tjänst. Ett bättre utrymme därför kommer även att
            stå till buds den dag i radio kan erbjudas tre och i TV två rikstäckande
            program. Vi vill erinra om att den av radion anordnade ettbetygskursen
            i statskun- skap givit ett synnerligen gott resultat. En utvidgad
            försöksverksamhet i den riktningen måste komma till stånd. Hithörande
            problem har behandlats i 1960 års radioutrednings betänkande »Radions
            och televisionens framtid i Sverige». De synpunkter och förslag
            som däri framläggs bör behandlas i den samlade översyn av vuxenutbildningsfältet
            som vi förordar. Det kursmaterial och den kurslitteratur som är
            nödvändig för att på ett effektivt sätt kunna följa undervisningen
            i radio och TV ställer sig beträf- fande vissa kurser jämförelsevis
            kostsam. Som exempel må nämnas att litteraturen till ettbetygskursen
            i statskunskap betingar ett bokhandelspris på närmare 500 kr.
            Frågan om finansieringen av dessa kostnader bör prö- vas i samband
            med den samlade översyn av vuxenutbildningsfältet som vi begär.
            Rimligt synes vara att samhället står för kostnaden för den kurs-
            litteratur som hänför sig till sådan målinriktad undervisning
            som motsva- rar den av oss förordade kostnadsfria korrespondensundervisningen.
          </p>
          <p xml:id="i-MXNMJJWJdR5UnBwFWcQJur">
            Samlad översyn nödvändig
          </p>
          <p xml:id="i-CVUUxeKYddSr4Z2n5MtPPU">
            Ett antal olika statliga utredningar har under senare år sysselsatt
            sig med frågor rörande vuxenutbildningen. Av utredningar som nu
            är avslutade och som bl. a. tagit upp vuxenutbildningsfrågor av
            olika slag märks studiesociala utredningen, studiehjälpsutredningen,
            brevskoleutredningen, fackskoleutred- ningen, gymnasieutredningen
            och radioutredningen. Genom de omnämnda utredningarna, som redan
            har avslutat sitt arbete, har en mängd material beträffande vuxenutbildningsfrågorna
            framkommit. Flera utredningar, främst yrkesutbildningsutredningen,
            är f.n. sysselsatta med vuxenutbildningsfrågor. Ingen av de nu
            sittande utredningarna har till uppgift att verkställa en samlad
            översyn av det väldiga komplex som vuxen- utbildningsfrågorna
            tillsammans skapar. Såsom påpekats ovan är det många frågor i
            samband med vuxenutbild- ningens fortsatta utbyggnad som behöver
            närmare utredas. Det är nödvän- digt med en kartläggning av vuxenutbildningens
            nuvarande former och re- surser, en bedömning av de krav som nu
            och i framtiden ställs i fråga om denna utbildningskapacitet,
            dess organisation och målsättning. Det i nuläget väsentligaste
            är att lösa den studiesociala frågan för de vuxenstuderande på
            så sätt, att dessa i princip likställs med universitets- och högskolestuderan-
            de och därigenom kan komma i åtnjutande av ett effektivt studiesocialt
            stöd. Frågor som har att göra med vuxenutbildningens samordning
            med övriga utbildningsformer m. m. behöver även utredas närmare.
            I enlighet härmed anser vi att en särskild statlig utredning bör
            tillsättas med uppgift
          </p>
          <pb facs="riksdagen-motions-pdf/data/1966/mot_1966__ak__499/mot_1966__ak__499-008.pdf"/>
          <fw xml:id="i-QbS5sNKLqbm2e5YGTY8TCg">
            Motioner i Andra kammaren, nr 499 år 1966 19
          </fw>
          <p xml:id="i-GR3XnLrBN542cZPniNrq16">
            att göra en samlad översyn över hela vuxenutbildningsområdet.
            Vi vill be- stämt understryka att denna översyn inte får medföra
            att genomförandet av de reformförslag som har framlagts eller
            kan komma att framläggas av nu sittande utredningar uppskjutes.
            Med hänvisning till vad i motionen anförts hemställer vi, att
            riksdagen måtte besluta att 1) i skrivelse till Kungl. Maj:t hemställa
            om skyndsamt förslag i anledning av gymnasieutredningens betänkande
            om vuxenutbildningen; 2) i skrivelse till Kungl. Maj:t hemställa
            om skyndsam utredning i syfte att a) behandla frågan om ett effektivt
            studiesocialt system för de vuxenstuderande, som ger dem möjlighet
            att på hel- eller deltid uteslutande ägna sig åt studier, b) verkställa
            en samlad översyn av hela vuxenutbildnings- området, varvid särskild
            uppmärksamhet bör ägnas de krav som nu och i framtiden ställs
            i fråga om vuxenutbildningens organisation, kapacitet och målsättning;
            3) vuxenutbildningsbidrag enligt de regler som nu gäller för elever
            vid statliga vuxengymnasier, statsunderstödda kvällsgymnasier
            m. fl. läroanstalter fr. o. m. läsåret 1966/67 skall utgå även
            till korrespondensstuderande, som bedriver motsvarande studier,
            för bevistande av preparandkurser, samt för ändamålet under ecklesiastikdepartementets
            huvud- titel för budgetåret 1966/67 anvisa erforderliga medel,
            vilka kan uppskattas till 2 000 000 kr.; 4) bereda kostnadsfri
            undervisning vid korrespondensin- stitutens preparandkurser för
            student-, handelsgymnasie- teknisk, privatist- och realexamen
            fr. o. m. läsåret 1966/67 samt för ändamålet under ecklesiastikdepartementets
            huvud- titel för budgetåret 1966/67 under ett nytt anslag, benämnt
            Centrala studiehjälpsnämnden: Bidrag till preparandkurser anvisa
            ett förslagsanslag av 500 000 kr.; 5) privatisters examination
            skall vara kostnadsfri samt bemyndiga Kungl. Maj:t att utfärda
            föreskrifter härom.
          </p>
          <p xml:id="i-S35UzZMfPEpUnaGF8bjJtp" type="date">
            Stockholm den 26 januari 1966
          </p>
          <div xml:id="i-6q7XLdKxkJEoekM4ZkLvx8" type="signatureBlock">
            <p xml:id="i-9jMmtBTb53rQxU7uoi8eH5" who="unknown" type="signature">
              Olle Westberg Harald Larsson
            </p>
          </div>
          <p xml:id="i-S8NF5UsUnv1TzSPnT2sgNU">
            i Hedenäset
          </p>
          <p xml:id="i-F9eUg3Kw5UNTAPRo2SGhX7">
            AB Gustaf Lindströms Boktr., Stockholm 1966
          </p>
          <p xml:id="i-9gWRDVp2PFL18aSU5PC13B">
            2912?
          </p>
        </div>
      </div>
    </body>
  </text>
</TEI>
