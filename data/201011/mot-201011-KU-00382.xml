<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KU-00382">
  <teiHeader>
    <fileDesc>
      <titleStmt>
        <title>Offentlig redovisning av ekonomiskt partistöd från privatpersoner och organisationer</title>
        <author corresp="i-HA8qZKZU3je8nF69VtPrqk">av Eva-Lena Jansson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Offentlig redovisning av ekonomiskt partistöd från privatpersoner och organisationer</title>
          <idno type="rdwebb">GY02K382</idno>
          <rs type="number">K382</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GY02K382/text</ref>
          <ref type="dokument_url_html">http://data.riksdagen.se/dokument/GY02K382</ref>
          <ref type="dokumentstatus_url_xml">http://data.riksdagen.se/dokumentstatus/GY02K382</ref>
          <ref type="doc">http://data.riksdagen.se/fil/837D0F6A-362F-471E-B0AB-FD18AF653D08</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K2mWQ9FKFDDYUVgyempMYa" type="signed"/>
        <correspContext corresp="i-K2mWQ9FKFDDYUVgyempMYa">
          <note type="signatory" corresp="i-HA8qZKZU3je8nF69VtPrqk"/>
        </correspContext>
        <correspAction type="numbering" xml:id="i-LV1dRaiBwA1RWcYVGia6sb">
          <date when="2010-10-29"/>
        </correspAction>
        <correspAction type="submission" xml:id="i-Bxg2w4deSDREVVMbD1dkGf">
          <date when="2010-10-27"/>
        </correspAction>
        <correspAction type="transfer" xml:id="i-AcSw358xn6dCXPe3XwFMMD">
          <date when="2010-10-26"/>
        </correspAction>
        <correspAction type="assigned" xml:id="i-EbNpXakqmWn5vjuP2RZraj"/>
        <correspContext corresp="i-EbNpXakqmWn5vjuP2RZraj">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GvziU6V2YNikcer9pZ96sr">
            Förslag till riksdagsbeslut
          </head>
          <p xml:id="i-QKbD2uH3qsHevKU4VBAjt2">
            Riksdagen tillkännager för regeringen som sin mening vad som
            anförs i motionen om offentlig redovisning av ekonomiskt partistöd
            från privatpersoner och organisationer.
          </p>
        </div>
        <div type="motContent">
          <head type="h1" xml:id="i-SRtWi4AwfBkopfJ877uBsV">
            Motivering
          </head>
          <p xml:id="i-GU859e67yyu2zdo5Qq4bSX">
            Stödet från staten och riksdagen är den största inkomstkällan
            för partier på riksnivå. Partistödet ger politiska partier möjlighet
            att arbeta långsiktigt utan att vara beroende av olika bidragsgivare.
            Fria partier, fri nyhetsförmedling och opinionsbildning är grundläggande
            inslag i en demokrati. Partierna spelar en betydelsefull demokratisk
            roll som opinionsbildare och har en nödvändig uppgift i samhället
            vid de allmänna valen. Partierna ger väljarna alternativ, kunskap
            och möjlighet att påverka, delta och ta ansvar. Ett offentligt
            ekonomiskt stöd till politiska partier betraktas därför som rimligt
            och av stor vikt för demokratin. Det är inskrivet i lagen och
            ges i flera former:
          </p>
          <list style="ul">
            <item xml:id="i-BzDnWyjqmgWmw398KAUGFW">
              Staten ger stöd till partiernas allmänna verksamhet.
            </item>
            <item xml:id="i-K9a4RmrgYdyr3zyr35R3Q8">
              Riksdagen ger stöd till partigruppernas och riksdagsledamöternas
              arbete i riksdagen.
            </item>
            <item xml:id="i-7CGPof4XPJqJcyAgSMfnSj">
              Dessutom har kommuner och landsting rätt men inte skyldighet
              att lämna stöd till politiska partier.
            </item>
          </list>
          <p xml:id="i-QzSyRxHXRSYrvbz73788DA">
            Men det finns också möjlighet för privatpersoner att ge ekonomiskt
            stöd till politiska partier. I en rapport gjord av Arbetarrörelsens
            Tankesmedja redovisas hur det privata ekonomiska stödet är fördelat
            över respektive parti. Rapporten visar bland annat att det borgerliga
            blocket får stöd av Svenskt Näringsliv, som satsar mer pengar
            på opinionsbildning än alla riksdagspartier tillsammans. Till
            exempel använde Svenskt Näringsliv 503 miljoner kronor, exklusive
            personalkostnader, i valkampanjen inför EMU-omröstningen och under
            valåret 2006 satsade organisationen nästan lika mycket för att
            få en regering som för arbetsgivarnas och näringslivets talan
            enligt rapporten Makten över debatten.
          </p>
          <p xml:id="i-HNpEBPbXTbfn8cAJZSxM8V">
            För varje enskild medborgare är det naturligtvis viktigt att
            få reda på vem eller vilka som ger stora ekonomiska bidrag till
            politiska partier. En förutsättning för detta är ju att ekonomiska
            bidrag till partier från privatpersoner och organisationer är
            offentliga. Demokratiska val utgår från att medborgarna har insikt
            och kunskap samt möjlighet att kritiskt granska avsändaren av
            ett politiskt budskap.
          </p>
          <p xml:id="i-7PXgz5fUkyHUFKepF4Hrxw">
            Socialdemokraterna redovisar öppet stöd från fackföreningsrörelsen.
            LO och ett antal av LO:s förbund ger årligen medel baserat på
            antalet enskilda medlemmar i förbunden. Detta stöd kritiseras
            partiet ofta för, framförallt från borgerligt håll, men också
            från delar av det svenska näringslivet.
          </p>
          <p xml:id="i-ThVr3qELk3xKxw2Y79G2nE">
            Svenskt Näringsliv har på central nivå ett kapital som är fem
            gånger större än LO, och Svenskt Näringsliv har visat att det
            är berett att använda delar av sitt stora kapital på 12 miljarder
            kronor för att driva opinion. Svenskt Näringsliv har betydligt
            högre utgifter än LO och lägger hälften av sina resurser på opinionsbildning.
            Sedan millennieskiftet har Svenskt Näringsliv avsatt närmare 4
            miljarder kronor i opinionsbildande syfte. Under 2010 deltog flera
            av Svenskt Näringslivs medlemsföretag och närstående organisationer
            i annonskampanjer med en tydlig inriktning att stödja den politik
            som förts av de fyra borgerliga regeringspartierna.
          </p>
          <p xml:id="i-Mkmg2kevMVudUKGQfEdXvR">
            I riksdagen har partierna under ett antal år inom ramen för den
            gemensamma överenskommelsen diskuterat om de bör offentliggöra
            gåvor från fysiska personer som ger stora belopp till partierna.
            Detta har dock motarbetats av Moderaterna och Kristdemokraterna
            med argumentet att det skulle underminera den grundlagsskyddade
            valhemligheten. Endast tre övriga länder i Europa San Marino,
            Schweiz och Malta saknar lagstiftning på området. Sverige har
            som nation gjort sig känt för att verka för ökad öppenhet och
            transparans, detta för att bland annat motverka korruption. Riksdagen
            bör därför ge tillkänna som sin mening att stöd till partier överstigande
            20 000 kronor från privatpersoner och organisationer ska redovisas
            offentligt.
          </p>
        </div>
        <div type="motSignatures">
          <list>
            <item xml:id="i-4ebkV6RRHzVe6WhYPaNoKC" who="i-HA8qZKZU3je8nF69VtPrqk">
              Eva-Lena Jansson (S)
            </item>
          </list>
        </div>
      </div>
    </body>
  </text>
</TEI>
