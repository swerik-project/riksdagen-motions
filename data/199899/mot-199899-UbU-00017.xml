<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-UbU-00017">
  <teiHeader>
    <fileDesc>
      <titleStmt>
        <title>med anledning av prop. 1998/99:105 Elever med funktionshinder - ansvar för utbildning och stöd</title>
        <author corresp="i-Q6uWG1k3pbJio9CebNs3Cz i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1998/99:105 Elever med funktionshinder - ansvar för utbildning och stöd</title>
          <idno type="rdwebb">GM02Ub17</idno>
          <rs type="number">Ub17</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GM02Ub17/text</ref>
          <ref type="dokument_url_html">http://data.riksdagen.se/dokument/GM02Ub17</ref>
          <ref type="dokumentstatus_url_xml">http://data.riksdagen.se/dokumentstatus/GM02Ub17</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-R64hXcfeLjT6ApXSAUhXxd"/>
        <correspContext corresp="i-R64hXcfeLjT6ApXSAUhXxd">
          <ref>Proposition 1998/99:105</ref>
        </correspContext>
        <correspAction xml:id="i-NwB4SPfyGwzpGKKVizNiZT" type="signed"/>
        <correspContext corresp="i-NwB4SPfyGwzpGKKVizNiZT">
          <note type="signatory" corresp="i-Q6uWG1k3pbJio9CebNs3Cz"/>
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction type="referral" xml:id="i-A93qAZ3MBqEhfTJNbUkZCu">
          <date when="1999-06-03"/>
        </correspAction>
        <correspAction type="dismissal" xml:id="i-K168ZNuK4FqAk9oRzeuYJD">
          <date when="1999-06-02"/>
        </correspAction>
        <correspAction type="submission" xml:id="i-246eUu4LmVRMaBjtV5gEwi">
          <date when="1999-06-01"/>
        </correspAction>
        <correspAction type="referral" xml:id="i-PFHrRHvvzuBsoHb1s8Rs4B">
          <date when="1999-06-03"/>
        </correspAction>
        <correspAction type="dismissal" xml:id="i-Ahq6zqVCAG1UZYLR3h9VV4">
          <date when="1999-06-02"/>
        </correspAction>
        <correspAction type="submission" xml:id="i-Mx41UFUjVTJxbEdYGwK9cD">
          <date when="1999-06-01"/>
        </correspAction>
        <correspAction type="assigned" xml:id="i-BB8qHVut3BXQtUVoNFFm6X"/>
        <correspContext corresp="i-BB8qHVut3BXQtUVoNFFm6X">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_Ub_0017/mot_199899_Ub_0017-0001.pdf"/>
      <div type="motHeader" xml:id="i-BkaDRqgHGFA4CnMoFayhxK">
        <div type="motTitle" xml:id="i-GK9Xi2eKUtsmxRknsuRvrN"/>
        <div type="motSubmissionInfo" xml:id="i-KE8nMC8NwW1AjjE94Spqjj"/>
      </div>
      <div type="motBody" xml:id="i-5TXxTNLJZMfsKFSpjcw8te">
        <div xml:id="i-91sZD8K69ukymEDyQ7wAaH">
          <p xml:id="i-SHXXqyXcEgfAfNx3ZNJzVV">
            Ubl17
          </p>
          <p xml:id="i-DkDEogzfTEe4NQXhQSvcom">
            Motion till riksdagen 1998/99:Ub17
          </p>
          <p xml:id="i-Y9cGTWKPFKfuseP8gCvdNL">
            av Sten Tolgfors (m) Mot. med anledning av prop. 1998/99:105
            Elever med 1998/99 Ub17-24
          </p>
          <p xml:id="i-6VouAxuwC1Ec6MySmavLMZ">
            funktionshinder — ansvar för utbildning och stöd
          </p>
          <p xml:id="i-VRLsDwGkGwS9fvW7C2aMGK">
            Ekeskolan ett mänskligt växthus
          </p>
          <p xml:id="i-Kswg5nY2Fp1QbeFM5vc6YM">
            Han är 10 år. Blind. Svårt hörselskadad. Autistisk och gravt
            rörelsehindrad. Därtill svårligen kontaktbar för dem som inte
            känner honom så väl att de kan tyda hans egna signaler. Han är
            också omtyckt och fullständigt accepterad som en i gänget. Han
            har kompisar och går på en skola som har absolut ledande kompetens
            i att förstå, hjälpa och utveckla barn i just hans situation.
            Många barns utveckling under tiden på skolan är förbluffande.
            Skolan han går på kan liknas vid ett mänskligt växthus. Han har
            det så bra som en kille i hans situation kan ha det. Så vad är
            problemet? Jo, att regeringen vill lägga ner hans skola och integrera
            alla barn med hans mycket speciella förutsättningar i kommunala
            skolor, som inte sällan saknar det kunnande som krävs för att
            hjälpa dem. Att avveckla Ekeskolan, den skola som har landets
            ledande kunskap i och erfarenhet av undervisning av blinda barn
            med multifunktionshinder, borde inte vara acceptabelt i ett land
            som säger sig ha höga ambitioner vad gäller örutsättningarna för
            barn med funktionshinder. Två principer verkar för regeringen
            väga tyngre än barnens och öräldrarnas bästa. Den ena är att barnen
            — med eller mot sin vilja — skall integreras i den vanliga skolan.
            Går alla andra barn integrerat så skall också barn med multifunktionshinder
            göra det. Läs om det inledande stycket som berättar om den 10-årige
            killen på Ekeskolan. Fundera på om det är rimligt att ta ifrån
            barn i denna situation deras trygga tillvaro. Fundera på hur deras
            dag i den kommunala skolan skulle se ut. Den andra principen är
            skolans kommunalisering — går de flesta andra barn i kommunala
            skolor så skall också dessa barn göra det. Men det rör sig om
            så få barn — med så speciella behov — att det inte borde vara
            problematiskt för någon att acceptera deras statliga specialskola.
            Vissa multihandikappade barn kommer om förslagen i propositionen
            går igenom att mista en fast skolform och en kvalitativt sett
            mycket högtstående undervisning, som varit unik i Europa. För
            barnen innebär det att möjligheten till utveckling, till samhörighet
            och kamratskap med andra i liknande situation försvinner.
          </p>
          <pb facs="riksdagen-motions-pdf/data/199899/mot_199899_Ub_0017/mot_199899_Ub_0017-0002.pdf"/>
          <p xml:id="i-6npX7wVDg9KUsoMURxPisU">
            Att en del barn har mycket speciella behov som inte kan mötas
            inom ramen för den kommunala skolan kan man inte bara bortse från.
            En ideologi om enhetlighet kan inte sättas över en mångsidig verklighet.
            Regeringen har fått backa på punkt efter punkt sedan FUNKIS- utredningen.
            Likväl finns i propositionen ett antal inkonsekvenser och otydligheter.
            Ekeskolans fasta skoldel ges en respittid på ca 10 i stället för
            3 år, men nedläggning blir det likafullt. Kunskapscentret stärks
            kortsiktigt, men flyttas sedan från Örebro. Rättighetslagen blir
            kvar för barnens gymnasiegång, men Ekeskolan får ingen gymnasiedel.
            Skolorna för döva och hörselskadade barn kommunaliseras inte,
            i alla fall inte just nu.
          </p>
          <p xml:id="i-AbVnvwQqxGqmCbdtXRTvaS">
            Integrering mot barnens vilja?
          </p>
          <p xml:id="i-BpvWhzaQvzUX4quYV7izuS">
            Alla barn har rätt att gå integrerat i skolan. Men det kan inte
            vara barns skyldighet att mot sin vilja integreras. Många föräldrar
            anser att synen på integration i propositionen bygger på en verklighetsfrämmande
            syn på funktionshindrade barns behov och situa- tion. Redan i
            FUNKIS-utredningen sades målet vara ”en skola för alla”, dvs.
            en integrerad skola för alla barn. Resonemanget återkommer i propositionen.
            Det sades också att ”insatserna skall vara icke segregerande”.
            ”Alla elever skall ges förutsättningar att nå skolans mål och
            ingen elev skall behöva stå utanför gemenskap och delaktighet.”
            Men för vem sätts målet om ”en skola för alla” upp i utredningen
            och i propositionen? Är det för att göra berörda föräldrar och
            barn till viljes? När man tar del av t.ex. föräldrarnas och barnens
            uppfattningar är det tydligt att de inte önskar förändringen.
            Tvärtom, de räds den. Förslaget att lägga ner Ekeskolan och i
            framtiden integrera berörda barn i den kommunala skolan kommer
            inte som ett svar på barns och föräldrars önskemål eller problembeskrivning.
            Det stammar ur en överideologiserad, systemfixerad syn på skolan.
            Ett barn är inte integrerat för att det vistas i samma lokal som
            andra barn, om det inte accepteras, kan delta i lekar, socialt
            liv, undervisning eller ritidsaktiviteter. Många av Ekeskolans
            barn har tidigare gått i kommunala skolor — formellt integrerade
            — vilket ofta inneburit att de suttit ensamma med en assistent
            i en skrubb, helt vid sidan av de övriga barnens liv. Det är ätt
            att inse hur utanför många av dessa barn med funktionshinder måste
            känna sig. De är närvarande, men inte inkluderade. Tvärtom blir
            det ”integrationen” som sätter fokus på och understryker utanförståendeskapet.
            På Ekeskolan är förhållandet omvänt. Barn med funktionshinder
            får en personligt anpassad undervisning, de får kamrater i samma
            situation, de kan delta i skolans aktiviteter och samvaro. De
            blir delaktiga. De får vänner. Just genom att dessa barn med funktionshinder
            tillåts lära känna och läsa ihop med andra barn med samma förutsättningar
            stärks självkänslan. Det säger barnen själva. Både FUNKIS och
            propositionen missar att segregation faktiskt kan vara något positivt
            — när den är självvald.
          </p>
          <p xml:id="i-KBzypZbnAnG2NaBvwL6o4b">
            Mot. 1998/99Ub17
          </p>
          <pb facs="riksdagen-motions-pdf/data/199899/mot_199899_Ub_0017/mot_199899_Ub_0017-0003.pdf"/>
          <p xml:id="i-84tyxpqsDaMv45waXjPVPS">
            Mot.
          </p>
          <p xml:id="i-8x1XQdWXnC2CJ4gGv2pPQp">
            3 Specialskolan — rättighet eller
          </p>
          <p xml:id="i-Rx5APFEpYCKswzxaWSKWPn">
            1998/99Ub17 diskriminering?
          </p>
          <p xml:id="i-9oxnH2aA9QtKCwSn33pWij">
            Staten är idag huvudman för landets specialskolor och är delfinansiär
            av riksgymnasier för elever med funktionshinder. Det finns fem
            specialskolor för hörselskadade och döva barn. Det finns en specialskola
            för hörselskadade och döva barn som därutöver är utvecklingsstörda.
            Det finns en specialskola — Hällsboskolan — för elever som har
            grava språkstörningar, alternativt är hörselskadade eller döva
            och därtill har beteendestörningar. Den tredje specialskolan är
            Ekeskolan som tar emot barn som är blinda eller synskadade och
            som dessutom ofta är multihandikappade. Skolministern har backat
            från förslaget att kommunalisera specialskolorna för barn med
            hörselskador. Det är bra och något som krävdes redan i höstas
            i motion 1998/99:Ub216. Enligt propositionen skall dock Ekeskolans
            och Hällsboskolans fasta skoldelar läggas ner. Synskadade och
            talskadade barn skall lyftas ut ur specialskolans målgrupp. Förslaget
            bör avvisas av riksdagen av skäl som redovisas nedan. Döva och
            hörselskadade barn skall också fortsättningsvis tillhöra målgruppen.
          </p>
          <p xml:id="i-Q8qskAiqwmHUxChghB6qN6">
            Kommunalisering eller barnens bästa?
          </p>
          <p xml:id="i-UNua57z44rB1HpVk3Q5M91">
            Analysen som ligger till grund för resonemangen i såväl utredning
            som proposition är att den kommunala kompetensen på området inte
            är tillräckligt god. Det är sannolikt riktigt, och det problemet
            måste tas på allvar så att situationen kan förbättras. Eftersom
            de flesta barn, som regeringen påpekar, går i kommunala skolor
            är det av största vikt att den kommunala kompetensen vad gäller
            undervisning av barn med funktionshinder dramatiskt förbättras.
            Regeringens slutsats — att kommunerna skall ta över mer av under-
            visningen av barn med svåra funktionshinder — är dock fel. Specialskolorna
            för de barn som av olika skäl har störst behov kan inte avvecklas
            med mindre än att realistiska alternativ säkrats. Detta ter sig
            avlägset. Det krävs i verklig mening specialkunnande för varje
            barns situation. På specialskolor som Ekeskolan finns den kompetens
            som behövs samlad. Fortfarande är det orimligt att tro att alla
            landets nära 290 kommuner skall kunna nå samma kunskapsnivå som
            en specialskola. Varje berörd kommun måste bygga upp erforderlig
            kompetens och anpassa lokaler och utrustning för elever med mycket
            speciella behov. Detta tar tid, är dyrt och måste ske helt utan
            de samordningsfördelar som det innebär att ha en verksamhet för
            barn med vissa särskilda behov samlad. Kommunerna har inte och
            kan knappast förväntas att mer än i undantagsfall klara av att
            bygga upp det kunnande som krävs för de mycket speciella behov
            som de berörda barnen har. En lärare kanske möter en elev med
            sådana behov som det är frågan om en enda gång under hela sin
            lärarbana.
          </p>
          <pb facs="riksdagen-motions-pdf/data/199899/mot_199899_Ub_0017/mot_199899_Ub_0017-0004.pdf"/>
          <p xml:id="i-VX68bwkd195SCSPaHaHRep">
            Det saknas vidare motiv för kommunerna att i förväg — ”på chans”
            — bygga Mot. upp kapacitet för högkvalitativ undervisning av barn
            med multifunktions- 1998/99Ub17 hinder. Sådant kapacitetsbyggande
            kostar miljonbelopp och tar åratal att åstadkomma. Kommunerna
            vet ju inte om de kommer att ha barn med vissa funktionshinder
            eller kombinationer av funktionshinder och därmed vissa speciella
            behov om, låt säga, 10 år. I många kommuner behövs inte kompetensen
            löpande. När ett barn med en typ av mycket speciella behov lämnar
            skolan kommer långt ifrån alltid ett annat med likartade behov
            efter. Vad händer då med kunnandet, lokaler, utrustning och medarbetare?
            Men grundkritiken är att det är starkt ifrågasättbart om kommunerna
            alls kan klara ansvaret för skolan för barn med den typ av svåra
            multi- funktionshinder det här är frågan om. Även om en satsning
            på att stärka specialpedagogiken i lärarutbildningen och genom
            att fortbildning genomförs, så kommer detta inte att vara tillräckligt
            för att nå den specialkompetens för svåra fall som idag finns
            på specialskolorna. Det råder brist på speciallärare med spetskompetens.
            Det inns anledning att tro att dessa synpunkter är giltiga för
            flera grupper av barn med funktionshinder. Kommunerna kommer att
            få stora problem med att bära kostnadsansvaret ör barn med multifunktionshinder,
            vars behov kan kosta miljontals kronor. Vem vågar tror att detta
            inte kommer att drabba barnen? Risken är att barnen blir betraktade
            som problem, i tider av redan hårt ansträngda kommunala skolbudgetar.
            I propositionen saknas helt besked om förslagens ekonomi och kommuner-
            nas ekonomiska möjligheter att ge barn med funktionshinder bättre
            stöd i hemskolorna. Det måste finnas ett nära samarbete mellan
            skola, habilitering och boende. Detta kan ej åstadkommas i varje
            kommun. Det är förmodligen inte möjligt att garantera en likabehandling
            över hela landet av dessa barn med mycket särskilda behov. Många
            av barnen har före specialskolan gått i kommunala skolor. I många
            fall har det inneburit en kamp mellan föräldrar och hemkommunen
            om resurskrävande insatser. Man har prövat en rad skolformer innan
            man hittat rätt på Ekeskolan. Många föräldrar ser framför sig
            att denna ständiga process börjar om ifall Ekeskolans fasta skola
            läggs ner. Erfarenheterna från när andra specialskolor kommunaliserats
            är knappast goda. Sedan finansieringsansvaret för Adolfsbergsskolans
            RH-klasser flyttats till kommunerna har elevantalet stadigt minskat.
            Hemkommunerna måste stå både för elevkostnaden om ca 260 000 kronor
            per läsår och kostnader för resor och boende. Det blir en sammanlagd
            kostnad om ca 1,5 miljoner kronor per år och barn. För något år
            sedan fick tre elever tacka nej till Adolfsbergsskolan därför
            att hemkommunerna sagt nej till deras begäran att studera där.
            Detta trots att skolans experter, föräldrarna och eleven varit
            överens om att barnet skulle må väl av att gå där.
          </p>
          <pb facs="riksdagen-motions-pdf/data/199899/mot_199899_Ub_0017/mot_199899_Ub_0017-0005.pdf"/>
          <p xml:id="i-SHWk3at1kW9bA64ywp51QK">
            Mot. 5 Elevernas skolval ifrågasätts i flera fall varje år, vilket
            orsakar 1998/99Ub17 oro och bristande långsiktighet för eleven.
            I ett fall har kommunens agerande lett till rättegång, då kommunen
            vägrade eleven rätten att gå på skolan. Skolministern har undvikit
            att svara på frågan om tidigare kommunali- seringar av specialskolor,
            som den av Adolfsbergsskolan, har utvärderats av Utbildningsdepartementet.
            Förmodligen är det därför inte gjort. Det är dock angeläget att
            tidigare kommunaliseringar av specialskolor utvärderas.
          </p>
          <p xml:id="i-QGgVvdLcmsHBQShZmZnHJu">
            En rimlig språkmiljö?
          </p>
          <p xml:id="i-M2PDnW4wdt3CGLbyMo7JL4">
            Regeringen vill lägga ner Ekeskolan, men vill behålla specialskolorna
            för döva barn. Varför denna skillnad i synen på specialskolor?
            Skolministern sa nyligen i riksdagen: ”Min uppfattning är att
            det finns ett handikapp, nämligen att vara döv, som skiljer sig
            från andra. Döva kräver ett eget språk, och de behöver också ha
            tillräckligt med kamrater och tillräckligt med personal som är
            kompetent inom området. Det kräver en alldeles egen skolmiljö.”
            Dessa argument går igen också i propositionen. Men vad är då ett
            språk? Att ha vägar att kunna förmedla sina tankar och känslor?
            Att kunna meddela sig med och förstå omvärlden? Svårt synskadade
            barn med allvarliga multihandikapp som hörselskador, autism, utvecklingsstörning
            eller svåra rörelsehinder har ofta svårt att kommunicera med omvärlden.
            Det är vanligt att blinda barn har ett svagt eller mycket svagt
            utvecklat kroppsspråk, vilket försvårar möjligheten att göra sig
            förstådda. En del av de svårt synskadade barnen med multihandikapp
            saknar ett för utomstående tydbart språk, vissa saknar till och
            med mimik. Andra barn kan ta till sig beröring eller musik förmedlad
            genom speciella resonansmattor på golvet. Musiken de inte kan
            höra, kan de då känna rytmen av. Ytterligare andra barn använder
            ett teckenspråk, som helt skiljer sig från de dövas. Det är nämligen
            inte fråga om bokstäver eller ord, utan om högst personliga signaler
            mellan barnet och föräldern, eller assistenten. Ytterligare andra
            barn kan ge uttryck t.ex. för matematisk förmåga med hjälp av
            färger, eller kommunicera via talsyntes i datorn. Allmänt är att
            autism drabbar förmågan att kommunicera. Barn med autism tänker,
            reagerar och uppfattar omvärlden annorlunda, vilket naturligtvis
            påverkar kommunikationsförmågan och det sociala samspelet. I en
            vidare bemärkelse är alltså döva knappast de enda barn med funktionshinder
            som har ett eget språk och därmed behov av en egen skolmiljö.
            För andra svårt funktionshindrade barn är språket måhända inte
            erkänt eller identiskt för alla i samma situation, som de dövas
            teckenspråk är, men likväl av största betydelse för de berörda
            barnens livssituation. Sverige ligger långt framme vad gäller
            undervisning för döva och hörselskadade barn. Det är mycket bra.
            Men det är centralt att det finns miljöer där alla barn med mycket
            särskilda behov kan få möjlighet att uttrycka sig och lära sig
            kommunicera med omvärlden. För svårt synskadade barn med allvarliga
            multifunktionshinder finns en sådan miljö — Ekeskolan —
          </p>
          <pb facs="riksdagen-motions-pdf/data/199899/mot_199899_Ub_0017/mot_199899_Ub_0017-0006.pdf"/>
          <p xml:id="i-Bw8FJiPKppttCp37amXgVk">
            som regeringen vill stänga. En liknande argumentation kan föras
            om Mot.
          </p>
          <p xml:id="i-7jZ8WL9zYYaEyjTctfNikj">
            Hällsboskolan. Också synskadade barn med multifunktionshinder
            har rätt till bästa möjliga förutsättningar för språkutveckling.
          </p>
          <p xml:id="i-TseJcLCfbSDbj3777ekUb3">
            Avvisa nedläggningen av Ekeskolan
          </p>
          <p xml:id="i-GjDdniwMmZaJNJ5RafeZMC">
            Ekeskolan är landets riksrekryterande specialskola för blinda
            och synskadade barn med flera handikapp, tex. hörselskador. En
            del av barnen är också autistiska, utvecklingsstörda eller rörelsehindrade.
            Några barn har en rad olika funktionshinder. En del barn är rullstolsburna,
            andra saknar ett för utomstående tydbart språk. Det krävs i verklig
            mening specialkunnande för varje barns situation. Ekeskolan har
            mångårig erfarenhet, engagerad personal, högt utvecklad pedagogik
            och specialistkunnande. Barnens kombinationer av funktionshinder
            varierar. Därför får de en individanpassad undervisning. Miljön
            är perfekt för de barn skolan vänder sig till. Alla är i samma
            situation. Barnen känner sig omtyckta och accepterade. Regeringen
            vill lägga ner Ekeskolans fasta skoldel och flytta Ekeskolans
            resurscenter till Stockholm om några år. Blinda barn med multi-
            funktionshinder förlorar då sin specialskola och skall med eller
            mot sin vilja integreras i kommunala skolor. Nedläggningen görs
            på så sätt att ett intagningsstopp införs från år 2001. De som
            går på skolan idag får slutföra sin utbildning, men hur skall
            kvaliteten i undervisningen säkras för de barn som antas fram
            till 2001? När elevantalet sjunker kommer skolan få problem att
            behålla kompetens och klara ekonomin. Propositionen saknar svar
            på den frågan och därmed skapas en total oklarhet för framtiden
            för dessa barn. Propositionens förslag innebär att barn endast
            skall kunna komma till Ekeskolan kortare perioder, eller ”visstidsplaceringar”,
            som det kallas. När propositionen presenterades kunde dock inte
            svar lämnas om vad ”visstid” innebär. Korttids- eller visstidsbesök
            är dock en omöjlig tanke för ett barn med autism, som behöver
            en särskilt trygg och långsiktig miljö. Förslaget innebär en betydande
            försämring för de barn som skulle behöva kunna gå på Ekeskolan
            läsårsvis, med klasskamrater, i en stabil miljö, med möjlighet
            att planera sin utbildning. För skolan blir det också svårt att
            planera när elevantalet varierar under läsårens gång. I och med
            att kommunerna skall betala ersättning för visstidsbesöken blir
            de ekonomiska villkoren för barnens vistelse och för skolans verksamhet
            också osäkra. Hur skall visstidsbesöken kunna vara kvar när Ekeskolans
            fasta skoldel äggs ner och resurscentret flyttas? Hur skall ansvaret
            för barn med Spielmeyer-Vogt kunna tas när resten av verksamheten
            vid Ekeskolan efterhand avvecklas? Kritiken mot förslagen i FUNKIS-utredningen
            och nu i propositionen kvarstår. På Ekeskolan finns också ett
            resurscenter. För att utveckla ny praktiskt kunskap är resurscentret
            avhängigt av att det bedrivs löpande undervisning på Ekeskolan.
            Resurscentret bör också i fortsättningen vara knutet till Ekeskolans
            fasta skoldel och inte flyttas till Stockholm eller annorstädes.
          </p>
          <p xml:id="i-TytQS8UcSwcGBJNHeDtSPX">
            1998/99Ub17
          </p>
          <pb facs="riksdagen-motions-pdf/data/199899/mot_199899_Ub_0017/mot_199899_Ub_0017-0007.pdf"/>
          <p xml:id="i-3pJypNFUM4CqJnZJbkeEuK">
            Mot. 7 Ibland hävdas att behovet av Ekeskolan har minskat, därför
            att 1998/99Ub17 elevantalet gått ner. FUNKIS-utredningen skrev
            tvärtom att elevantalet varit konstant. Men så länge eleverna
            inte garanteras möjligheten att välja den skola som passar dem
            bäst så är elevantalet inte ett relevant mått på behov. Ekeskolan
            behövs, inte minst som ett alternativ för barn som prövat de flesta
            andra lösningar i hemkommunerna. Det påtalas också ibland att
            få yngre barn går på Ekeskolan. Detta beror rimligen på — vilket
            FUNKIS för övrigt noterade — att många kommer till skolan först
            i tonåren. Först har nästan alla prövat en rad olika alternativ
            på hemorten. Och först när kommunerna har misslyckats med att
            ge barnen en adekvat utbildningsform öppnas alternativet Ekeskolan.
            De äldre barnens sociala behov är också annorlunda och mer komplexa
            än de yngres. Kontakterna utanför den egna familjen blir allt
            viktigare. Vidare hänvisas stundom till att synskadade elever
            med multihandikapp oftast går i skolan i sina hemkommuner. Så
            kommer det förmodligen att förbli, och därför måste den kommunala
            kompetensen stärkas. Poängen är inte att alla barn skall anvisas
            att gå på en specialskola. Poängen är att Ekeskolan är ett alternativ
            för dem som inte kommer till sin rätt, eller kommer till rätta
            i den kommunala skolan. Det faktum att inte alla synskadade barn
            med multifunktionshinder går på Ekeskolan kan knappast vara ett
            argument för att inte någon skall få göra det. Många föräldrar
            känner inte till Ekeskolans existens och nästan alla barn går
            som sagt först igenom en process där man prövar en rad olika alternativ
            på hemorten innan man till slut väljer en specialskola. Ekeskolan
            visar det mänskliga livets värde — att alla barn kan utvecklas
            och vara lyckliga — bara de rätta förutsättningarna ges. En nedläggning
            vore anmärkningsvärd i ett land som gärna ser sig som föregångsland
            vad gäller förutsättningarna för människor med funktionshinder.
            Avvecklingen av Ekeskolan måste stoppas. Därtill bör möjligheten
            att komplettera Ekeskolan med en gymnasiedel utredas, så att barnen
            kan gå vidare och utvecklas i sin egen takt, oavsett ålder. Idag
            saknas goda alternativ för Ekeskolans elever att läsa vidare på.
            Resultatet blir att mycket få ungdomar därifrån går vidare. Det
            bör vidare utredas om en möjlig väg att finansiera detta kan vara
            att överföra pengar från lönebidragssystemet. Propositionen har
            inga svar att ge om de ekonomiska konsekvenserna av propositionens
            förslag för de kommunala skolorna. Samma oklarhet gäller för kommunernas
            finansiering av korttidsbesöken på Ekeskolan.
          </p>
          <p xml:id="i-JyibULMWSmbK61AYYSx232">
            Alla barns rätt att välja skola
          </p>
          <p xml:id="i-PMZ1WMm6znv4UGA5AU1bPa">
            Att kunna välja skola är viktigt för alla barn. Men möjligheten
            att välja är alldeles särskilt viktig för barn och ungdomar med
            funktionshinder. De är beroende av att skolan de går i har tillräckligt
            kunnande och att miljön är trygg och undervisningen långsiktig.
            Idag hindras många av dessa barn att välja skola p.g.a. bristande
            information, alltför få alternativ och rena kommunala avslagsbeslut.
          </p>
          <pb facs="riksdagen-motions-pdf/data/199899/mot_199899_Ub_0017/mot_199899_Ub_0017-0008.pdf"/>
          <p xml:id="i-Sv4Fdt99vX4YhUor9cgfXN">
            Det enda rimliga är en statligt garanterad rätt att välja skola
            som omfattar Mot. alla barn — i synnerhet dem som söker specialskola.
            För att valfriheten skall 1998/99Ub17 vara reell måste finansieringen
            av boendet vid specialskolorna garanteras barnen. Genom detta
            säkerställs alla barns — också barn med multihandikapp och andra
            särskilda behov — rätt och möjlighet att välja skola. Därmed blir
            Ekeskolans långsiktiga fortlevnad en fråga om berörda barns och
            föräldrars fria val. Allt talar för att Ekeskolan då kommer att
            bestå. Det statliga huvudmannaskapet för och finansieringen av
            specialskolan bör kvarstå tills denna nya nationella finansieringsform
            har införts. När en statligt garanterad rätt att välja skola införts
            för barn med funktionshinder kan en annan huvudman vara ett alternativ
            för bl.a. Ekeskolan. Föräldrar och skolans medarbetare får då
            ekonomiska möjligheter att driva skolan, under statlig kvalitetstillsyn.
          </p>
          <p xml:id="i-8cSdb6XTjTRAvh2hYFUo3B">
            Brister i hantering av utredning och proposition
          </p>
          <p xml:id="i-Bsfg9aud4k3gGqZV4yJjDz">
            FUNKIS-utredningen hann inte fullgöra utredningsuppdraget fullt
            ut. En mycket central del, de ekonomiska konsekvenserna av den
            föreslagna kommunaliseringen av specialskolorna lämnades därhän.
            Inte heller i propositionen klaras de ekonomiska konsekvenserna
            av förslagen ut. Det är oacceptabelt att besked om ekonomiska
            konsekvenser dröjer till efter det att riksdagen förväntas fatta
            beslut om propositionen. Inget vet alltså idag vilka ekonomiska
            konsekvenser förslagen i propositionen skulle få. är FUNKIS-utredningen
            var ute på remiss rådde oklarhet om vem som skulle hantera remissen
            på departementet. Oklarheten bekräftades när det moderata riksdagskansliet
            efterfrågade besked. Detta är allvarligt eftersom det är väl känt
            att det är innan en proposition är färdigskriven som intresserade
            människor och organisationer har störst möjlighet att föra fram
            synpunkter för att kunna påverka innehållet. Det stod till slut
            klart att statsrådet Wärnersson skulle hantera remissen och propositionen.
            Därmed kom hon i den mycket ovanliga situationen att få ta ställning
            till det egna arbetet som FUNKIS-utredningens ordförande.
          </p>
          <p xml:id="i-CCfoUScUT79Cehn69XtiBp">
            Avslutning
          </p>
          <p xml:id="i-P6dFqmAb9bB8q2Nn9m63fv">
            Regeringen har fått backa på punkt efter punkt sedan FUNKIS-utredningen.
            Likväl är propositionen full av inkonsekvenser och otydligheter.
            Ekeskolans fasta skoldel ges en respittid på ca 10 istället för
            3 år, men nedläggning blir det likafullt. Kunskapscentret stärks
            kortsiktigt, men flyttas sedan från Örebro. Rättighetslagen blir
            kvar för barnens gymnasiegång, men Ekeskolan får ingen gymnasiedel.
            Skolorna för döva och hörselskadade barn kommunaliseras inte,
            i alla fall inte just nu. Inga besked ges om förslagens ekonomi
            eller kommunernas ekonomiska möjligheter att ge barn med funktionshinder
            bättre stöd.
          </p>
          <pb facs="riksdagen-motions-pdf/data/199899/mot_199899_Ub_0017/mot_199899_Ub_0017-0009.pdf"/>
          <p xml:id="i-EX8ULAu8a1xbz136LfDAFR">
            Mot. 9 Kritiken mot nedläggningen av Ekeskolan har varit och
            är 1998/99Ub17 massiv. Föräldrar, elever och lärare har agerat
            kraftfullt för att få behålla skolan. De har engagerat sig trots
            att barnen som nu går på skolan skall få gå färdigt innan den
            stängs. Orsaken är att man av egen erfarenhet vet hur viktig Ekeskolan
            är för berörda familjer och barn. Ett stort antal läkare, experter
            och opinionsbildare har tagit ställning mot nedläggningen. Många
            människor som läst om förslaget har engagerat sig för barnen på
            skolan och för dess fortlevnad. Den socialdemokratiska Örebrobänken
            har aviserat att den skall motionera om Ekeskolan. Före detta
            ledande socialdemokrater i riksdag och fack- förbund står på Ekeskolans
            sida. Svenska Dagbladet, Expressen och Dagens Nyheters ledarsidor
            har alla tagit ställning för Ekeskolan och beskrivit situationen
            för barnen där. Radio och TV har också löpande belyst situationen.
            De reaktioner och den uppmärksamhet som förslaget att lägga ner
            Ekeskolan har väckt har redan resulterat i en mycket positiv sak:
            Aldrig förr har barn med funktionshinder, deras situation och
            förutsättningar uppmärk- sammats så mycket som det senaste året.
            Detta har med största sannolikhet bidragit till att öka förståelsen
            för barn med funktionshinder. Människor har sett att barnen på
            Ekeskolan har ett enormt driv, stor livsglädje och goda möjligheter
            att utvecklas. Ekeskolan är ett mänskligt växthus, med många mycket
            motiverade elever. Ekeskolans nedläggning måste avvisas och den
            fasta skolverksamheten bevaras för de barn och familjer som så
            önskar.
          </p>
          <p xml:id="i-Gr9yYvGhPbs5Z9vpS6mUsM">
            Hemställan
          </p>
          <p xml:id="i-2CKd7HbjmvoGyUFbJxCsVf">
            Med hänvisning till det anförda hemställs 1. — att riksdagen
            avvisar propositionens förslag om att avveckla Ekeskolans fasta
            skoldel, 2. att riksdagen avvisar propositionens förslag om att
            avveckla Hällsboskolans fasta skoldel, 3. att riksdagen avvisar
            propositionens förslag om att synskadade och talskadade barn skall
            utgå ur specialskolans målgrupp, 4. — att riksdagen som sin mening
            ger regeringen till känna vad i motionen anförts om utvecklingen
            och lokaliseringen av Ekeskolans resurscenter, 5. — att riksdagen
            som sin mening ger regeringen till känna vad i motionen anförts
            om att utreda förutsättningarna för ett riksgymnasium för blinda
            och synskadade barn med multihandikapp vid Ekeskolan, 6. att riksdagen
            som sin mening ger regeringen till känna vad i motionen anförts
            om utvärdering av tidigare kommunaliseringar av specialskolor,
            7. att riksdagen som sin mening ger regeringen till känna vad
            i motionen anförts om behovet av förstärkning av den kommunala
            kompetensen vad gäller undervisning av barn med funktionshinder,
          </p>
          <pb facs="riksdagen-motions-pdf/data/199899/mot_199899_Ub_0017/mot_199899_Ub_0017-0010.pdf"/>
          <p xml:id="i-LsiEEHpWKgKFUmHFD1XHEe">
            8. — attriksdagen som sin mening ger regeringen till känna vad
            i Mot. 10 motionen anförts om särskilda förutsättningar för språkutveckling
            1998/99Ub17 för synskadade barn med multifunktionshinder, 9. att
            riksdagen som sin mening ger regeringen till känna vad i motionen
            anförts om rätten för barn och ungdomar med funktionshinder att
            välja skola, 10. att riksdagen som sin mening ger regeringen till
            känna vad i motionen anförts om kommunernas information = till
            funktionshindrade barns föräldrar om hjälp, stöd och möjlighet
            att söka specialskolor.
          </p>
          <p xml:id="i-GPEADyXCFNAMmknMoCCWna">
            Stockholm den 27 maj 1999
          </p>
          <p xml:id="i-5snpN8vZefPvsbFotU37G7">
            Sten Tolgfors (m)
          </p>
        </div>
      </div>
    </body>
  </text>
</TEI>
