<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00398">
  <teiHeader>
    <fileDesc>
      <titleStmt>
        <title>En stödjande familjepolitik</title>
        <author corresp="i-WTUJB2R5FNpHU89dXa4RTX i-8uZQYUDvSkrZ9C65jGh6Ce">av Emma Henriksson och Stefan Svanström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En stödjande familjepolitik</title>
          <idno type="rdwebb">H102So398</idno>
          <rs type="number">So398</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So398/text</ref>
          <ref type="dokument_url_html">http://data.riksdagen.se/dokument/H102So398</ref>
          <ref type="dokumentstatus_url_xml">http://data.riksdagen.se/dokumentstatus/H102So398</ref>
          <ref type="doc">http://data.riksdagen.se/fil/9B65BA81-96EC-4EE4-B18C-12ED9DECBD11</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-8uZQYUDvSkrZ9C65jGh6Ce</idno>
            <name>Stefan Svanström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NZTvX3Srq8BXaCDCCYkGWw" type="signed"/>
        <correspContext corresp="i-NZTvX3Srq8BXaCDCCYkGWw">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-8uZQYUDvSkrZ9C65jGh6Ce"/>
        </correspContext>
        <correspAction xml:id="i-Hs1z4wjMYGuUbpqewfUoa7" type="numbering">
          <date when="2013-10-03"/>
        </correspAction>
        <correspAction xml:id="i-TrHh9EviefUuiZbkdtDecu" type="submission">
          <date when="2013-10-03"/>
        </correspAction>
        <correspAction xml:id="i-3AMJmQpBdkXJJEqRoUbVkg" type="transfer">
          <date when="2013-10-03"/>
        </correspAction>
        <correspAction xml:id="i-WmMsvT246v1T4BETbYiU5V" type="assigned"/>
        <correspContext corresp="i-WmMsvT246v1T4BETbYiU5V">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GN35o28wkUFfomdE2V853X" type="motHeader"/>
      <div xml:id="i-DDmXnWbC8UEWWvZgAYceyM" type="motBody">
        <div xml:id="i-42EZ6oic5nV8Mr3wV2e2av" type="motProposal" subtype="förslag">
          <head xml:id="i-4RFvGFtZU7U2RirtWHycNp">
            Förslag till riksdagsbeslut
          </head>
          <list xml:id="i-TRqTKbygjDHyXky6TEfFNY" style="ol">
            <item xml:id="i-UcfUfdH4KSRDNYRpYRFc4b">
              Riksdagen tillkännager för regeringen som sin mening vad som
              anförs i motionen om att införa en skyldighet att analysera alla
              politiska beslut utifrån vilka konsekvenser de får för familjer
              och nära relationer på samma sätt som man i dag beaktar bl.a.
              miljöaspekter. 1
            </item>
            <item xml:id="i-664NDnS59UNUSB8fqUhKte">
              Riksdagen tillkännager för regeringen som sin mening vad som
              anförs i motionen om att utöka utbudet av föräldrautbildning.
            </item>
            <item xml:id="i-56sa76SzZq4jhkgjHokAgn">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag till hur tillgången till kvalitetssäkrat och lättillgängligt
              föräldrastöd på internet kan tillgodoses.
            </item>
            <item xml:id="i-NgqEj1Tamo9BwdV9r48tHN">
              Riksdagen tillkännager för regeringen som sin mening vad som
              anförs i motionen om en nationell översyn av familjerådgivningen.
            </item>
            <item xml:id="i-LtYhdsU6JbwF89Kc6n1wsU">
              Riksdagen tillkännager för regeringen som sin mening vad som
              anförs i motionen om att genomföra en översyn av landets jourverksamheter
              och utreda hur kraven på dessa verksamheter kan skärpas i linje
              med motionens intentioner.
            </item>
          </list>
          <p xml:id="i-URqzAtQfPKN2r8912h7kxP">
            1 Yrkande 1 hänvisat till SfU.
          </p>
        </div>
        <div xml:id="i-NHwBzxy54HAHUUnme4ro2J" type="motContent">
          <head xml:id="i-6GVewLgBgQiT2HNFvXVumy" type="h1">
            Motivering
          </head>
          <p xml:id="i-QX2jSzCyZBybyoFU9XB5CT">
            Familjen är den viktigaste gemenskapen i samhället och den behövs
            för att människor ska kunna växa och må bra. Den behövs för att
            barnen ska få omsorg och fostran i en kärleksfull miljö. När familjen
            fungerar är det en tillitsfull gemenskap som skänker trygghet
            och stabilitet i en ständigt föränderlig omvärld. På så sätt svarar
            familjen mot grundläggande mänskliga behov. Barn som växer upp
            i en trygg familjegemenskap får i allmänhet goda förutsättningar
            att klara livets utmaningar. Om familjen inte fungerar som en
            trygg bas fungerar inte heller samhället.
          </p>
          <head xml:id="i-SSnh4TcebrrVNgZB5Lj8Km" type="h2">
            Familjesäkra politiken
          </head>
          <p xml:id="i-3DYkoTfahXCGxZGJd2GHbk">
            Hemmiljö och familjeliv påverkar vår hälsa och livskvalitet.
            I ett bredare perspektiv blir de mänskliga resurserna en allt
            mer avgörande faktor för ett lands konkurrenskraft och ekonomiska
            utveckling. Människor som har balans i tillvaron och mår bra lär
            sig mer och presterar bättre. Familjernas situation och förutsättningar
            får också långsiktiga effekter eftersom det är där nästa generations
            medborgare formas.
          </p>
          <p xml:id="i-UMHPr7oUjNY2SgW2oKofXx">
            Det handlar inte bara om familjepolitiken. Familjernas förutsättningar
            påverkas av beslut inom en rad olika politikområden som till exempel
            skattepolitik, socialförsäkringarnas utformning, skolpolitik,
            arbetsmarknadspolitik, integrations- och migrationspolitik samt
            bostadspolitik.
          </p>
          <p xml:id="i-LxTFp3nNsS1frDvU8roun7">
            Alla politiska beslut bör analyseras utifrån vilka konsekvenser
            de får för familjer och nära relationer. Det kan handla om att
            identifiera hur ett förslag påverkar familjernas ekonomiska situation,
            hur balansen mellan arbete och fritid upprätthålls och hur det
            påverkar förutsättningarna att värna och vårda positiva familjerelationer.
            Kristdemokraterna vill helt enkelt familjesäkra politiken. I dag
            görs liknande bedömningar vad gäller bland annat miljöaspekter.
            Flera andra länder har utformat modeller för familjekonsekvensanalyser,
            till exempel Australien och Nya Zeeland.
          </p>
          <head xml:id="i-FpgT8uHGmdMUg3uk5uuh9U" type="h2">
            Ett förstärkt föräldrastöd och föräldrautbildning
          </head>
          <p xml:id="i-H27a16XWUNCGcfLnxRaR2W">
            Föräldrarna är de viktigaste personerna i ett barns liv. Det
            finns situationer då föräldrar upplever svårigheter i sitt föräldraskap
            eller har behov av stöd för att hantera nya situationer. Det offentliga
            ska inte ta över föräldrarnas roll. Däremot ska det offentliga
            erbjuda stöd och hjälp i föräldrarnas viktiga uppgift. Stöd till
            föräldrarna är också ett stöd till barnen.
          </p>
          <p xml:id="i-G4HB49xYCsNRtCHqrak3s4">
            Det finns en efterfrågan bland föräldrar om att kunna få prata
            och rådgöra med någon om föräldrarollen och barnets utveckling.
            Det befintliga utbudet av stöd motsvarar inte detta behov, inte
            minst vad gäller stödet till föräldrar med tonårsbarn. Det är
            därför glädjande att regeringen i budgetpropositionen för år 2014
            fortsätter att stärka föräldrastödet. Utbildning i föräldrastödjande
            arbete görs tillgänglig genom en distansutbildning på universitetsnivå.
            En satsning på att stärka stödet till föräldrar med barn i tonåren
            kommer att inledas. I syfte att främja ett lättillgängligt föräldrastöd
            avser regeringen även att göra en satsning på att utveckla och
            utvärdera olika modeller för familjecentraler. Kristdemokraterna
            vill även se en ökad tillgång till föräldrautbildning, genom att
            göra det obligatorisk för kommunerna att erbjuda föräldrautbildning.
          </p>
          <p xml:id="i-5krnsrzLMWATKq7kNycMkz">
            Det finns också ett behov av lättillgängligt och kvalitetssäkrat
            stöd till föräldrar via nätet. Därför bör regeringen återkomma
            i frågan hur man kan utveckla och förstärka den delen på landstingens
            och regionernas gemensamma webbplats för råd om vård, 1177.se.
          </p>
          <head xml:id="i-Pp6L7vJjf6zwuYA5iPzSUP" type="h2">
            Nationell översyn av familjerådgivningen
          </head>
          <p xml:id="i-fc1ZKtPPnkgqWYabofZym">
            Grundtanken med familjerådgivning är att skapa en verksamhet
            med låga trösklar dit människor med förtroende och i skydd av
            en absolut sekretess kan vända sig med sina mest privata relationsproblem.
            Syftet är att bistå par så att de kan hantera sina konflikter,
            problem och krissituationer på sådant sätt att de vill fortsätta
            leva tillsammans. För dem som väljer att separera kan rådgivningen
            vara ett sätt att få hjälp med att hantera konflikter och att
            underlätta samarbete och ett gemensamt föräldraskap även om de
            lever på skilda håll. Det finns svensk forskning och utvärdering
            som visar att familjerådgivning har en positiv effekt på den självrapporterade
            kvaliteten i parförhållanden.
          </p>
          <p xml:id="i-LsiCMmjCMNnDdWEmk6sHP9">
            Kristdemokraterna medverkade under regeringstiden under åren
            1991–1994 till förstärkt familjerådgivning och numera är varje
            kommun skyldig att erbjuda familjerådgivning. Under 2010 hölls
            ungefär 109 000 familjerådgivningssamtal med knappt 60 000 personer.
            Det motsvarar 9 personer per 1 000 i befolkningen. Knappt 43 000
            barn berördes direkt eller indirekt av dessa samtal. I cirka 80
            procent var de besökande gifta par eller samboende. Totalt satsar
            Sveriges kommuner strax under 200 miljoner kronor varje år på
            familjerådgivningen, vilket motsvarar mindre än 1 procent av kommunernas
            totala kostnader för individ- och familjeomsorg, när ekonomiskt
            bistånd är borträknat. Kristdemokraterna bedömer att det är motiverat
            för det offentliga att satsa ytterligare på denna verksamhet.
          </p>
          <p xml:id="i-WDUrubp515Frni23oWfacB">
            En viktig fråga ur ett tillgänglighetsperspektiv är avgifterna
            till familjerådgivningen. Enligt lagstiftningen får kommunerna
            ta ut avgifter men de bör läggas på en sådan nivå att de inte
            avhåller enskilda från att vända sig till den kommunala familjerådgivningen.
            Avgifterna varierar starkt mellan olika kommuner, från helt avgiftsfritt
            till 520 kr på Lidingö. Avgiften har sannolikt en inverkan på
            efterfrågan och därmed tillgängligheten, i synnerhet för familjer
            med lägre inkomster. En nationell översyn över kommuners familjerådgivning
            bör därför genomföras.
          </p>
          <p xml:id="i-Ti5yPAP73aJZATUHZYZm5X">
            De som arbetar med familjerådgivning måste vara lämpliga för
            denna uppgift. I dag är familjerådgivare oftast socionomer med
            vidareutbildning i parrelationer och parsamtal. De kan också vara
            psykologer eller psykoterapeuter. Det finns en särskild auktorisation
            för familjerådgivare som utfärdas av Föreningen Sveriges kommunala
            familjerådgivare. Svenska kyrkan har en egen auktorisation som
            kräver vidareutbildning i livsåskådningsfrågor. Utbildade psykologer
            och psykoterapeuter har legitimation. Förutom dessa grupper finns
            det även andra som i dag erbjuder familjerådgivning. Det finns
            kritik mot kvaliteten bland familjerådgivare och att vem som helst
            kan bli det. Kristdemokraterna anser att frågan om vilka som ska
            få erbjuda familjerådgivning och kalla sig för familjerådgivare
            bör ses över. En kvalitetssäkring bör införas.
          </p>
          <head xml:id="i-R5syk6Qda3VV3M2Pg85ZKe" type="h2">
            Jourverksamheter
          </head>
          <p xml:id="i-UZ8jELXsgaTZahVUkuSutS">
            En motsvarande problematik möter även föräldrar som vid en separation
            eller akut kris söker stöd från olika jourverksamheter, oavsett
            om de drivs i privat regi eller är offentligt finansierade. Även
            i dessa fall är det av stor vikt och värde för den skyddssökande
            föräldern och familjens barn att bemötas av personal som är professionellt
            utbildad och därmed lämpad för att hantera de olika krissituationer
            som leder fram till att en familj söker akut hjälp. Dessvärre
            saknas idag en övergripande certifiering och auktorisation av
            jourverksamheter, vilket ibland innebär att jourverksamheter ger
            råd som snarare försämrar än underlättar för en hjälpsökande förälder
            att lösa sin situation. Det finns exempelvis jourverksamheter
            som själva utbildar och legitimerar medlemmar, vilket kan skapa
            stor förvirring för den hjälpsökande. Vi menar därför att en kvalitetssäkring
            av jourverksamheter och utbildningen som dess personal måste genomgå
            är nödvändig. Exempelvis kan Socialstyrelsen eller någon annan
            lämplig myndighet få detta uppdrag och även vara den tillsynsmyndighet
            som står för certifieringen. Regeringen bör därför snarast inleda
            en översyn av kvaliteten vid landets jourverksamheter och därvid
            utreda hur en kvalitetssäkring kan genomföras. Detta bör ges regeringen
            till känna.
          </p>
        </div>
        <div xml:id="i-Wj8jixpcknQZSAKjPoQe46" type="signatureBlock">
          <list xml:id="i-FE58QTdHgrBohXokRLx1sT">
            <item xml:id="i-BY8tPRR9j1Lf4LuaaAuyP1" who="i-WTUJB2R5FNpHU89dXa4RTX" type="signature">
              Emma Henriksson (KD)
            </item>
            <item xml:id="i-QfBQVAQyZnWNFykfVo2WQN" who="i-8uZQYUDvSkrZ9C65jGh6Ce" type="signature">
              Stefan Svanström (KD)
            </item>
          </list>
        </div>
      </div>
    </body>
  </text>
</TEI>
