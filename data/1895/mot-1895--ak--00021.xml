<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1895/mot_1895__ak__21/mot_1895__ak__21-001.pdf"/>
      <fw xml:id="i-T6Bm8yqkfh6ArjcYv6rUaS">
        Motioner i Andra Kammaren, N:o 21. 1
      </fw>
      <div type="motHeader" xml:id="i-BCQWj33LpohFdVkarzSEs6">
        <div type="motTitle" xml:id="i-AtsbRCwg7a87S4duYL1k3a"/>
        <div type="motSubmissionInfo" xml:id="i-3hk4Hw9DqnfTrkaMMyiZ8s"/>
      </div>
      <div type="motBody" xml:id="i-FSpDCaJwjqP4eedmMsA6f5">
        <div xml:id="i-V2dhN7udr5k3GUuQkFF4HG">
          <p xml:id="i-Fhu383ATQiHbYa1Ntdkwae">
            N:o 21.
          </p>
          <p xml:id="i-4toEHMvzH4RazjqoREFwNY">
            Af herr T. Zetterstrand, om skrifvelse till Kongl. Maj:t med
            begäran om utarbetande och framläggande af förslag om afskafrande
            af mantalspenningarne samt de personliga sjuk- värds- och folkskoleafgifterna,
            m. m.
          </p>
          <p xml:id="i-7gSCW6EBx3uZrw9FkqKFhH">
            De allmänna teorierna för skatteväsendet anvisa, enligt hvad
            kändt är, den rena inkomsten sågom den enda källa, hvarur skatter
            utan men för nationalvälmågan kunna hemtas, samt angifva tillika,
            att skatterna böra afpassas efter medborgarnes förmåga att bära
            desamma. Enligt dessa teorier skulle sålunda ett skattesystem,
            grundadt ute- slutande på direkta, i viss mån progressiva skatter,
            vara det enda fullt rationella. Som emellertid de direkta skatterna,
            om de öfverstiga vissa gränser, kännas mycket betungande, har
            man med hänsyn till de betydande och i regeln stigande statsbehofven
            i alla länder nödgats se sig om efter en mängd andra skatteobjekt.
            Sålunda intaga här i landet likasom annorstädes konsumtionsskatter
            af många olika slag ett mycket betydande rum, hvilket betingas
            dels at deras förmåga att på ett jemförelsevis mindre känbart
            sätt bereda stats- kassan rikliga inkomster och dels af de med
            dem samtidigt afsedda ända- mål att motverka lyx, spel, dryckenskap
            m. m. samt skydda landets särskilda näringar mot en öfverhandtagande
            utländsk konkurrens; och äfven om af tullpolitiska bevekelsegrunder
            meningarne kunna vara delade rörande vissa slag af dessa skatter
            eller om skattesatsernas belopp, är man dock "af praktiska skäl
            temligen ense om nödvändigheten af att bi behålla en dylik klass
            utaf skatter. Annorlunda förhåller det sig med en tredje klass
            utaf skatter, nem- ligen de personella. Bih. till Riksd. Prot.
            1895. 1 Saml. 2 Afd. 2 Band. 6 Häft. (N:is 21—23) 1
          </p>
          <pb facs="riksdagen-motions-pdf/data/1895/mot_1895__ak__21/mot_1895__ak__21-002.pdf"/>
          <p xml:id="i-RJQnq9zPA2MwFysRZtHpKp">
            na
          </p>
          <fw xml:id="i-43LBHRQyPWqf8TbByvBei9">
            Motioner i Andra Kammaren, N:o 21.
          </fw>
          <p xml:id="i-TJBoPyAxW1r9SKWW5zG3kU">
            Dessa skatter, hvilka tillkommit i staternas barndom och under
            den då varande relativt större jemnhet i förmögenhetsförhållanden
            hade ett visst berättigande, hafva, allt efter som samhällsutvecklingen
            fortgått med framställande af nya skatteobjekt, höjande af den
            allmänna rättskänslan samt stegring i statsbehofven, allt mera
            kommit att anses såsom de mest obilliga och olämpliga af alla
            skatter, i det de verka onaturligt tryckande på de minst bemedlade
            samt, äfven om de bestämmas till högsta möjliga belopp, icke kunna
            tillföra budgeterna några synnerligen afsevärda in- komstsiffror.
            Af dessa anledningar hafva de personella skatterna småningom af-
            skaffats i nästan alla civiliserade länder, så att de redan för
            flera tiotal år tillbaka endast lära hafva funnits qvar i Ryssland,
            Frankrike, Sachsen och Sverige. ” Äfven inom vårt land har den
            af en mängd framstående personer sammansatta skatteregleringskomitén
            i sitt den 13 september 1882 afgifna underdåniga utlåtande och
            förslag angående skatteförhållandena i riket uttalat sin principiella
            förkastelsedom öfver samma skatter. Nämnda komité, hvilken, med
            föranledande deraf att de personliga skatterna till stat och kommun
            äro af fullkomligt enahanda natur, ansett desamma böra i ett sammanhang
            behandlas, har nemligen å sid. 57 i förslaget betecknat den personliga
            skatten såsom »den enklaste och, så att säga, råaste af alla skatteformer»
            samt tillika å sid. 41 förklarat, hurusom det »synts komitén,
            att de personliga utskylderna böra, så snart och så vidt som möjligt,
            eftergifvas». | Komitén förordade också väsentliga inskränkningar
            i de personella skatterna, men ansåg dock tidpunkten ej vara inne
            för fullständigt af- skrifvande af desamma, utan hemstälde om
            bibehållande af såväl en per- sonlig skatt till staten, nemligen
            mantalspenningarne, som ock den till landstingen och de större
            städerna utgående sjukvårdsafgiften jemte de af mig nu icke åsyftade
            afgifterna till presterskapets och kyrkobetjeningens aflöning,
            hvarefter samtliga dessa afgifter tillika med den till de mindre
            kommunerna utgående folkskoleafgiften allt framgent blifvit bibehållna.
            Under de efter ofvannämnda tidpunkt följande riksdagarne hafva
            upprepade gånger yrkanden framkommit om afskaffande af en eller
            annan utaf de personella skatterna, i all synnerhet mantalspenningarna,
            men dessa yrkanden hafva städse ogillats under hänvisning till
            skattereglerings- komiténs utlåtande i ämnet. Då jag nu under
            dessa föga hoppgifvande förhållanden ärnar å nyo väcka till lifs
            frågan om afskaffande af såväl mantalspenningarne som sjukvårds-
            och folkskoleafgifterna, torde det derför ej kunna betraktas
          </p>
          <pb facs="riksdagen-motions-pdf/data/1895/mot_1895__ak__21/mot_1895__ak__21-003.pdf"/>
          <p xml:id="i-3k1guSpk4smiB4RkBaKmBd">
            Motioner 1 Andra Kammaren, N:o 21. 3
          </p>
          <p xml:id="i-u9uQLvnMUCjxB6eyUr5Dp">
            annorlunda än som en bjudande nödvändighet för mig att till en
            början upptaga skatteregleringskomiténs motivering rörande mantalspenningarne
            till skärskådande och vederläggning. Komitén säger derom (se utlåtandet
            sid. 58 och 59): att de teoretiska skäl, hvilka med mycken styrka
            kunna mot de personliga skatterna anföras, i ett eller annat praktiskt
            hänseende torde täla någon modifikation; att åtminstone en, men
            en lindrig, personlig skatt till staten låter försvara sig ur
            den synpunkt, att de fördelar, en af staten tryggad sam- hällsordning
            bereder, just genom den säkerhet för dessa fördelars åtnjutande,
            som staten skänker, ej äro för en hvar så påtagliga, att icke
            en pdåmin- nelse derom i skatteform kan vara erforderlig; att,
            då det nutida samhällets invecklade förhållanden med en viss nöd-
            vändighet kräfva en förr okänd mångfald af skatteformer såsom
            vilkor för ernående af det stora syftemålet, skattebördornas möjligast
            rättvisa och jemna fördelning, så torde tillräckliga skäl förefinnas
            att i skattesystemet bibehålla äfven den speciella skatteformen
            af rent personliga afgifter; samt att mantalspenningarne ega gammal
            häfd och hafva mer än de flesta andra skatter ingått i det allmänna
            medvetandet, så att de nu- mera i viss mån kunna sägas vara af
            det stora flertalet skattdragande uppfattadt såsom ett uttryck
            af det aktiva medborgareskapet, hvarjemte de i väsentlig mån ligga
            till grund för en stor del för lång tid gällande löningsöfverenskommelser,
            likasom ock i öfrigt för afgifter af flera- handa slag. Vid genomläsande
            af dessa skäl, särskildt i belysningen af den ganska skarpa kritik,
            komitén utöfvat beträffande de personella skatterna i allmänhet,
            kan man ej gerna fritaga sig från den uppfattning, att komitén
            eller åtminstone en del af dess medlemmar helst skulle velat på
            en gång föreslå afskaffande af allt hvad personella skatter heter,
            men ansett klok- heten bjuda att ej med ens taga steget fullt
            ut och sålunda äfventyra att få se sina sunda reformförslag i
            allo stranda. Ingen lär väl nemligen på fullt allvar kunna ifrågasätta:
            att en påminnelse i skatteväg kan vara erforderlig för uppskattande
            af en tryggad samhällsordnings välsignelser; eller att skattebördornas
            möjligast rättvisa och jemna fördelning främjas genom bibehållande
            af skatter, hvilka komitén sjelf på sid. 57 betecknar såsom de
            der »tyngst drabba samhällets mera obemedlade medlemmar ;» eller
            att gammal häfd och ingåendet uti allmänna medvetandet kunna
          </p>
          <pb facs="riksdagen-motions-pdf/data/1895/mot_1895__ak__21/mot_1895__ak__21-004.pdf"/>
          <fw xml:id="i-8BFE1AVET9jWGSgD6CL4Nw">
            4 Motioner i Andra Kammaren, N:o 21.
          </fw>
          <p xml:id="i-SRjLD3Ksg9Aqd2cKofPVFM">
            mera motivera bibehållandet af mantalspenningarne än af exempelvis
            de minst lika häfdvunna grundskatterna; eller slutligen att det
            stora flertalet skattdragande just skall uppfatta mantalspenningarne
            såsom något så lyckligt valdt uttryck för det aktiva medborgarskapet,
            hvarom man annorstädes, t. ex. i Norge och England, utan något
            motsvarande uttryck synes vara fullt medveten. Det härefter återstående
            skälet, eller att mantalspenningarne ligga till grund för åtskilliga
            löningsöfverenskommelser och afgifter af flerahanda slag, är deremot
            ett verkligt skäl, men lärer helt visst på lagstiftningens väg
            kunna undanrödjas. Efter denna lilla afvikelse från ämnet vill
            jag nu, under åberopande af hvad här ofvan förekommit emot personella
            skatter i allmänhet, i korthet sammanfatta de ytterligare skäl,
            som synas mig tala för afskaffande under den närmaste framtiden
            af såväl mantalspenningar som sjukvårds- och folkskoleafgifterna.
            Dessa skäl äro följande: 1) att då mantalspenningarne tillkommit
            såsom ett vederlag för den s. k. qvarntullen, hvarmed förstods
            en afgift till kronan, lagd på all den spanmål, som fördes till
            qvarn att förmalas, men numera af statsekono- miska skäl ett slags
            qvarntull å nyo måst införas, denna tull i sin tur torde kunna
            betraktas såsom ett fullgodt vederlag ej allenast för mantalspen-
            ningarne, utan äfven för sjukvårds- och folkskoleafgifterna, i
            all synnerhet som den nu ifrågasatta höjningen i tullen å spanmål
            och vissa dermed närbeslägtade artiklar i statsverkspropositionen
            (inkomstberäkningen sid. 14) beräknats komma att tillföra statskassan
            en ökad inkomst af 5,000,000 kronor eller i rundt tal omkring
            3,000,000 kronor mer än slutsumman af oftanämnda tre personella
            skattetitlar; 2) att ehuruväl det vid första påseende ej kan synas
            obilligt att, såsom skatteregleringskomitén förordat, bibehålla
            en personlig afgift för tillgodoseende af ett ej minst för de
            mindre bemedlade så behjertansvärdt ändamål som den allmänna sjukvården,
            det vid närmare eftersinnande måste framstå såsom både inkonseqvent
            och motbjudande att äfven för ett så beskaffadt ändamål utan tvingande
            statsekonomiska skäl uttaga en direkt skatt af personer, hvilkas
            inkomster i den af Riksdagen antagna bevillningsförordningen betecknas
            såsom understigande existensminimum; 3) att, på sätt skatteregleringskomitén
            på sid. 65 framhållit, »den personliga folkskoleafgiftens ersättande
            genom en uttaxering efter för- mögenhet torde så mycket mindre
            vara obefogadt, som det tydligen ligger i de mera välmående sambhällsklassernas
            eget intresse, att folkupplysningen varder så god och omfattande
            som möjligt, hvarjemte den obligatoriska
          </p>
          <pb facs="riksdagen-motions-pdf/data/1895/mot_1895__ak__21/mot_1895__ak__21-005.pdf"/>
          <p xml:id="i-FgQgjqR6VYh4cdnjXvffTf">
            Motioner + Andra Kammaren, N:o 21. 5 folkskoleundervisningen
            ställer på mindre bemedlade föräldrar kraf, nog stora och med
            uppoffring förenade att icke böra ytterligare ökas med en personlig
            afgift till folkskoleväsendets understöd;» 4) att, då sjukvårds-
            och folkskoleafgifterna ej äro i lag faststälda att utgå med lika
            belopp för hela riket, utan lagen endast stadgar vissa belopp,
            utöfver hvilka dessa afgifter ej må sättas, beslutanderätten med
            afseende å dessa mera än vanligt grannlaga beskattningsfrågor
            blifvit lagd i händerna på de särskilda kommunernas öfver hufvud
            taget allt för fåtaliga representa- tioner, hvilket åter föranledt,
            att stor olikformighet redan inträdt beträffande skattebeloppen,
            och att, hvad mest glädjande är, folkskoleafgifterna på många
            håll afskaffats; 5) att de belopp, som komma på hvarje debetsedel,
            näppeligen torde vara större, än att de jemt och nätt motsvara
            de kostnader och besvär, som äro förenade med antecknandet i debiterings-
            och uppbördslängderna, tryckning och utskrifning af debetsedlarne,
            desammas afhemtande eller utskickande, inställelserna vid uppbördsmötena,
            anteckningarne 1 röst- längderna och afkortningslängderna, indrifning
            af de obetalda skattbeloppen, handräckningsskrifvelsernas uppsättande
            och afsändande till alla trakter af riket, det särskildt inom
            de större städerna äfvensom de glesast be- folkade delarne af
            landet mycket besvärliga, oftast resultatlösa sökandet efter kringflackande
            skattskyldige, samt uppbördslängdernas, uppbörds- extrakternas,
            afkortnings- och restlängdernas granskning hos länsstyrelsen och
            kammarätten, äfvensom alla dessa handlingars framtida förvarande:
            6) att de tre afgifternas borttagande otvifvelaktigt i någon mån
            skulle bidraga till möjliggörande af förenklade organisationer
            af landt- staterna och de kamerala verken; samt slutligen och
            framför allt 7) att då i statsrådsprotokollet för den 23 september
            1892 och den sjunde utaf samma års urtima Riksdags skrifvelser
            äfvensom i en mängd inom och utom Riksdagen fälda yttranden städse
            frambhållits, att man från nödvändigblifven skatteförhöjning i
            möj- ligaste mån ville skona de lägst taxerade, samt det i öfverensstämmelse
            dermed lika enstämmigt betonats, att de nu ifrågasatta och af
            de allra flesta såsom nödvändiga ansedda tullförhöjningarne icke
            i någon mån föranledts af önskan att derigenom bereda statsverket
            ökade tillgångar, det för mig ter sig såsom en bjudande nödvändighet,
            att man på det närmast till hands liggande sättet, d. v. s. genom
            en i någon mån mot- svarande skattelindring med handling visar
            det verkliga allvar, som ligger bakom ofvanberörda uttalanden,
            äfvensom att, trots allt tal om reaktionära strömningar, Riksdagen
            allt framgent sätter såsom ett bland sina främsta mål att genom
            tidsenliga och allmännyttiga reformer främja samhällets lugna
            och lyckliga utveckling.
          </p>
          <pb facs="riksdagen-motions-pdf/data/1895/mot_1895__ak__21/mot_1895__ak__21-006.pdf"/>
          <p xml:id="i-RvLCwCrcLbH14TqwbftcuB">
            6 Motioner 1 Andra Kammaren, N:o 21.
          </p>
          <p xml:id="i-EHcWXsopiMxb88YHu934fB">
            Då nu emellertid ej allenast ärendets grundlagsenliga behandling,
            utan äfven en af mantalspenningarnes eventuella borttagande till
            äfventyrs påkallad omarbetning af åtskilliga ekonomiska stadganden
            torde lägga hinder i vägen för denna Riksdag att definitift besluta
            om ifrågavarande skatters afskaffande, samt dertill kommer, att
            den af mig åsyftade skatte- reform med vida mindre rubbningar
            torde kunna genomföras vid 1896 års riksdag, som, enligt hvad
            inkomstberäkningen sid. 7 visar, till sitt förfogande synes komma
            att få ganska betydande öfverskott från före- gående statsregleringar,
            anser jag mig böra stanna vid en hemställan,
          </p>
          <p xml:id="i-EpJHunLSJxkDb3konRrDji">
            att Riksdagen i skrifvelse till Konungen måtte an- hålla, det
            honom täcktes låta utarbeta och för näst- kommande Riksdag framlägga
            förslag om afskaffande af mantalspenningarne samt de personliga
            sjukvårds- och folkskoleafgifterna, äfvensom föreslå de förändrade
            föreskrifter 1 öfrigt, som deraf till äfventyrs kunna varda påkallade.
          </p>
          <p xml:id="i-Pmy7xMw5dL89BMexCeDbAc" type="date">
            Stockholm den 21 januari 1895.
          </p>
          <p xml:id="i-KVYJax1BSj8Z2DBMxmJhvM">
            T. Zetterstrand.
          </p>
        </div>
      </div>
    </body>
  </text>
</TEI>
