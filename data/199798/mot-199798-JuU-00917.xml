<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-JuU-00917">
  <teiHeader>
    <fileDesc>
      <titleStmt>
        <title>Våld mot kvinnor</title>
        <author corresp="i-YAFJQStxQXdCtYPxFH9D9a i-TX8UjKrUpUeZgE2dqKJCFc i-YAFJQStxQXdCtYPxFH9D9a i-TX8UjKrUpUeZgE2dqKJCFc">av Ingbritt Irhammar och andre vice talman Görel Thurdin (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Våld mot kvinnor</title>
          <idno type="rdwebb">GL02Ju917</idno>
          <rs type="number">Ju917</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GL02Ju917/text</ref>
          <ref type="dokument_url_html">http://data.riksdagen.se/dokument/GL02Ju917</ref>
          <ref type="dokumentstatus_url_xml">http://data.riksdagen.se/dokumentstatus/GL02Ju917</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YAFJQStxQXdCtYPxFH9D9a</idno>
            <name>Ingbritt Irhammar</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-TX8UjKrUpUeZgE2dqKJCFc</idno>
            <name>andre vice talman Görel Thurdin</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-YAFJQStxQXdCtYPxFH9D9a</idno>
            <name>Ingbritt Irhammar</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TX8UjKrUpUeZgE2dqKJCFc</idno>
            <name>andre vice talman Görel Thurdin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9yCYim7z98tPSCzRGKbFKm" type="signed"/>
        <correspContext corresp="i-9yCYim7z98tPSCzRGKbFKm">
          <note type="signatory" corresp="i-YAFJQStxQXdCtYPxFH9D9a"/>
          <note type="signatory" corresp="i-TX8UjKrUpUeZgE2dqKJCFc"/>
          <note type="signatory" corresp="i-YAFJQStxQXdCtYPxFH9D9a"/>
          <note type="signatory" corresp="i-TX8UjKrUpUeZgE2dqKJCFc"/>
        </correspContext>
        <correspAction xml:id="i-VJdheYwKjocF5wfWzVPSW3" type="referral">
          <date when="1997-10-10"/>
        </correspAction>
        <correspAction xml:id="i-BBhBpRXdB4YL14ngy8XP9M" type="dismissal">
          <date when="1997-10-10"/>
        </correspAction>
        <correspAction xml:id="i-4RTJsEkzhTMDcMUyvp1NbG" type="submission">
          <date when="1997-10-06"/>
        </correspAction>
        <correspAction xml:id="i-4hwUgtY5iJX2aNGdK8UDYA" type="referral">
          <date when="1997-10-10"/>
        </correspAction>
        <correspAction xml:id="i-GT7i6ifv5ocL6ZnFndPJEU" type="dismissal">
          <date when="1997-10-10"/>
        </correspAction>
        <correspAction xml:id="i-GJ4oNrY88KLgkZX5a7y1rD" type="submission">
          <date when="1997-10-06"/>
        </correspAction>
        <correspAction xml:id="i-QCZZMppHtK7nkJZ92wae1i" type="assigned"/>
        <correspContext corresp="i-QCZZMppHtK7nkJZ92wae1i">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_JU_0917/mot_199798_JU_0917-0001.pdf"/>
      <div xml:id="i-WBei6W8pQHKgJTceyhxRaB" type="motHeader">
        <div xml:id="i-Xr2K5ZGMvoN12o3cNvLDdN" type="motTitle"/>
        <div xml:id="i-Gq4khnMpM55tBzqgcESK3z" type="motSubmissionInfo"/>
      </div>
      <div xml:id="i-Ct1ZYcBZ3qEWPLiVahBtLj" type="motBody">
        <div xml:id="i-E49XEgemhfj7DCWaEA9Fgf">
          <p xml:id="i-BYqswGVWpUpCeJdvbqv2ZA">
            Ju917
          </p>
          <p xml:id="i-JyrjLL2nELPWgEAatAByEJ">
            Motion till riksdagen TYSPIB:Ju917 av Ingbritt Irhammar och andre
            vice talman Görel
          </p>
          <p xml:id="i-HbToYGJP9VGxv2m1qJfjap">
            Thurdin (c) Våld mot kvinnor
          </p>
          <p xml:id="i-LPd1AVNPPnu7V7DSKY3dtn">
            Mot. 1997/98 Ju917-919
          </p>
          <p xml:id="i-PMNddBdfZftJKePG7YktmQ">
            Motionen delad mellan flera utskott
          </p>
          <p xml:id="i-W9yfRBKHNZtGU1vM2DBSgE">
            Våldet mot kvinnor och flickor är det allvarligaste brottet mot
            mänskliga rättigheter i världen just nu. Detta slås fast i Unescos
            rapport: ”The progress of nations” 1997. Vidare framhålls att
            innan detta våld synliggörs och elimineras kan man överhuvudtaget
            inte tala om en utveckling mot fred och säkerhet för mänskligheten.
            Våld mot kvinnor och barn har förekommit i alla tider och är dessvärre
            fortfarande vanligt förekommande i vårt samhälle. Det finns ett
            antal kännetecken som skiljer misshandel av kvinnor från andra
            typer av våld. I nästan alla fall är kvinnorna offer och männen
            förövare. En stor del av de kvinnor som blir misshandlade lever
            tillsammans med eller känner den som misshandlar. I de flesta
            fall sker misshandeln i det egna hemmet. Många gånger är misshandel
            av kvinnor förenad med svartsjuka och sexuellt förtryck. De män
            som misshandlar eller begår sexuella övergrepp på kvinnor och
            barn kommer från alla miljöer och alla åldersgrupper. Våldsbrott
            mot kvinnor och barn kommer inte till myndigheternas kännedom
            i samma utsträckning som annan våldsbrottslighet, eftersom detta
            våld oftast sker inom hemmets väggar. Även om det under senare
            tid har
          </p>
          <p xml:id="i-KPHbETtvnaFdGRD7D4Kj2d">
            skett en ökning av antalet anmälningar, finns det ett stort mörkertal
            när det gäller omfattningen av våldet mot dessa grupper. Den tillgängliga
            statistiken om brott mot kvinnor är dock ingen upplyftande läsning:
            1995 anmälde 17 965 kvinnor sina misshandlade män. Det är nästan
            40 26 av det totala antalet misshandelsfall i Sverige. Behovet
            av åtgärder, liksom debatten om våldet mot kvinnor och barn, måste
            ses mot denna bakgrund. 1996 anmäldes totalt 1 608 våldtäkter
            och 1 466 fall av sexuellt tvång, sexuellt utnyttjande och sexuellt
            utnyttjande av minderårig. Ytterst få våldtäktsmän blir dömda.
            Enligt en studie vid Stockholms universitet ledde endast 1196
            av de våldtäkter som anmäldes mellan 1986 och 1994 i Stockholms
            län, där offer och gärningsmän var obekanta, till fällande dom.
            Av dessa dömdes endast 45 246 för våldtäkt. Totalt avskrevs under
            samma period 86 246 av alla våldtäkter, där okända män var förövare.
            Vi anser att lagstiftningen måste ses över både vad gäller brottet
            våldtäkt och sexuellt utnyttjande. Reglerna måste utformas så
            att det tydliggörs vilka gärningar som faller under dessa stadganden.
            Regeringen bör skyndsamt
          </p>
          <pb facs="riksdagen-motions-pdf/data/199798/mot_199798_JU_0917/mot_199798_JU_0917-0002.pdf"/>
          <p xml:id="i-VXuxuoDfjW2psY8vRLNrNS">
            utreda frågan och därefter återkomma till riksdagen med förslag
            till ändringar av lagstadgandena. Detta bör ges regeringen till
            känna.
          </p>
          <p xml:id="i-ArKtFeh5aazdb4d4RbjFa9">
            Statistik om våld mot kvinnor
          </p>
          <p xml:id="i-FWLRBNRzuQ4qdLoavHYpyb">
            Statistiken över anmälda brott och hur rättsväsendet hanterar
            brott mot kvinnor är en av de viktigaste källorna till kunskap
            om våldet mot kvinnor. Riktiga beslut om vilka åtgärder som måste
            vidtas kan bara fattas om vi har tillräcklig kunskap om brottslighetens
            nivå, struktur och utveckling. Därför behövs bättre kriminalstatistik
            på området. Det går inte idag att uttala sig om nivå eller utveckling
            vad gäller våld som utövas av män mot kvinnor i hemmet utan att
            göra specialundersökningar. Vi vet t ex inte om det våld mot kvinnor
            som i ökad utsträckning anmäls till polisen har utövats av män
            mot kvinnor som de lever eller har levt tillsammans med, eller
            om det i ökande utsträckning är unga kvinnor som utsätts för våld
            av män de är flyktigt bekanta med. Det behövs därför en ökad könsuppdelning
            av statistiken om våld mot kvinnor. Det krävs också bättre kunskap
            om skadestånd vid våldsbrott och omfattningen av frihetsberövanden
            vid brott som avser våld mot kvinnor. En brottsofferundersökning
            avseende våld mot kvinnor bör också genomföras i enlighet med
            vad Kvinnovåldskommissionen föreslog.
          </p>
          <p xml:id="i-7pg5qBEu8EGzJ21RWgZ5B2">
            Kvinnovåldskommissionen
          </p>
          <p xml:id="i-L4UGtUjfhL5mmKUCbRvWqo">
            I centermotioner har år efter år krävts ytterligare insatser
            för att motverka våldet mot kvinnor och barn. En särskild kommission
            tillsattes 1 juli 1993 för att utifrån kvinnoperspektiv göra en
            översyn av frågor som rör våld mot kvinnor och föreslå åtgärder
            för att motverka sådant våld. Kommissionen, som blev färdig med
            sitt arbete för lång tid sedan, har avlämnat två betänkanden:
            SOU 1994:56 Ett centrum för kvinnor som våldtagits och misshandlats,
            samt SOU 1995:60 Kvinnofrid. Det är nu angeläget att de förslag
            till åtgärder som kommissionen föreslagit övervägs och att riksdagen
            snarast ges möjlighet att ta ställning till dessa förslag.
          </p>
          <p xml:id="i-99ipzEAZCV9NvHT8E2NiBa">
            Kvinnoforskning med inriktning på frågor som rör våld mot kvinnor
          </p>
          <p xml:id="i-GX1bicaPR5B3sffyAaefZF">
            Kvinnojourerna och kvinnoforskningen, i såväl Sverige som utomlands,
            har bidragit till ökade kunskaper om våld mot kvinnor. Det gäller
            inte minst frågor om makt och inflytande som konfliktorsak mellan
            kvinnor och män. Våldtäkter, misshandel och andra övergrepp mot
            kvinnor har inom forskningen alltmer kommit att uppfattas som
            ett uttryck för bristande jämställdhet, såväl i förhållandet mellan
            kvinnor och män som i samhället i stort. Forskning om våld mot
            kvinnor måste utvecklas. En kartläggning bör också göras av sambandet
            mellan förekomsten av våldspornografi och våldsbrott mot kvinnor.
          </p>
          <p xml:id="i-2SyLpA26YkWzMuWwymZaPt">
            Mot. 1997/98Ju917
          </p>
          <pb facs="riksdagen-motions-pdf/data/199798/mot_199798_JU_0917/mot_199798_JU_0917-0003.pdf"/>
          <p xml:id="i-3B4W9ymbEDQdoNMzkHraaW">
            3
          </p>
          <p xml:id="i-8vLnzrY9subE5SdPShwdsE">
            Inrätta våldtäktskliniker — upprätta handlingsprogram
          </p>
          <p xml:id="i-RdFggrHMfbHhUyBh4ki8n">
            Centerpartiet har länge krävt att särskilda kliniker för våldtäktsoffer
            upprättas i landet, något som även kvinnokommissionen föreslagit.
            Kommissionens förslag innebär att det inom hälso- och sjukvården
            inrättas särskilda sådana centrum. Syftet med klinikerna är att
            praktiskt bistå utsatta kvinnor. Ett sådant centrum har byggts
            upp vid Akademiska sjukhuset i Uppsala. En huvuduppgift för centrumet
            är att ta emot utsatta kvinnor för medicinsk undersökning och
            behandling. Man erbjuder också krissamtal och dygnet- runt-rådgivning
            per telefon. På centrumet bedrivs även forskning och utveckling
            av metoder för omhändertagande av kvinnor som misshandlats och
            våldtagits. Ett heltäckande handlingsprogram har utarbetats för
            bemötande och behandling av misshandlade kvinnor vid sjukhusbesök.
            Liknande handlingsprogram och kliniker bör upprättas runt om i
            landet.
          </p>
          <p xml:id="i-PbZVbajzCEML5KRm3upn9o">
            Ett datoriserat informationssystem
          </p>
          <p xml:id="i-UjygHVGnhonX8CChgZdT79">
            Det föreligger ett behov av ett datoriserat informationssystem
            som gör det möjligt för polisen att snabbt identifiera upprepningsvåld
            och följa upp sådana fall på ett effektivt sätt. Ofta får polisen
            rycka ut till t ex lägenhetsbråk eller liknande utan att ha kännedom
            om att andra polismän varit på samma plats vid tidigare tillfällen
            i samma ärende. Ett datoriserat system med bakgrundsinformation
            om tidigare ingripanden m m skulle underlätta för polisen att
            vidta relevanta åtgärder.
          </p>
          <p xml:id="i-EjLi5wCCkBXr9FPP5A5qL9">
            Kvinno- och brottsofferjourer
          </p>
          <p xml:id="i-9nyNYutB8q5VuRGtuL7hLg">
            Kvinno- och brottsofferjourer utför ett mycket värdefullt arbete
            och utgör ett mycket viktigt stöd för dem som utsatts för brott.
            Jourerna har länge haft små resurser till sitt förfogande trots
            omfattande och behövliga insatser: Jourerna bör få ökade medel
            från bla Brottsofferfonden.
          </p>
          <p xml:id="i-PegchXd3ruUD9aX9s2fHEr">
            Besöksförbud
          </p>
          <p xml:id="i-J7YqgYF4U4W3m3jGC3sdQH">
            Lagen om besöksförbud, som Centerpartiet motionerat om, är ett
            viktigt skydd för kvinnor som hotas, förföljs eller trakasseras.
            Besöksförbudet ska förebygga hotfulla och farliga situationer
            och ge polisen möjlighet att omedelbart ingripa i en situation
            som upplevs som hotande eller skrämmande för den som förbudet
            avser skydda. 1990 krävde Centerpartiet att lagstiftningen om
            besöksförbud skulle skärpas, vilket också gjordes. Det vore intressant
            att närmare studera det system som tillämpas på Irland där mannen
            kan få besöksförbud i sitt eget hem. I avvaktan på beslut om vem
            som ska ha rätt att bo kvar i det egna hemmet bör den misshandlade
            kvinnan ha rätt till detta. Införandet av ett sådant system bör
            utredas.
          </p>
          <p xml:id="i-TTc3LMUty4NpjPFPYdCMZF">
            Mot. 1997/98Ju917
          </p>
          <pb facs="riksdagen-motions-pdf/data/199798/mot_199798_JU_0917/mot_199798_JU_0917-0004.pdf"/>
          <p xml:id="i-SGVqS4XKPxYYyprfPh8kwC">
            Kortare handläggningstider vid våld mot kvinnor
          </p>
          <p xml:id="i-BzfaW8WgEg8bgxC4zGvFaS">
            Centerpartiet har tidigare föreslagit att bättre rutiner och
            kortare handläggningsperioder införs vid våldtäktsfall. Även Kvinnovåldskommissionen
            har i sitt betänkande föreslagit förbättringar på området. Man
            föreslår bl.a. att ärenden som rör våld mot kvinnor i nära relationer
            bör prioriteras. Domstolars handläggning av ärenden om våld och
            andra övergrepp mot kvinnor bör utvecklas närmare i policydokument.
            Kommissionen föreslår helt i linje med tidigare centerkrav att
            Domstolsverket utformar lämplig fortbildning för domstolspersonal
            i frågor som gäller våld mot kvinnor.
          </p>
          <p xml:id="i-8FU37peTjbFso7XNiqbwuq">
            Förskottering av skadestånd till brottsoffer
          </p>
          <p xml:id="i-WZkH9YbRdhTcCVFb4hwFiC">
            För att brottsoffren ska garanteras sitt utdömda skadestånd,
            det kan ofta ta lång tid att överhuvudtaget få utdömt ett sådant,
            anser vi att staten inom rimlig tid ska gå in och förskottera
            de utdömda lagakraftvunna skadestånden i de fall där gärningsmannen
            inte betalar. Sedan får det bli statens uppgift att driva skadeståndskravet
            gentemot gärningsmannen, i likhet med vad som sker i Norge.
          </p>
          <p xml:id="i-KSkpEE3FcNTKxiG8xHiuzk">
            Målsägandebiträden
          </p>
          <p xml:id="i-FRKse8VCagNa7jwX8yMSWr">
            Lagen om målsägandebiträden innebär att målsägande har rätt till
            ett eget juridiskt biträde vid förundersökning och rättegång vid
            vissa typer av brott. Reglerna har sedan lagen trädde i kraft
            1988 ändrats så att det numera är en rättighet att erhålla biträde
            i alla mål rörande sexualbrott. Även för andra brott, som t.ex.
            misshandel och olaga hot har möjligheterna att ha ett biträde
            förbättrats. Det bör enligt vår mening även vara möjligt att förordna
            om målsägande vid tredjemansskada. Detta ska gälla t ex då efterlevande
            till någon som bragts om livet har åsamkats personskada som gett
            medicinska effekter. Målsägandebiträde ska enligt förslaget kunna
            förordnas om följande kriterier är uppfyllda: —1 Brottet ska gälla
            mord eller dråp —2 Möjligheten till målsägandebiträde ska gälla
            närstående —-3 Den närstående ska ha bevittnat händelsen eller
            konfronterats med händelsen.
          </p>
          <p xml:id="i-KjpKeMr93UpkLVRGnqdRRf">
            Kontaktförmedling och kvinnoimport
          </p>
          <p xml:id="i-BtWMoeRRTJb12yS3mf3JVW">
            Verksamhet som kan sägas gå ut på att ”importera” kvinnor till
            Sverige kan vara djupt oetisk och kränkande för de inblandade
            parterna. Den som i vinningssyfte ägnar sig åt sådan verksamhet
            och på ett cyniskt sätt utnyttjar inte bara kvinnors önskan om
            ett bättre liv utan också mäns kontaktbehov och osäkerhet bör
            på något sätt utsättas för sanktioner från samhällets sida. Kopplerilagstiftningen
            kan här enbart bli tillämplig i fall där någon förmår en kvinna
            att komma till Sverige för att prostituera sig. Om kvinnan utsätts
            för tvång eller liknande kan frågan om ansvar för brott enligt
            4 kap. BrB
          </p>
          <p xml:id="i-BmfHkGTeKRNmzCQHLLRLDE">
            Mot. 1997/98Ju917
          </p>
          <p xml:id="i-EB25EDHCwhCptP438gwMYY">
            4
          </p>
          <pb facs="riksdagen-motions-pdf/data/199798/mot_199798_JU_0917/mot_199798_JU_0917-0005.pdf"/>
          <p xml:id="i-8ezCpCrwZebChYwCFeZttq">
            5
          </p>
          <p xml:id="i-5k3QNuGRMKEeNoDZwXnjXq">
            aktualiseras. Straffansvar enligt BrB:s regler för sexuellt tvång
            kan också aktualiseras. När det gäller prostitution anser vi att
            en kriminalisering bör ske av kunderna. En kriminalisering av
            kunderna är en viktig signal från samhällets sida att könsköp
            inte hör hemma i ett jämställt samhälle. Förutom lagstiftning
            krävs ökad information och uppföljande social verksamhet.
          </p>
          <p xml:id="i-WGvuk2zQZYo5UVoJLKU7Wg">
            Ändring av tvåårsregeln
          </p>
          <p xml:id="i-HgJf3TR9Cshx1T7UFvBwKN">
            Den s k tvåårsregeln bör ändras. Denna regel, dvs möjligheten
            till uppskjuten invandringsprövning, har i många fall medfört
            svåra hemförhållanden för invandrarkvinnor. Regeln innebär att
            när en utländsk man eller kvinna kommer till Sverige för att gifta
            sig med en svensk medborgare, ges först uppehållstillstånd för
            sex månader. Består förhållandet efter två år får kvinnan eller
            mannen permanent uppehållstillstånd. Regeln som syftar till att
            minska antalet skenäktenskap har dock inneburit att många kvinnor
            hamnat i en tvångssituation. De har av rädsla för att bli utvisade
            inte vågat bryta ett förhållande, trots att de utsatts för misshandel
            och övergrepp. Efter motionskrav bl a från Centerpartiet, används
            tvåårs- regeln idag mindre restriktivt än tidigare. Dock utgör
            tvåårsregeln fortfarande problem för många misshandlade kvinnor.
            Det bör därför prövas om tvåårsregeln kan ändras till en ettårsregel
            i likhet med vad som gäller i t ex Storbritannien.
          </p>
          <p xml:id="i-XAoBirc7nSaaLxJQU22RTW">
            Tårgasanvändning
          </p>
          <p xml:id="i-KMwHJav6NTb44pDcche8K8">
            Kvinnor har svårt att kunna värja sig mot män som vill misshandla
            och förgripa sig mot dem, eftersom män är ”naturligt beväpnade”
            med större muskelstyrka. I de trygghetslarm som idag finns för
            utsatta kvinnor finns i viss utsträckning möjlighet att få inneha
            tårgasspray. Vi anser att försöksverksamheten med möjlighet att
            inneha tårgasspray måste utökas och utvärderas. Frågan om ett
            enklare licensförfarande för att få inneha tårgasspray bör också
            utredas. I flera länder, bl a Tyskland, kan man köpa tårgasspray
            även utan licens, vilket vi dock anser olämpligt. Risken att sprayen
            ska användas i brottslig verksamhet istället för att bekämpa brott
            går inte att bortse ifrån.
          </p>
          <p xml:id="i-GdLuvC2h8EcqL4RGbGgj7D">
            Könsdiskriminerande reklam
          </p>
          <p xml:id="i-7RbTPhPDfF9XudW9hriJ6Y">
            Kränkande reklam är oacceptabel. Det saknas för närvarande direkt
            förbud mot könsdiskriminerande reklam i Sverige, men sådan lagstiftning
            finns bl a i Norge. Något förslag till lagstiftning mot könsdiskriminerande
            reklam lades inte fram i samband med den nya marknadsföringslagen,
            som trädde i kraft den 1 januari 1996. Många remissinstanser däribland
            centerkvinnorna tillstyrkte lagstiftningen, men framhöll samtidigt
            att om inte näringslivets egenåtgärder klarade av att stävja den
            diskriminerande reklamen fanns anledning att ta upp frågan på
            nytt. Många upplever idag övertrampen som
          </p>
          <p xml:id="i-EmJYPMXqWBrC4ywkXF1sSM">
            Mot. 1997/98Ju917
          </p>
          <pb facs="riksdagen-motions-pdf/data/199798/mot_199798_JU_0917/mot_199798_JU_0917-0006.pdf"/>
          <p xml:id="i-MKoKhqQ6FWxn4ADrJiEFLG">
            allt grövre. Samhället måste reagera kraftigare på alla plan
            mot reklam som är kränkande, nedvärderande och som förmedlar en
            oacceptabel kvinnosyn. Då det visat sig att branschens självsanering
            inte varit tillräcklig anser vi att frågan bör prövas på nytt.
          </p>
          <p xml:id="i-WJNWzmbrv7jyLfF7MxdNHX">
            Barnpornografi
          </p>
          <p xml:id="i-KEVELEbzmPrY5vrdW5qRCi">
            Varje dag runt om i världen blir fler och fler barn utsatta för
            sexuell exploatering och sexuella övergrepp. Det är därför nödvändigt
            med effektiva åtgärder för att i enlighet med barnkonventionen
            ta barnens rättigheter på allvar. Effektiva åtgärder krävs på
            lokal, nationell och internationell nivå för att barnen ska kunna
            fredas. Vi gläds därför åt att en enig utredning nu vill förbjuda
            all befattning med barnpornografin. Vi anser dock att barnens
            rätt att inte bli kränkta måste vara utgångspunkten för hur lagen
            utformas. Inga luckor får finnas i lagen. Barnens fri- och rättigheter
            måste i denna fråga ges företräde framför rätten att befatta sig
            med material som kränker barns rättigheter. Därför måste barnpornografin
            lyftas ur grundlagen och ett heltäckande förslag snarast presenteras
            som förbjuder all hantering av barnpornografi.
          </p>
          <p xml:id="i-JxweoUssEaDEZYThAAVkiB">
            Hemställan
          </p>
          <p xml:id="i-7LcH1AW8VEGC9cFfrC8JwD">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att lagstiftningen måste ses över vad gäller brotten våldtäkt
            och sexuellt utnyttjande, 2. att riksdagen som sin mening ger
            regeringen till känna vad i motionen anförts om könsuppdelad våldsstatistik,
            3. att riksdagen som sin mening ger regeringen till känna vad
            i motionen anförts om ökad kunskap om skadestånden vid våldsbrott
            förövade mot kvinnor, 4. att riksdagen som sin mening ger regeringen
            till känna vad i motionen anförts om en brottsofferundersökning
            avseende våld mot kvinnor, 5. att riksdagen som sin mening ger
            regeringen till känna vad i motionen anförts om handlingsprogram
            för våldtäktskliniker,' 6. att riksdagen som sin mening ger regeringen
            till känna vad i motionen anförts om Kvinnovåldskommissionen,
            7. att riksdagen som sin mening ger regeringen till känna vad
            i motionen anförts om en kartläggning mellan förekomsten av våldspornografi
            och våldsbrott mot kvinnor, 8. att riksdagen som sin mening ger
            regeringen till känna vad i motionen anförts om ett datoriserat
            informationssystem för att identifiera upprepningsvåld, 9. att
            riksdagen som sin mening ger regeringen till känna vad i motionen
            anförts om en utredning av det besöksförbudssystem som finns på
            Irland,
          </p>
          <p xml:id="i-KL7c2maq6EQBxDnk8mGLDn">
            Mot. 1997/98Ju917
          </p>
          <pb facs="riksdagen-motions-pdf/data/199798/mot_199798_JU_0917/mot_199798_JU_0917-0007.pdf"/>
          <p xml:id="i-7osMu4KUQ3v8RCnmeBRhda">
            10. att ri
          </p>
          <p xml:id="i-Ftt2QNNZs8Z348HFuSqaug">
            motionen ani
          </p>
          <p xml:id="i-S3zjh8413tdyQjtQqdAq4X">
            11. att ri
          </p>
          <p xml:id="i-Sk9MsMT2zNugzLLiLKKSUd">
            motionen
          </p>
          <p xml:id="i-H2LkWHT4NzkwTbNPRqBz2u">
            sdagen som sin mening ger regeringen til
          </p>
          <p xml:id="i-EkpaKcavP2jEdHZnFddmxG">
            sdagen som sin mening ger regeringen til
          </p>
          <p xml:id="i-4qe4KiwZ7hPut7rrQoXSpa">
            änna vad i
          </p>
          <p xml:id="i-5WhvYfB8b2buFS8Cs4QV4C">
            örts om kortare handläggningstider för våldtäktsfall,
          </p>
          <p xml:id="i-PahcCkHoddCavioa3zpRcb">
            änna vad i
          </p>
          <p xml:id="i-V6og2jrezJEEyoSBaQYJdX">
            anförts om att staten inom rimlig tid skall gå in och
          </p>
          <p xml:id="i-UEGHH6qBZbBGDMkvijd6yo">
            förskottera de utdömda lagakraftvunna skadestånden i de fall
            där
          </p>
          <p xml:id="i-L9CekYyfXEQjjmazTrjcXf">
            gärning; 12. att ri
          </p>
          <p xml:id="i-NfkBpUPK31ZsuszV2ydrvo">
            motionen anförts om målsägandebiträden,
          </p>
          <p xml:id="i-Ts4erYzgKcpZBP1vUs3X6Z">
            13. att ril
          </p>
          <p xml:id="i-A4LvZsSbi8A7oH8WKpKmyW">
            smannen inte betalar, sdagen som sin mening ger regeringen til
          </p>
          <p xml:id="i-7tiUAX77aQacxrs5K7YyLN">
            sdagen som sin mening ger regeringen til
          </p>
          <p xml:id="i-UNaXaZbWWRgWreZVZvadwa">
            änna vad i
          </p>
          <p xml:id="i-Pd3ibQjkF9Ga7EX5vmhTYB">
            änna vad i
          </p>
          <p xml:id="i-TNJycTHERHV8qb1BnDqGsP">
            motionen anförts om kontaktförmedling och kvinnoimport,
          </p>
          <p xml:id="i-4uZ4RSZvPY78f5JVvpR7qU">
            14. att ri
          </p>
          <p xml:id="i-DBJasJZm3wttVAzgj2W1Mh">
            motionen anförts om en kriminalisering av kunderna
          </p>
          <p xml:id="i-V1atbbtyy6iq9uEAyr6exK">
            15. att ril
          </p>
          <p xml:id="i-TQSuDtovpBnF93JyGHB1ng">
            motionen anförts om ändring av tvåårsregeln,”
          </p>
          <p xml:id="i-RvckhQKp1YNqsm9aaKXxzE">
            16. att ri
          </p>
          <p xml:id="i-RaeAXM8NMjf47moDnEJXss">
            motionen anförts om att försöksverksamheten med
          </p>
          <p xml:id="i-592mu3wX6oLQZGUfBmPYth">
            inneha ett enkl
          </p>
          <p xml:id="i-HrneXxaZAM5TXNguaMkHMe">
            sdagen som sin mening ger regeringen til
          </p>
          <p xml:id="i-6ehBAGxnyzGFKiV42nzzaz">
            sdagen som sin mening ger regeringen til
          </p>
          <p xml:id="i-8vLAoGTrzwT3qmpDGzG3bk">
            sdagen som sin mening ger regeringen til
          </p>
          <p xml:id="i-VkDZuykW58MQgbJ4WYcxa9">
            tårgassprej måste utökas och utvärderas liks are licensförfarande
            för att få inneha tårgasspi
          </p>
          <p xml:id="i-YWMpB4QNP1iww1iyurD6ti">
            änna vad i vid könsköp, änna vad i
          </p>
          <p xml:id="i-LzRQ2KteZecQLSHenC7nPZ">
            änna vad i möjlighet att om frågan om rej,
          </p>
          <p xml:id="i-BGwXhELVr1KBzq3JDD7vwj">
            17. att ri
          </p>
          <p xml:id="i-9DuLaNPZJkmhZfNZnrMwWE">
            sdagen som sin mening ger regeringen ti
          </p>
          <p xml:id="i-4xREXxsNQeAiMiMajW9juR">
            änna vad i
          </p>
          <p xml:id="i-5w8tq2XfXrQtLXMtt1iMmE">
            motionen anförts om att barnpornografin lyfts ur grundlagen.”
          </p>
          <p xml:id="i-2nPWP9ZjogK1xxetqqaJEs" type="date">
            Stockholm den 30 september 1997
          </p>
          <p xml:id="i-DDNpuTmH6iz6kvCieCckqR">
            Ingbritt Irhamm
          </p>
          <p xml:id="i-WquAhUq44tjLKL1SVJq4qn">
            ar (c) Görel Thurdin (c)
          </p>
          <p xml:id="i-4jp48dPyoQfKTvafDxEhCG">
            Mot. 1997/98Ju917
          </p>
          <pb facs="riksdagen-motions-pdf/data/199798/mot_199798_JU_0917/mot_199798_JU_0917-0008.pdf"/>
          <p xml:id="i-CKYqtGTuERVWA54JV3CpKa">
            Mot. 1997/98Ju917
          </p>
          <p xml:id="i-HBham8V3rnyj7afjMubXX9">
            "Yrkande 5 hänvisat till SoU. Yrkande 15 hänvisat till SfU. Yrkande
            17 hänvisat till KU.
          </p>
        </div>
      </div>
    </body>
  </text>
</TEI>
