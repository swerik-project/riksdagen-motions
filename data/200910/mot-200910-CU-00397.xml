<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00397">
  <teiHeader>
    <fileDesc>
      <titleStmt>
        <title>Lagen om byggfelsförsäkring (1993:320)</title>
        <author corresp="i-Nfefw2AzQQfkcFrzhoV9Cj i-K75KrtPmbiw4k8rrgLDHse">av Eliza Roszkowska Öberg och Maria Plass (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lagen om byggfelsförsäkring (1993:320)</title>
          <idno type="rdwebb">GX02C397</idno>
          <rs type="number">C397</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C397/text</ref>
          <ref type="dokument_url_html">http://data.riksdagen.se/dokument/GX02C397</ref>
          <ref type="dokumentstatus_url_xml">http://data.riksdagen.se/dokumentstatus/GX02C397</ref>
          <ref type="doc">http://data.riksdagen.se/fil/5E20D9B7-AD2A-48FE-8DE5-50DB54C5CA84</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Nfefw2AzQQfkcFrzhoV9Cj</idno>
            <name>Eliza Roszkowska Öberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-K75KrtPmbiw4k8rrgLDHse</idno>
            <name>Maria Plass</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8LfJJkGG62ThXN1TaaJLx4" type="signed"/>
        <correspContext corresp="i-8LfJJkGG62ThXN1TaaJLx4">
          <note type="signatory" corresp="i-Nfefw2AzQQfkcFrzhoV9Cj"/>
          <note type="signatory" corresp="i-K75KrtPmbiw4k8rrgLDHse"/>
        </correspContext>
        <correspAction xml:id="i-EHDv37srYCABWh2gGWYjVS" type="numbering">
          <date when="2009-10-06"/>
        </correspAction>
        <correspAction xml:id="i-X6PkLbDLTEC2QXUHJje1tn" type="submission">
          <date when="2009-10-05"/>
        </correspAction>
        <correspAction xml:id="i-DBA6bL3ksbQaZ11KiLjKsC" type="transfer">
          <date when="2009-10-05"/>
        </correspAction>
        <correspAction xml:id="i-HmXcnQa6LCkGrtdeX5RFET" type="assigned"/>
        <correspContext corresp="i-HmXcnQa6LCkGrtdeX5RFET">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2ETw5VYqT7bgatU7Q6FALM" type="motBody">
        <div xml:id="i-Wnpzir4cBmvSFUbpiaVcdv" type="motProposal" subtype="förslag">
          <head xml:id="i-6Qdpr7uRepkTzaA1auLzZ3">
            Förslag till riksdagsbeslut
          </head>
          <p xml:id="i-RGyCbdzmx3XzuD2bATuPFg">
            Riksdagen tillkännager för regeringen som sin mening vad som
            anförs i motionen om att avskaffa lagen om byggfelsförsäkring
            (1993:320).
          </p>
        </div>
        <div xml:id="i-VrecxQxUbpqnBoX3ygbeH2" type="motContent">
          <head xml:id="i-HnpaW9jJxkWFhqrRZweeea" type="h1">
            Motivering
          </head>
          <p xml:id="i-HuF6r87H7eHKnqap68K2w1">
            Under det gångna året har problemen med byggfelsförsäkringens
            utformning på nytt gjort sig påminda. Såväl företag som dess kunder
            har drabbats negativt av den alltför tekniska och olyckligt utformade
            lagen.
          </p>
          <p xml:id="i-FgxFHz52T4riRptTUoWJRB">
            I korthet slår lagen fast att en byggfelsförsäkring skall finnas
            när en byggnad som helt eller till övervägande del skall användas
            som bostad för permanent bruk uppförs eller när det i fråga om
            en sådan byggnad utförs åtgärder som kräver bygganmälan och som
            avsevärt förlänger byggnadens brukstid. Byggfelsförsäkringen skall,
            enligt lagtexten, omfatta en skälig kostnad för att avhjälpa fel
            i byggnadens konstruktion, i material som använts i byggnadsarbetet
            eller i utförandet av arbetet, samt skälig kostnad för att avhjälpa
            skador på byggnaden som orsakats av felet. Med fel avses avvikelse
            från fackmässigt godtagbar standard vid den tid då arbetet utfördes.
          </p>
          <p xml:id="i-EkLjKQZ1d1b7QwkNVhKEgy">
            I april 2008 gav regeringen ett tilläggsuppdrag till byggprocessutredningen:
            att utreda möjligheten att i viss utsträckning begränsa tillämpningsområdet
            för lagen (1993:320) om byggfelsförsäkring m.m. I juni 2008 lämnade
            utredningen sitt slutbetänkande Bygg helt enkelt! (SOU 2008:68).
            Avsnitt 15 i betänkandet belyser byggfelsförsäkringen. Enligt
            utredningen behövs inte byggfelsförsäkring för arbeten som utförs
            av byggherren själv eller hans anställda.
          </p>
          <p xml:id="i-8c2xkhxV8gQgDYwKxpNTni">
            I sammanhanget används tre kategorier. Den första kategorin,
            den renodlade självbyggaren, som inte handlar upp några moment
            av utförandet, har ett fullgott skydd för eventuella fel i materialet
            genom bestämmelserna i konsumentköplagen. Dessutom tycks fel i
            materialet inte vara vanligt förekommande. Den aspekt som handlar
            om materialet kan således inte läggas fram som ett skäl för att
            behålla försäkringsskyddet för denna grupp. Om ett fel upptäcks
            i utförandet på platsen, har konsumenten inte någon motpart att
            ställa kravet mot, eftersom han har gjort allt arbete själv. Detta
            moment är redan eliminerat ur det gällande försäkringsskyddet
            i enlighet med villkor som grundas på 6 § första stycket 1 LBF.
            Risken för fel i konstruktionen återstår emellertid, men denna
            fråga kan knappast anses vara så påtaglig att den enbart motiverar
            ett krav på fortsatt försäkringsskydd under byggfelsförsäkringen
            för den renodlade självbyggaren. Slutsatsen måste således vara
            att gruppen renodlade självbyggare utan olägenheter kan undantas
            från det obligatoriska försäkringsskyddet.
          </p>
          <p xml:id="i-7Y9zMXxjpAq3vEPhDW8Zop">
            Den andra kategorin, den delade entreprenaden eller generalentreprenaden,
            kräver att byggherren har samordningsansvaret för projektering
            och för den delade entreprenaden även för byggnationen. Gränsdragningsproblem
            kan uppstå i de fall där byggherren själv utför en arbetsinsats
            större eller mindre medan övriga delar av bygget handlas upp av
            olika sidoentreprenörer. Istället för en obligatorisk byggfelsförsäkring
            bör det, enligt vår mening, vid byggsamrådet klarläggas genom
            byggherrens egna uppgifter i vilken utsträckning som han eller
            hon själv avser att utföra arbeten och i vilka delar, som upphandling
            av entreprenörer kommer att ske. Vid samma tillfälle bör han eller
            hon upplysas om vilket ansvar det innebär att utföra byggnation
            på delad entreprenad eller generalentreprenad. Därefter bör byggherren
            informeras om möjligheten att teckna en frivillig byggfelsförsäkring.
            Vidare bör ett längre garantiansvar föras in i de lagar som styr
            entreprenader mot konsument.
          </p>
          <p xml:id="i-S9kniLsQ5FtkDhES2VxWA1">
            När det gäller den tredje kategorin, det nyckelfärdiga huset,
            har entreprenören, i de fall då avtal enligt standardavtal har
            upprättats, oftast ett garantiansvar om fem år, vilket även gäller
            för den andra kategorin (se ovan). Därefter finns ett ansvar för
            väsentliga fel. En byggfelsförsäkring täcker således enbart det
            som entreprenören inte redan har ansvar för, vilket torde bli
            väldigt lite då byggaren har ansvar för projektering och utförande,
            garantiansvar och sedan ansvar för väsentliga fel. Vid entreprenader
            mot konsument bör längre garantiansvar föras in i de lagar som
            styr ett sådant förfarande.
          </p>
          <p xml:id="i-QbWeSsMKgMsg2wecFyMbJv">
            Efter att byggfelsförsäkringen infördes har byggbranschen utvecklats
            i en riktning som innefattar ett allt längre garantiansvar. Femåriga
            garantier är nu branschstandard, men så var det inte när försäkringen
            infördes. Då var det två år. Detta innebär att ett mindre behov
            av försäkringen föreligger.
          </p>
          <p xml:id="i-FD7GGVciGaepHNNNSxtsvb">
            Konkurrenssituationen på marknaden för byggfelsförsäkringar är
            mycket dålig. Endast två aktörer finns tillgängliga vilket innebär
            att man kan misstänka att kostnaderna inte står i proportion till
            nyttan.
          </p>
          <p xml:id="i-JKSCdNwxMFLSXbKPKLmFGD">
            Det är inte helt enkelt att uppskatta hur mycket som betalas
            ut årligen från byggfelsförsäkringen. HSB, Riksbyggen och Sabo
            uppskattar i SOU 2005:30 (avsnitt 9.2) att kostnaderna för byggfelsförsäkringen
            uppgår till 0,5 procent av ett byggprojekts samlade kontraktssumma
            (s. 61 f.). Åren 19932003 betalade nämnda organisationer in sammanlagt
            200 miljoner för byggfelsförsäkring i nyproduktion, men någon
            utbetalning från försäkringen ägde inte rum under nämnda år. Enligt
            Ds 2007:8, Skydd mot fel och obestånd i bostadsbyggandet, har
            man inte kunnat hitta ett enda fall där de företag och organisationer
            som samverkar inom Byggherreforum, där bland annat HSB, Riksbyggen
            och Sabo ingår, har fått någon ersättning utbetald från byggfelsförsäkringar.
            Enligt Ds 2007:8 framgår även att de årliga kostnaderna för byggfelsförsäkringar
            är ca 550 miljoner kronor.
          </p>
          <p xml:id="i-G8wZSqAoZrngdSA6PuGe7a">
            Av allt att döma betalas relativt lite ut för att täcka försäkringsskador,
            vilket medför att försäkringen inte fungerar som avsett. Konsumentskyddet
            bör stärkas så att ett längre garantiansvar gäller vid alla arbeten
            mot konsument. Byggherren bör upplysas om möjligheten att teckna
            en frivillig byggfelsförsäkring och han eller hon kan därefter
            själv avgöra om en byggfelsförsäkring behövs eller inte. Mot denna
            bakgrund, samt för att minska kostnader och förenkla för konsumenter
            och företag, bör regeringen snarast möjligt avskaffa obligatoriet
            om byggfelsförsäkring. Under det förutvarande riksdagsåret 2008/09
            har nödvändigheten med ett avskaffande aktualiserats på nytt.
          </p>
        </div>
        <div xml:id="i-Psv3gY4be7DYvtGLQ9TDrq" type="signatureBlock">
          <list xml:id="i-X74psuc9DESLidKfxTwn5f">
            <item xml:id="i-4Q1GNJyTceZTJyeUAgiQES" who="i-Nfefw2AzQQfkcFrzhoV9Cj" type="signature">
              Eliza Roszkowska Öberg (m)
            </item>
            <item xml:id="i-HZYidKgZ5XzAWbcstMHXzN" who="i-K75KrtPmbiw4k8rrgLDHse" type="signature">
              Maria Plass (m)
            </item>
          </list>
        </div>
      </div>
    </body>
  </text>
</TEI>
