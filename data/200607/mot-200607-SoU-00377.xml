<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00377">
  <teiHeader>
    <fileDesc>
      <titleStmt>
        <title>Barnpolitik</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnpolitik</title>
          <idno type="rdwebb">GU02So377</idno>
          <rs type="number">So377</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So377/text</ref>
          <ref type="dokument_url_html">http://data.riksdagen.se/dokument/GU02So377</ref>
          <ref type="dokumentstatus_url_xml">http://data.riksdagen.se/dokumentstatus/GU02So377</ref>
          <ref type="doc">http://data.riksdagen.se/fil/830D57FD-19D8-4A1C-B60B-17E5C26D9AFE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RW8PBe1VKSH4JXRZ8ruLCH" type="signed"/>
        <correspContext corresp="i-RW8PBe1VKSH4JXRZ8ruLCH">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-8iomMYscjPonB5JHpbKVYY" type="referral">
          <date when="2006-11-07"/>
        </correspAction>
        <correspAction xml:id="i-UT5HfiUYAe8ReA4NRtLQRb" type="dismissal">
          <date when="2006-11-07"/>
        </correspAction>
        <correspAction xml:id="i-5tHkiNUmSCN5FqrPMMoij6" type="numbering">
          <date when="2006-11-02"/>
        </correspAction>
        <correspAction xml:id="i-SQnCMUqNHFSHC21AbcWN97" type="submission">
          <date when="2006-10-31"/>
        </correspAction>
        <correspAction xml:id="i-GBc2CuzUYEWFpVyaRZGwh1" type="transfer">
          <date when="2006-10-31"/>
        </correspAction>
        <correspAction xml:id="i-RZWRs5VZqeSGymFx1HY281" type="assigned"/>
        <correspContext corresp="i-RZWRs5VZqeSGymFx1HY281">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JDCDbWuQ4mR3DEWgce5jZ1" type="motBody">
        <div xml:id="i-6nvKBQK7JgAymPcUZUVhbM" type="motProposal" subtype="förslag">
          <head xml:id="i-JHZBUgmy41LKw6E4SDtTPf">
            1 Förslag till riksdagsbeslut
          </head>
          <list xml:id="i-KsDsnmEPZswwzuGYiG5nsZ" style="ol">
            <item xml:id="i-SkDDkiqhvcueWWwRQnrdVg">
              Riksdagen tillkännager för regeringen som sin mening vad i motionen
              anförs om att statistiken om antalet mottagare av ekonomiskt bistånd
              bör kompletteras så att det tydligt framgår hur många barn som
              berörs. 1
            </item>
            <item xml:id="i-9nhUgwnpCB7iNszXzML6t3">
              Riksdagen tillkännager för regeringen som sin mening vad i motionen
              anförs om att göra barnkonventionen till lag.
            </item>
          </list>
          <p xml:id="i-CUtR56KXmov95fStkxLqFf">
            1 Yrkande 1 hänvisat till FiU.
          </p>
        </div>
        <div xml:id="i-H2c2YbSKqULxMWjLry7ncc" type="motContent">
          <head xml:id="i-4To8GBQr7ySPTJhoYwWSPW" type="h1">
            Barnpolitik
          </head>
          <head xml:id="i-TAYjP1LaDXokgKTSYMh2Lc" type="h1">
            2 Inledning
          </head>
          <p xml:id="i-N921PAMo95ijRM6aTEmyXi">
            Barn är bra indikatorer på hur ett välfärdssamhälle fungerar
            eller inte fungerar. Barn är beroende av omständigheter och livsmiljö
            på ett sätt som vuxna inte är. Vuxnas beslut och livsförhållanden
            får en direkt återverkan på barnen. Dessa förhållanden kommer
            också att prägla barnets fortsatta utveckling och förutsättningar.
            Enligt Vänsterpartiet är det viktigt att alltid ha barnet i fokus
            när vi stiftar lagar och fördelar resurser. Det handlar dels om
            att stifta lagar som skyddar barnen mot övergrepp av olika slag,
            dels om att säkra barnets rättigheter, dels om att utveckla den
            generella välfärden så att alla barn får en rimlig chans att växa
            upp under trygga förhållanden.
          </p>
          <p xml:id="i-6cNX4v3Pc4z4w5cDLKaHL1">
            Sverige var först i världen med att förbjuda barnaga. 1979 införde
            vi den nuvarande regleringen i föräldrabalken. Där står det: Barn
            har rätt till god omvårdnad, trygghet och en god fostran. Barn
            ska behandlas med aktning för sin person och egenart och får inte
            utsättas för kroppslig bestraffning eller annan kränkande behandling.
          </p>
          <p xml:id="i-RfxTkmKPfMcdfi76aniZFB">
            I förarbetena står det att med kroppslig bestraffning menas främst
            en handling som innebär att barnet skadas fysiskt eller känner
            smärta. Det gäller även om det är ett lindrigt slag eller en hastigt
            övergående smärta. Den svenska lagen är mycket tydlig och innebär
            att våld inte får användas i bestraffnings- eller uppfostringssyfte.
            Vuxna har inte rätt att misshandla barn, barn har egna rättigheter.
          </p>
          <p xml:id="i-GePp6KuB45gAsQMDMPPEvk">
            Trots att vi har en lagstiftning som säger att det är förbjudet
            att misshandla barn i Sverige finns det ett stort antal barn som
            misshandlas. Enligt Brå handlar det om 1 100 misshandelsbrott
            mot barn i åldrarna 06 år och 7 190 mot barn i åldrarna 714 år.
            När det gäller den polisanmälda misshandeln mot barn har ökningen
            varit kraftig de senaste tio åren. Studier visar att ökningen
            främst beror på en ökad benägenhet att anmäla, inte på att fler
            barn blir slagna. I Sverige dödas också i genomsnitt sju barn
            yngre än 15 år varje år av våld. Därför väcktes under förra mandatperioden
            en motion om att varje gång ett barn misshandlas till döds ska
            en särskild utredning göras av Socialstyrelsen. De ska kontakta
            alla som varit inblandade i fallet, sammanställa den information
            som finns och dra slutsatser om vad som kunde ha gjorts för att
            förhindra tragedin. Det handlar om att kartlägga vad som brustit
            när ett barn dör så att vi för framtiden kan lära oss att bättre
            se och upptäcka när ett barn far illa. Vänsterpartiet stöder detta
            förslag och förutsätter att den nya regeringen fullföljer den
            förbättring som den socialdemokratiska regeringen initierade.
          </p>
          <p xml:id="i-XPe7NgKwknSWKicFSP71hp">
            Vi eftersträvar och försöker bygga ett samhälle utan våld mot
            barn. För att så ska ske krävs det lagar, men det krävs också
            vuxna som kan och vill se när ett barn far illa, det krävs en
            vilja att lyssna till barn och barns erfarenheter, det handlar
            om att tillerkänna barn rättigheter. Våra attityder och föreställningar
            tillhör sega strukturer som vi ständigt måste diskutera och ifrågasätta.
            Vi har alla ett ansvar att skapa en praxis som utgår ifrån barnen.
          </p>
          <p xml:id="i-9esXKroB5DEmCD1F4RJdQv">
            Barn är bärare av rättigheter och därför måste vi ge barn förutsättningar
            att använda sina rättigheter och samtidigt trygga en god uppväxt.
            I ett internationellt perspektiv har barn i Sverige en god hälsa;
            enligt WHO är Sverige bland de allra främsta i Europa. Ett av
            våra folkhälsomål är också att säkra trygga och goda uppväxtvillkor
            för barn. Det handlar bl.a. om en restriktiv drogpolitik, om föräldrastöd
            och om en förskola av god kvalitet.
          </p>
          <p xml:id="i-XoFTh28D1VFLq6TRnyVjbb">
            Barns hälsa påverkas också av upplevelsen av sammanhang, delaktighet
            och inflytande i samhället och i skolan. En lag om förbud mot
            diskriminering och annan kränkande behandling av barn och elever
            har antagits av riksdagen och trädde i kraft den 1 april 2006.
          </p>
          <p xml:id="i-XNt9aqCyj7yijKpMMETJ8A">
            Vi vet att generell välfärd och minskade klyftor är det bästa
            medlet för en trygg och säker uppväxt. Under förra mandatperioden
            genomfördes en rad reformer för att stärka barnfamiljernas ekonomi,
            bl.a. genom höjningar av det generella barnbidraget, underhållsstödet,
            bostadsbidraget och studiestödet. Trots det lever ett stort antal
            barn i ekonomiskt utsatta familjer. Det är sedan länge känt att
            barns hälsa är sämre i länder med en dålig och outvecklad ekonomi.
            Men det är inte endast landets absoluta fattigdom som påverkar
            barns hälsa och livssituation. Stora klyftor mellan rika och fattiga
            i ett enskilt land tycks leda till att ohälsan hos de sämst ställda
            blir mer framträdande än man kunde förvänta sig när man ser bruttonationalproduktens
            storlek. Även i Sverige finns det tydliga hälsoskillnader som
            är relaterade till familjens ekonomiska situation. Det drabbar
            alltid barnen hårdast. Vänsterpartiet föreslår i andra motioner
            att sjukvård och receptbelagda läkemedel för barn ska vara kostnadsfria.
          </p>
          <p xml:id="i-Q38wnhwm9q3D6nziY2Dahc">
            Att stärka barnfamiljernas ekonomi är ett bra sätt att stödja
            de utsatta barnen. Det handlar naturligtvis också om riktade insatser
            till barn som växer upp i missbruksmiljöer och barn till psykiskt
            sjuka. Det handlar om att bygga ut elevhälsan och om att det finns
            fritidsaktiviteter som är tillgängliga för alla.
          </p>
          <p xml:id="i-MdGXBh9QsbHEmgQYqfFQYx">
            Det behövs riktade insatser till barn med funktionshinder. Barn
            och unga med funktionshinder har i första hand samma behov som
            andra barn men kan behöva särskilda lösningar för att kunna utvecklas
            och bli delaktiga på samma villkor som andra barn.
          </p>
          <p xml:id="i-5u13U9BLbU56Zodw5ekdZh">
            För oss är barnkonsekvensanalyser ett viktigt redskap när det
            gäller att genomlysa nya förslag eller satsningar. Barns livsmiljö
            är större än det direkta område som vi ofta definierar som barnens,
            dvs. det handlar inte bara om skola och fritid. Det handlar också
            om barnkonsekvensanalys när man satsar på motorvägar. Minskar
            då antalet döda barn i trafiken eller får fler barn allergier
            på grund av luftföroreningar? När man bygger fängelser, finns
            de i närmiljön så att barn kan behålla kontakten med sin förälder
            även under en fängelsevistelse?
          </p>
          <p xml:id="i-Xy9NXGwWqawgWwBkMZvxLc">
            Vårdnadslagstiftningen, utgår den från barnens behov, från att
            föräldrar inte alltid har rätt till sina barn utan det är barnen
            som har rätt till sina föräldrar? Det är också en rättighet att
            inte tvingas till en destruktiv kontakt.
          </p>
          <p xml:id="i-K2ERNB67XH7uUpiv84uQd8">
            Barn är inte bara barn de är också pojkar och flickor, det är
            inget konstigt med det, det konstiga börjar när samhället försöker
            pressa in barnen i olika mallar på grund av kön, när man tillskriver
            barnen egenskaper enbart på grund av kön eller när barnen behandlas
            olika enbart på grund av kön. Jämställdhet är en värdegrund i
            samhället och den värdegrunden ska givetvis också omfatta barn
            så att de blir respekterade utifrån sina egna personliga och unika
            förutsättningar.
          </p>
          <head xml:id="i-KNrHJ3mFmangWfeRQTUSqv" type="h1">
            3 Minska barnfattigdomen
          </head>
          <p xml:id="i-DzumPXcVYetYtpN8a9JSm2">
            Vänsterpartiet sätter barnen i centrum och i första hand de mest
            utsatta barnen. Dessa barn fick under hela 1990-talet bära en
            tung börda i och med nedskärningarna i den generella välfärden.
            Trots en stark ekonomisk återhämtning under den förra mandatperioden,
            20022006, då många fått det bättre, har de ekonomiskt mest utsatta
            barnen fortsatt att halka efter. Rädda Barnens rapport Barnfattigdomen
            i Sverige 2004 visar att andelen ekonomiskt utsatta barn totalt
            sett har minskat något i Sverige. Däremot visar rapporten tydligt
            att klyftorna mellan fattiga och rika barn har ökat ytterligare.
            Barn i en ekonomiskt utsatt situation återfinns ofta i familjer
            som får ekonomiskt bistånd eller i familjer som lever strax över
            gränsen för rätten till ekonomiskt bistånd. I dessa grupper är
            de flesta barn till ensamstående föräldrar eller till föräldrar
            som invandrat.
          </p>
          <p xml:id="i-UVS6SSjvVtq3oZDoC67CtX">
            För de barn som lever i ekonomiskt utsatta familjer har fritiden
            blivit en klassfråga genom att alltfler aktiviteter kostar pengar.
            Det handlar om avgifter för besök i badhus och minskat utbud av
            fria aktiviteter, som t.ex. fritidsgårdar. Ekonomisk knapphet
            leder till att man avstår från att följa med kamrater på utflykter
            eller delta i aktiviteter utanför skolans område. Många barn känner
            skuld och ansvar för familjens knappa ekonomi och väljer därför
            att inte berätta för föräldrarna om aktiviteter som innebär kostnader.
            De avstår också från att i skolan berätta om det verkliga skälet
            till att de uteblivit från skolresan eller studiebesöket.
          </p>
          <p xml:id="i-UQLB2eKnyxc1bvfLs4Rihe">
            Hur många är de barn som lever i relativ fattigdom i Sverige?
            Rädda Barnen kom med sin första larmrapport 2002 där det beräknades
            att 345 000 barn levde i en relativ fattigdom. I dessa siffror
            återfanns både hushåll som uppbar ekonomiskt bistånd och de som
            levde på små inkomster strax över gränsen för rätt till ekonomiskt
            bistånd. Enligt senare rapporter har en procentuell minskning
            av andelen barn som lever i ekonomisk utsatthet skett inom gruppen
            som uppbär ekonomiskt bistånd.
          </p>
          <p xml:id="i-MZ9ZcSvmooSiLmT4MNCQYt">
            Enligt Statistiska centralbyrån fanns 2004 76 262 ett- eller
            flerbarnshushåll som uppbar ekonomiskt bistånd. Det är en allvarlig
            brist att statistiken släpar efter och gör det svårt att kontinuerligt
            följa utvecklingen av antalet fattiga barn.
          </p>
          <p xml:id="i-9E8NzrrvrVrdvGA27oNmzh">
            Därför bör statistiken om antalet mottagare av ekonomiskt bistånd
            kompletteras så att det tydligt framgår hur många barn som berörs.
            Detta bör riksdagen som sin mening ge regeringen till känna.
          </p>
          <p xml:id="i-SjSpDguFiaew5GopEABofe">
            Vänsterpartiet menar att höjda barnbidrag eller höjt underhållsstöd
            inte ska innebära att det ekonomiska biståndet sänks. Likaså ska
            barn vars föräldrar har ekonomiskt bistånd ha möjlighet att tjäna
            egna fickpengar upp till gränsen för skatteplikt utan att föräldrarnas
            ekonomiska bistånd reduceras. Dessa frågor tas upp i andra motioner.
          </p>
          <p xml:id="i-8FLmGkHCAEcWjDkkX9CGUV">
            En grupp som lider av de växande klyftorna är barn till invandrade
            föräldrar. Andelen barn som saknar ekonomisk grundtrygghet har
            visserligen minskat, men barn med utländsk bakgrund släpar efter.
          </p>
          <p xml:id="i-L23aJrKdr548yR9NhgVFpU">
            Närmare en fjärdedel av alla barn i Sverige har någon form av
            utländsk bakgrund (SCB 2004). Med barn med utländsk bakgrund avses
            barn med minst en utrikesfödd förälder eller barn som själva är
            födda i något annat land än Sverige. Enligt Rädda Barnen lever
            ungefär vart trettonde barn med svensk bakgrund i ett hushåll
            med låg inkomststandard eller med socialbidrag, jämfört med vart
            tredje barn med utländsk bakgrund.
          </p>
          <p xml:id="i-RNMmup6AJiyCbwiVTX3Cur">
            Det behövs omfattande generella insatser mot diskriminering,
            segregation och ojämlikhet på arbetsmarknaden snarare än riktade
            stödinsatser för att komma till rätta med dessa skillnader mellan
            barn med svensk och utländsk bakgrund.
          </p>
          <head xml:id="i-G4o6nNDRVkYGGn7v4KaDxw" type="h1">
            4 Gör barnkonventionen till lag
          </head>
          <p xml:id="i-7TbERbRa5UrLTbWKTSnJhH">
            I Sverige finns det en stor politisk enighet om att barns villkor
            och barnens bästa ska komma i första rummet och att barn har samma
            människovärde som vuxna, men samtidigt behöver särskilt stöd och
            skydd.
          </p>
          <p xml:id="i-U6ykxDqvodB6KRT6Dsv8wE">
            Alla verkar också eniga om att barn ska kunna växa upp i trygghet,
            utvecklas och förverkliga sina drömmar. Ändå finns det barn som
            far illa i Sverige. Det räcker alltså inte med politisk enighet
            kring de stora konventionerna, det räcker inte med lagar. Det
            handlar också om prioriteringar av de ekonomiska resurserna, om
            information och kunskapsspridning, om viljan och förmågan att
            lyssna på barnen och tillerkänna dem inflytande, om att frågan
            om barnens rättigheter finns högt på den politiska dagordningen
            och ständigt debatteras och synliggörs. Landets kommuner och myndigheter
            har ett stort ansvar att omedelbart se till att socialtjänsten
            följer FN:s barnkonvention och undantagslöst tillämpar principen
            om barnets bästa.
          </p>
          <p xml:id="i-NmJ37GvQsMqvLCBD69FPyu">
            Vänsterpartiet har arbetat för att själva barnkonventionen ska
            införlivas i svensk lag. En fördel med en sådan införlivning är
            att barnkonventionen då automatiskt blir direkt tillämplig hos
            svenska domstolar och myndigheter. Den enskilde får på så sätt
            möjlighet att göra konventionens rättigheter gällande och domstolen
            eller myndigheten har att besluta i enlighet med konventionens
            bestämmelser. Barnkommitténs majoritet anförde som argument mot
            en inkorporering att barnkonventionen innehåller många bestämmelser
            av generell karaktär och ett inte obetydligt inslag av målsättningsartiklar,
            som siktar till ett gradvist genomförande. Men som reservanterna
            (v, mp och c) anför finns det också bestämmelser som är tekniskt
            och rättsligt detaljerade. Ett exempel är artikel 21 om internationella
            adoptioner och de krav som uppställs för att adoptioner ska gå
            rätt till.
          </p>
          <p xml:id="i-7ktwMuFcvwgXnAzdcFDMjL">
            Barnkonventionen innehåller inga för svensk rätt främmande principer.
            Riksdagsmajoriteten har tidigare flera gånger, med liknande motiveringar
            som Barnkommitténs majoritet anförde, avslagit motionsyrkanden
            om införlivning av Europakonventionen. Nu har emellertid den konventionen
            varit införlivad och således utgjort en del av svensk rätt sedan
            snart tio år utan att några särskilda problem uppkommit i rättstillämpningen.
            Det förhåller sig också så att barnkonventionen införlivats i
            bl.a. Finland och Belgien och har där haft stor betydelse vid
            avgörandet av enskilda fall.
          </p>
          <p xml:id="i-QNdhxmsN5csXxZfKjKkF54">
            När det gäller EG-rätten förefaller våra domstolar och myndigheter
            i huvudsak ha lyckats väl med att hantera de nya rättskällor vi
            fått som en följd av EU-medlemskapet. EG-direktiv, som innehåller
            tydliga rättigheter för enskilda, kan vara direkt tillämpliga
            vid nationella domstolar och myndigheter om en stat antingen inte
            alls eller bristfälligt implementerat ett direktiv. Här har varken
            regering eller riksdagsmajoritet tvekat att låta EG-rätten få
            direkt genomslag hos svenska domstolar och myndigheter och detta
            trots att förarbetena normalt är obefintliga eller ofullständiga
            och utan att någon anpassning gjorts till svenska förhållanden,
            svenskt språkbruk etc.
          </p>
          <p xml:id="i-4Npw3uMHYR5ywvbaummynE">
            Det har funnits en oro att en införlivning skulle lägga ett alltför
            stort tolkningsansvar på domstolarna. Det hävdades att en snäv
            juridisk tolkning skulle kunna bidra till att snarare försvaga
            än förstärka barnets rätt. Men om detta verkligen skulle inträffa
            och domstolarna skulle tolka barnkonventionen i inskränkande riktning
            kan problemet enkelt lösas genom att regering och riksdag utnyttjar
            rätten enligt konventionens artikel 41 att införa eller behålla
            nationella bestämmelser som går längre än konventionen när det
            gäller att förverkliga barnets rättigheter.
          </p>
          <p xml:id="i-H8RAu3cezVVjaGDWwWRRwn">
            Genomförandet av rättigheterna i barnkonventionen är ett politiskt
            ansvar för landet. Inte bara för riksdag och regering utan för
            alla myndigheter och offentliga organ. Att genomföra barnens rättigheter
            handlar om politisk vilja. En avgörande faktor för hur barnkonventionens
            bestämmelser genomförs i alla delar av landet och på alla nivåer
            är vilka styr- och kontrollsystem som utvecklas. Staten kan aldrig
            frånhända sig ansvaret för genomförandet av barnkonventionen genom
            att t.ex. hänvisa till att ett visst område är ett kommunalt ansvar.
            Staten måste ha styrinstrument och uppföljningssystem som säkerställer
            att alla barn i landet verkligen tillförsäkras sina rättigheter
            i enlighet med barnkonventionen.
          </p>
          <p xml:id="i-D86GU3DxqhVUkEqB55xpmf">
            Barnombudsmannen har ansvaret för att på ett generellt plan bevaka
            frågor som gäller barns och ungdomars rättigheter och intressen
            med utgångspunkt i FN:s barnkonvention. På det mer praktiska planet,
            om kommunerna lever upp till barnkonventionens regler eller inte,
            finns ingen enskild myndighet som har ansvaret. Det behövs redskap
            för att kommunerna själva i sitt dagliga arbete ska lyckas uppnå
            det barnkonventionen stadgar. Flera frivilligorganisationer som
            arbetar med barnfrågor ser kommunala handlingsplaner för barn
            och ungdomar som ett redskap för att komma till rätta med problemen
            att uppfylla barnkonventionens bestämmelser på den kommunala nivån.
            Vi anser att arbetet med kommunala handlingsplaner är väsentligt
            och att arbetet bör intensifieras.
          </p>
          <p xml:id="i-Mp3jb8PAhsjSK8eWBRyqKL">
            Vi kan dock konstatera att den nuvarande strategin har brustit
            på flera punkter. FN:s kommitté för barnets rättigheter menade
            i januari 2005 att det är oroande att samordningen mellan kommuner,
            landsting och myndigheter vad gäller barnkonventionen ofta är
            bristfällig. Barnombudsmannen visade också 2004 att endast fem
            kommuner antagit en samlad strategi för barnkonventionsarbetet.
            Också Riksrevisionen har granskat den nationella strategin för
            genomförande av barnkonventionen. En kritisk punkt har varit att
            delmål och kortsiktiga mål har saknats.
          </p>
          <p xml:id="i-Pk27sgp1TmYLAXaHtafMby">
            Mot den bakgrunden är det dags att göra barnkonventionen till
            lag. Detta bör riksdagen som sin mening ge regeringen till känna.
          </p>
        </div>
        <div xml:id="i-ErxiAssNjPCVUkLxorhZSY" type="signatureBlock">
          <list xml:id="i-83zCjRoWgQseofBtoRsget">
            <item xml:id="i-QnUZwknk1onYnhj5g6q2b6" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-A4HQpZfUDjpgPxoCkXoBHr" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-Vt1xNwU1bw8j1C3vpETqQd" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-Ep2TqDNUNuV2KUzAGXWQh" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-MVxmx7bNnRpjHh5TPXqv1H" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-9a3PpMurXtU1ucwen5Wfbt" who="i-du5LHNwBWrCH1am94GCk1" type="signature">
              Eva Olofsson (v)
            </item>
            <item xml:id="i-KBWHZKKqKyuW8xNimvTacw" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
