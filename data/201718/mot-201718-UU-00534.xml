<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-00534">
  <teiHeader>
    <fileDesc>
      <titleStmt>
        <title>Västsahara</title>
        <author corresp="i-7EGhEVdWhirq9oiHvVcrQR">av Lotta Johnsson Fornarve m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:534 av Lotta Johnsson Fornarve m.fl. (V)</title>
          <idno type="rdwebb">H502534</idno>
          <rs type="number">534</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H502534/text</ref>
          <ref type="dokument_url_html">http://data.riksdagen.se/dokument/H502534</ref>
          <ref type="dokumentstatus_url_xml">http://data.riksdagen.se/dokumentstatus/H502534</ref>
          <ref type="docx">http://data.riksdagen.se/fil/E58AFAC2-88B9-4C2C-90B9-30D638A32C14</ref>
          <ref type="pdf">http://data.riksdagen.se/fil/6462E568-E090-4583-BB77-E11327DBCB23</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QponUBXjukQjApeqL2gdd6" type="signed"/>
        <correspContext corresp="i-QponUBXjukQjApeqL2gdd6">
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-LaMq21qenevFZ3kbtCmExa" type="submitted">
          <date when="2017-09-29"/>
          <time when="10:49:49"/>
        </correspAction>
        <correspAction xml:id="i-Qa9p2djZRS2dchAkoTfLkq" type="reviewed">
          <date when="2017-09-29"/>
          <time when="13:52:43"/>
        </correspAction>
        <correspAction xml:id="i-6BFrXhGabPNVrN9ng1bwiT" type="referred">
          <date when="2017-10-13"/>
        </correspAction>
        <correspAction xml:id="i-6ozF9QK6gGjDZNH269qEju" type="assigned">
          <date when="2018-10-11"/>
          <time when="10:44:46"/>
        </correspAction>
        <correspContext corresp="i-6ozF9QK6gGjDZNH269qEju">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Vwz6K2AK8yiE3Su278y97b" type="behandlas_i"/>
        <correspContext corresp="i-Vwz6K2AK8yiE3Su278y97b">
          <ref type="uppgift">2017/18:UU8</ref>
          <ref type="ref_dok_id">H501UU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU8</ref>
          <ref type="ref_dok_titel">Sveriges samlade politik för internationell civil och militär krishantering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VnVToUdWxYvXQzsFYa9wCF" type="behandlas_i"/>
        <correspContext corresp="i-VnVToUdWxYvXQzsFYa9wCF">
          <ref type="uppgift">2017/18:NU1</ref>
          <ref type="ref_dok_id">H501NU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU1</ref>
          <ref type="ref_dok_titel">Utgiftsområde 24 Näringsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C9FkBf9v5Z9ogn6aarRaik" type="behandlas_i"/>
        <correspContext corresp="i-C9FkBf9v5Z9ogn6aarRaik">
          <ref type="uppgift">2017/18:UU2</ref>
          <ref type="ref_dok_id">H501UU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8PrpjpsaeZFN1dJV6y8kEm" type="behandlas_i"/>
        <correspContext corresp="i-8PrpjpsaeZFN1dJV6y8kEm">
          <ref type="uppgift">2017/18:UU14</ref>
          <ref type="ref_dok_id">H501UU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU14</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9y1umXysccNeV6pS9VnTgB" type="behandlas_i"/>
        <correspContext corresp="i-9y1umXysccNeV6pS9VnTgB">
          <ref type="uppgift">2017/18:NU11</ref>
          <ref type="ref_dok_id">H501NU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU11</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3Re3RrY8VP8hXEaCAjQps7" type="motHeader">
        <div xml:id="i-2jADL7Q3uPKh8MidAiVq5b" type="motTitle">
          Motion till riksdagen 2017/18:534 av Lotta Johnsson Fornarve
          m.fl. (V) Västsahara
        </div>
      </div>
      <div xml:id="i-81kY1L6jvHYGDGURUD3zM5" type="motBody">
        <div xml:id="i-4xg2yzcApYVpZbjQUd1W3W" type="TOC">
          <head xml:id="i-XhSoe16rPcstsqc9wp7s4K">
            1 Innehållsförteckning
          </head>
          <list xml:id="i-GwCQVD3GDm6ZCGmjBYfyzs">
            <item xml:id="i-XXbdeK2L7Cegp8vzdahwDm" style="indent-level: 1">
              2 Förslag till riksdagsbeslut
            </item>
            <item xml:id="i-U7WF5hyZH8nKYr1Ch4Gmf5" style="indent-level: 1">
              3 Inledning
            </item>
            <item xml:id="i-HKzAVnoq5FMncNRKVfKz9c" style="indent-level: 2">
              3.1 Omvärldens agerande
            </item>
            <item xml:id="i-MXRawVFGeQt3dsornGAyYL" style="indent-level: 2">
              3.2 Hotad vapenvila
            </item>
            <item xml:id="i-L2Jr8pDQUQXCyPRMforrsA" style="indent-level: 2">
              3.3 Kvinnornas roll i kampen för ett fritt Västsahara
            </item>
            <item xml:id="i-EXp4wYhx4srmgVyv9mWHDC" style="indent-level: 1">
              4 Svenskt erkännande av Västsahara
            </item>
            <item xml:id="i-4wQKB4zte2s6qAQycyEhM1" style="indent-level: 1">
              5 Minursos mandat
            </item>
            <item xml:id="i-Tgh64uZa239A9N1V8nDjTu" style="indent-level: 1">
              6 Folkomröstning
            </item>
            <item xml:id="i-D4RK7NvEbCUZw5jin5tqQq" style="indent-level: 1">
              7 Sanktioner
            </item>
            <item xml:id="i-X7S1kRuB9nhbN1tYhTVcYR" style="indent-level: 1">
              8 Bistånd
            </item>
            <item xml:id="i-TfXzuikaybCVXNTopqxzg2" style="indent-level: 1">
              9 Politiska fångar
            </item>
            <item xml:id="i-PpgtcjuYsBaAR7S7EQT5QM" style="indent-level: 1">
              10 Handel
            </item>
          </list>
        </div>
        <div xml:id="i-DSy1kWLDGosknFPdwL86Dq" type="motProposal" subtype="förslag">
          <head xml:id="i-6f1ZtrewJuqpx2RP9bTRta">
            2 Förslag till riksdagsbeslut
          </head>
          <list xml:id="i-2xqXiGfxDyTGHwnDD5sS62" style="ol">
            <item xml:id="i-EHo23edFHMszFB2UPXD3Zi">
              Riksdagen ställer sig bakom det som anförs i motionen om att
              Sverige som enskilt land såväl som medlem i EU och FN ska ge stöd
              till kvinnorörelsen i Västsahara och säkerställa att de har en
              aktiv roll i arbetet för ett fritt Västsahara, och detta tillkännager
              riksdagen för regeringen.
            </item>
            <item xml:id="i-RAsq7FynvtGXvzbLiR4iwF">
              Riksdagen ställer sig bakom det som anförs i motionen om att
              Sverige ska verka för att Minursos mandat utökas till att även
              inkludera mänskliga rättigheter och tillkännager detta för regeringen.
            </item>
            <item xml:id="i-ACxac8anexHE3j2ewywjks">
              Riksdagen ställer sig bakom det som anförs i motionen om att
              Sverige som enskilt land såväl som medlem i EU och FN ska verka
              för att en västsaharisk folkomröstning genomförs av FN och tillkännager
              detta för regeringen.
            </item>
            <item xml:id="i-NMNKYt5c2hW2fXf9pUXktA">
              Riksdagen ställer sig bakom det som anförs i motionen om att
              Sverige som enskilt land såväl som medlem i EU och FN ska verka
              för ekonomiska sanktioner mot Marocko så länge ockupationen pågår,
              och detta tillkännager riksdagen för regeringen.
            </item>
            <item xml:id="i-42qecmHTU5kZfVvZTaJsQK">
              Riksdagen ställer sig bakom det som anförs i motionen om att
              Sverige ska stärka biståndet till de västsahariska flyktinglägren
              och den del av Västsahara som är under Polisarios kontroll och
              tillkännager detta för regeringen.
            </item>
            <item xml:id="i-MAH39i62n6gcon6sHwZtNk">
              Riksdagen ställer sig bakom det som anförs i motionen om att
              Sverige som enskilt land såväl som medlem i EU och FN ska verka
              för att västsahariska politiska fångar, bl.a. fångarna från Gdim
              Izik, friges eller får en rättvis rättegång i civil domstol, och
              detta tillkännager riksdagen för regeringen.
            </item>
            <item xml:id="i-2DAuNnZiGFugLHFYpAeGW2">
              Riksdagen ställer sig bakom det som anförs i motionen om att
              Sverige inom EU ska verka för att säkerställa att handelsavtal
              mellan EU och Marocko, i enlighet med EU-domstolens dom i fallet
              C-104/16 P, inte innefattar Västsaharas territorium så länge Västsaharas
              folk, via deras legitima representant Polisario, inte har gett
              sitt samtycke, och detta tillkännager riksdagen för regeringen.
            </item>
            <item xml:id="i-6xRvhpGUL7Npdf5a4SH6Uh">
              Riksdagen ställer sig bakom det som anförs i motionen om att
              regeringen bör utfärda en rekommendation till det svenska näringslivet
              utifrån de skyldigheter som följer av FN:s vägledande principer
              för företag och mänskliga rättigheter att inte verka i ockuperade
              Västsahara eller handla med produkter från det ockuperade området
              och tillkännager detta för regeringen.
            </item>
          </list>
        </div>
        <div xml:id="i-FNp2mnZaqTrzxBihuCX81Y" type="motContent">
          <head xml:id="i-MQEhkaRADAKtAcdnykTBbn" type="h1">
            3 Inledning
          </head>
          <p xml:id="i-4Va3qQe49EfbPdU7ixXUeD">
            Västsahara var en spansk koloni fram till 1975 då Spanien drog
            sig tillbaka efter att FN vid upprepade tillfällen krävt en avkolonisering
            av landet. I stället för att följa FN:s beslut inledde Spanien
            hemliga förhandlingar med Västsaharas grannländer Marocko och
            Mauretanien om att dela landet mellan sig mot att Spanien fick
            en viss kompensation.
          </p>
          <p xml:id="i-7V3s7fZyxzKE1ehHdnZESY">
            Den västsahariska befrielserörelsen Polisario fortsatte den kamp
            för självständighet som inletts under den spanska kolonialtiden.
            En stor del av Västsaharas befolkning flydde för att söka skydd
            på andra sidan gränsen, i Algeriet. Året efter, 1976, utropade
            Polisario det självständiga Sahariska arabiska demokratiska republiken,
            SADR.
          </p>
          <p xml:id="i-Ar2dAAbiWV57kERSTicNif">
            Efter fyra år av strider slöt Polisario och Mauretanien fred
            1979. Marocko fortsatte kriget med ekonomiskt och militärt bistånd
            från framför allt USA och Frankrike. Tvärs igenom landet byggde
            Marocko en minerad försvarsmur som skulle hålla Polisarios soldater
            borta och underlätta inflyttningen av marockaner i området.
          </p>
          <p xml:id="i-9SZYmUTiTLZBZKuPfSMtYH">
            Fram till 1991 pågick ett krig mellan Marocko och Polisario.
            Sedan 1975 är delar av Västsahara ockuperat av Marocko, trots
            att Internationella domstolen i Haag samma år fastställde att
            Marocko inte hade rätt att göra anspråk på Västsahara. Någon egentlig
            avkolonisering där den lokala befolkningen tillfrågas om hur den
            vill se sin framtid har aldrig genomförts. I samband med vapenvilan
            1991 kom Marocko och Polisario överens om att en folkomröstning
            om Västsaharas framtid skulle hållas 1992 och att FN-styrkan Minurso
            skulle inrättas för att övervaka vapenvilan och se till att folkomröstningen
            äger rum. Folkomröstningen har fortfarande inte blivit av.
          </p>
          <head xml:id="i-85VRZB5XUmKuQjjw6Yfuf9" type="h2">
            3.1 Omvärldens agerande
          </head>
          <p xml:id="i-PWGupdFbiDzy76XXTpR2Q6">
            Världssamfundet har ett stort ansvar för situationen i Västsahara.
            Ett område som är olagligt annekterat eller ockuperat ska inte
            godkännas av en tredje part som en del av ockupationsmakten, enligt
            folkrätten. Ockupationen får inte stödjas och en tredje part ska
            heller inte engagera sig i ekonomiska eller i andra aktiviteter
            som stöder ockupationen. Enligt folkrätten är ockupationsmaktens
            auktoritet över det ockuperade området begränsad, och den måste
            respektera både folkrätt och mänskliga rättigheter. En ockupationsmakt
            får heller inte använda naturresurser i ett ockuperat område för
            sin egen vinning, med undantag för om det sker till det ockuperade
            folkets vinning och med deras tillåtelse.
          </p>
          <p xml:id="i-TBwUgs1UuU3HSnZ3enZa95">
            År 1991 ingicks, efter FN:s medling, en överenskommelse om vapenstillestånd.
            Vapenstilleståndet innehöll en fredsplan och en överenskommelse
            om Västsaharas framtid. Marocko och Polisario förhandlade från
            1997 till 2004 under överinseende av Kofi Annans specielle sändebud
            James Baker och kom återigen överens om att landets framtid skulle
            fastställas i en folkomröstning. Sedan dess har Marocko förhalat
            och saboterat genomförandet av en folkomröstning.
          </p>
          <p xml:id="i-ELWJHE9QACj26D9NAwHszq">
            I de förhandlingar som pågått sedan dess har Polisario gjort
            en rad eftergifter. Bland annat har de frigett samtliga resterande
            marockanska krigsfångar, dock utan någon som helst motprestation
            från marockansk sida. Det är tydligt att Marocko inte frivilligt
            kommer att gå med på någonting annat än en annektering av Västsahara.
            Till detta kan noteras att James Baker, när han avgick från sitt
            uppdrag, förklarade att inget land kommer att utifrån internationell
            lag erkänna Marockos krav på Västsahara.
          </p>
          <p xml:id="i-5QtDoBHb9MM35isCDZXidd">
            Ockupationen av Västsahara utgör ett exempel på världssamfundets
            oförmåga att agera. FN-processen har inte lyckats med sin uppgift
            och EU:s politik mot Marocko styrs mer av ekonomiska intressen
            än en vilja att värna folkrätten och mänskliga rättigheter.
          </p>
          <head xml:id="i-Ca8yEdeaGRjuCEujaSth1B" type="h2">
            3.2 Hotad vapenvila
          </head>
          <p xml:id="i-KXGyDqoH4DSMeGtKTjJZ5a">
            Den 11 augusti 2016 passerade 300 marockanska militärfordon den
            barriär som skiljer västsahariskt territorium, ockuperat sedan
            1975, från marockanskt territorium och den landremsa som kontrolleras
            av västsahariska Polisario i ett försök att besätta den östra
            delen av La Güera-halvön. Den västra delen är mauretanskt territorium,
            och där ligger hamnstaden Nouadhibou med ca 80 000 invånare. Enligt
            obekräftade uppgifter dödades två civila västsaharier.
          </p>
          <p xml:id="i-MbGvuEeZz3si3C1jXbv1W4">
            Detta är ett allvarligt brott mot den första militära överenskommelsen
            i vapenstilleståndsavtalet från 1991 som under ledning av FN förhandlades
            fram mellan Marocko och det västsahariska folkets legitima representant
            Polisario. Vapenvilan förbjuder allt arbete eller militär utplacering
            i en fem kilometer lång remsa längs muren. Intrånget är också
            ett tydligt brott mot folkrätten eftersom Marocko inte har någon
            legitim rätt att befinna sig på västsahariskt territorium över
            huvud taget.
          </p>
          <p xml:id="i-2xV5x4kzK4Pz4WDga5Cvmk">
            Den 28 augusti svarade Polisario genom att placera ut militära
            styrkor i Guerguerat-området för att förhindra ytterligare marockanska
            aktiviteter. Polisario uppmanade dessutom FN:s säkerhetsråd att
            kräva ett omedelbart tillbakadragande av marockansk personal och
            att Minurso installerar en permanent observationspost i området
            för att lugna ned situationen och förhindra framtida intrång.
          </p>
          <head xml:id="i-76ijz2UZp1dqvVvAcru4ZR" type="h2">
            3.3 Kvinnornas roll i kampen för ett fritt Västsahara
          </head>
          <p xml:id="i-KwtF8e3o7NecqYYhK9xduA">
            Flickors och kvinnors rättigheter har en central roll i kampen
            för ett fritt Västsahara. Livet under ockupation drabbar män och
            kvinnor på olika sätt och i olika utsträckning. De västsahariska
            kvinnorna har alltid haft en relativt stark ställning jämfört
            med kvinnorna i resten av regionen, men det finns fortfarande
            mycket arbete kvar att göra. Kvinnorna i flyktinglägren tvingades
            under kriget (1975–1991) till en mycket aktiv roll p.g.a. männens
            frånvaro. De byggde hus, undervisade och organiserade, samtidigt
            som de tog hand om sina familjer i ett hårt klimat med ständig
            brist på mat och förnödenheter.
          </p>
          <p xml:id="i-MVZytaR5LJTXwhKhKCUkFn">
            De västsahariska kvinnorna är organiserade och ställer krav på
            bl.a. ökad representation i folkvalda församlingar. Tyvärr har
            andelen kvinnliga ledare minskat under den senaste tiden och det
            finns därför stort behov av att stärka kvinnors ställning genom
            stöd till kvinnors organisering. Det är viktigt att Sverige som
            enskilt land, såväl som medlem i EU och FN, arbetar för att frågor
            om kvinnors rättigheter alltid står på dagordningen när Västsaharas
            framtid diskuteras. FN:s resolutioner om kvinnor, fred och säkerhet
            är här centrala verktyg. Men det kanske viktigaste Sverige kan
            göra är att stödja de kvinnor i Västsahara som går samman för
            förändring. Sverige ska som enskilt land såväl som medlem i EU
            och FN ge stöd till kvinnorörelsen i Västsahara och säkerställa
            att de har en aktiv roll i arbetet för ett fritt Västsahara. Detta
            bör riksdagen ställa sig bakom och ge regeringen till känna.
          </p>
          <head xml:id="i-LKqaYifGP3TkZbD6qz1uLy" type="h1">
            4 Svenskt erkännande av Västsahara
          </head>
          <p xml:id="i-GvKweT2wMT1ALhy9AhCzXy">
            I december 2012 ställde sig en majoritet i Sveriges riksdag bakom
            en motion från Vänsterpartiet om att erkänna staten Västsahara.
            Erkännandet är en viktig signal till det västsahariska folket
            och även till Marocko om att Sverige inte godkänner deras ockupation.
            Den borgerliga regeringen förhalade erkännandet och när den rödgröna
            regeringen tillträdde 2014 väcktes stort hopp om en ny linje i
            politiken för Västsahara. I januari 2016 meddelade dock regeringen
            att något erkännande inte var aktuellt. Beslutet är djupt beklagligt.
          </p>
          <p xml:id="i-5KVk5kV9gCjk2uBHNEm9J9">
            I samband med riksdagens beslut om erkännande gjordes också en
            rad andra viktiga ställningstaganden rörande Västsahara. Riksdagen
            slog fast att Sveriges hållning ska utgå ”från folkrätten och
            rätten till självbestämmande för det västsahariska folket”, att
            FN-styrkan Minursos mandat bör utvidgas till att också innefatta
            övervakning av situationen gällande de mänskliga rättigheterna
            och att ett eventuellt förnyat fiskeavtal med Marocko måste vara
            förenligt med folkrätten. Vänsterpartiet delar dessa ställningstaganden
            och betonar vikten av att de fortsatt styr den svenska politiken
            för Västsahara.
          </p>
          <p xml:id="i-5iwzQnuJMt5cJT1pWbpbAE">
            I dagsläget har ett 80-tal länder erkänt Västsahara. I Västsahara
            sågs den svenska riksdagens beslut som en av de stora symbolsegrarna
            i modern tid. Med det kom en stor förhoppning om en förskjutning
            inom EU så att fler skulle följa efter med egna erkännanden. Samtidigt
            är många västsaharier uppgivna. Kravet på att återigen ta upp
            den väpnade kampen växer sig allt starkare bland de alltmer frustrerade
            västsaharierna. Framför allt bland ungdomar pratas det öppet om
            att förhandlingarna inte lett till någonting. Vänsterpartiet förutsätter
            att regeringen kommer att följa riksdagens beslut från 2012 och
            erkänna Västsahara.
          </p>
          <head xml:id="i-QMGpfTPaKrSrdGPJzRXG2s" type="h1">
            5 Minursos mandat
          </head>
          <p xml:id="i-Kdvo6tY1YjTwh9aXs37kMP">
            Minurso, FN:s mission för arrangerandet av en folkomröstning
            i Västsahara, är en styrka från Förenta nationerna som grundades
            1991. Styrkan har till uppdrag att övervaka vapenvilan mellan
            Marocko och Polisario i Västsahara. Den ska även organisera den
            folkomröstning om Västsaharas framtid som parterna kommit överens
            om i ett avtal 1989.
          </p>
          <p xml:id="i-RSy6CC2uc3gmDzS7fuW39W">
            I mars 2016 tvingade den marockanska regeringen FN att stänga
            ned ett av Minursos kontor och dra tillbaka civil personal efter
            att den dåvarande generalsekreteraren Ban Ki Moon kallade Marockos
            ockupation av Västsahara för just ockupation. I april 2017 röstade
            FN:s säkerhetsråd igenom resolution 2351 om konflikten runt Västsahara.
            I resolutionen, som återkommer årligen, ges stöd för att försöka
            återuppta förhandlingarna mellan Marocko och Polisario. Dessutom
            ges ett förnyat ettårigt mandat för den fredsbevarande styrkan
            Minurso. I årets resolution saknas, precis som i föregående resolutioner,
            mandat att övervaka de mänskliga rättigheterna. Detta gör Minurso
            till den enda FN-ledda fredsbevarande styrka som inte har ett
            sådant mandat, vilket minst sagt är anmärkningsvärt.
          </p>
          <p xml:id="i-HpLrmgjW8wXGwqQftjhC4i">
            Verkligheten för västsaharier i det ockuperade området präglas
            av förtryck och systematiska brott mot mänskliga rättigheter.
            Det är svårt att se vad Marocko har gjort för att förbättra situationen
            när det gäller de mänskliga rättigheterna som de har ansvar för
            enligt resolutionen. I praktiken råder sedan länge undantagstillstånd
            i det ockuperade Västsahara. Det är Marocko som har den totala
            kontrollen, inte FN. I stort sett inga oberoende observatörer
            eller journalister släpps in i landet. Det är förbjudet att kritisera
            kungen, islam eller Marockos rätt till Västsahara. Ett tydligt
            exempel på ockupationsmaktens övergrepp är händelserna i samband
            med de fredliga protesterna 2010 i Gdeim Izik, som beskrivs närmare
            längre ned.
          </p>
          <p xml:id="i-RjGRDDnxzF7QrS95YPU4rH">
            Ett MR-mandat för Minurso skulle bidra till att synliggöra de
            brott som sker mot mänskliga rättigheter i det ockuperade Västsahara,
            oavsett på vilken sida de sker. Det skulle även ge västsaharierna
            nytt hopp och en möjlighet till upprättelse. Sverige ska verka
            för att Minursos mandat utökas till att även inkludera mänskliga
            rättigheter. Detta bör riksdagen ställa sig bakom och ge regeringen
            till känna.
          </p>
          <head xml:id="i-Kiyk6s4Aow2w31kkYHL8pn" type="h1">
            6 Folkomröstning
          </head>
          <p xml:id="i-sJyu37B5jJKwaBtmq9d5X">
            1989 utlovades att en folkomröstning om självständighet för Västsaharas
            folk skulle hållas 1992. Marocko och Västsaharas legitima representant
            Polisario förhandlade fram och undertecknade överenskommelsen
            om folkomröstningen. Under 25 år har Marocko förhalat processen
            och omvärlden har tillåtit det. Nu krävs hårdare press på landet
            för att de ska agera och hålla sitt löfte. Världssamfundet, och
            framför allt FN:s säkerhetsråd, har en viktig roll att spela för
            att skyndsamt se till att folkomröstningen om Västsaharas självständighet
            ska komma till stånd. Oförmågan att agera är ett misslyckande
            för säkerhetsrådet och har också allvarligt skadat rådets trovärdighet
            och stärkt Marockos ställning. Sverige ska som enskilt land såväl
            som medlem i EU och FN verka för att en västsaharisk folkomröstning
            genomförs av FN. Detta bör riksdagen ställa sig bakom och ge regeringen
            till känna.
          </p>
          <head xml:id="i-Fuoc28tKXTPb5gqtkktgNW" type="h1">
            7 Sanktioner
          </head>
          <p xml:id="i-AEQxrsa61YFR2hprx8DAgW">
            För att få Marocko att upphöra med ockupationen av Västsahara,
            respektera mänskliga fri- och rättigheter samt genomföra den utlovade
            folkomröstningen behöver omvärlden sätta press på landet. Världssamfundets
            oförmåga att göra det är en av de främsta anledningarna till att
            ockupationen pågått så länge. EU:s agerande mot Västsahara belyser
            på ett tydligt sätt hur EU använder dubbla måttstockar för olika
            konflikter. Samtidigt som sanktioner, med rätta, införts mot Ryssland
            efter annekteringen av Krim har både Marocko och Israel kunnat
            fortsätta sina ockupationer utan sanktioner och i stället har
            de belönats med fördelaktiga handelsavtal. Sverige ska som enskilt
            land såväl som medlem i EU och FN verka för ekonomiska sanktioner
            mot Marocko så länge ockupationen pågår. Detta bör riksdagen ställa
            sig bakom och ge regeringen till känna.
          </p>
          <head xml:id="i-LWfmVW3bzQLdWTtFqwHidv" type="h1">
            8 Bistånd
          </head>
          <p xml:id="i-BTZYbSMTU86o1AvWwtsTgS">
            En stor del av den västsahariska befolkningen lever sedan årtionden
            i flyktingläger i Algeriet, under mycket knappa förhållanden.
            Det råder brist på det mesta, och man är helt beroende av stöd
            utifrån. Allt fler, framför allt unga, har tröttnat på att inget
            händer i den internationella processen och börjar kräva att den
            väpnade kampen återupptas. I kombination med de allt svårare levnadsförhållandena
            i lägren innebär detta att situationen blir alltmer kritisk. Ett
            utökat och väl genomtänkt bistånd skulle kunna bidra till att
            lugna ned situationen.
          </p>
          <p xml:id="i-Ky76hnpsVWJRbq8F3z66x6">
            Biståndet till de västsahariska flyktinglägren måste diversifieras.
            Nutritionssituationen är dålig enligt internationell standard.
            78 procent av de gravida kvinnorna lider av anemi. Av barnen under
            fem år lider 25 procent av kronisk felnäring, 56 procent av anemi
            och 30 procent av kortväxthet. Maten som månadsvis förmedlas av
            World Food Programme är ensidig och bristfällig, då den i första
            hand är avsedd för mer kortvariga humanitära situationer. Under
            2015 ökade Sida biståndet till lägren och meddelade samtidigt
            att de har för avsikt att kanalisera sitt stöd via strategiska
            partners, däribland flera FN-organ. Det är positivt att Sida under
            2017 har beslutat att behålla biståndet till de västsahariska
            flyktinglägren på ungefär samma nivå som tidigare år och viktigt
            att Sida fortsatt tar hänsyn till bristen på näringsriktig kost.
          </p>
          <p xml:id="i-H19uoo1z6wMPMtPdiDTvpk">
            Bistånd bör även ges till den befriade del av Västsahara som
            i dag kontrolleras av Polisario. Kring staden Tifariti bor många
            västsaharier. Där finns också flera administrativa byggnader samt
            ett sjukhus och ett universitet. Samhället är i stort behov av
            bistånd för att kunna utvecklas. Ett av problemen i den befriade
            delen är bristen på fungerande infrastruktur, framför allt tillgången
            till vatten och vägar. Den västsahariska befolkningen lever under
            mycket svåra förhållanden i dessa områden, men om infrastrukturen
            byggs upp skulle förutsättningarna förbättras avsevärt, och fler
            skulle också kunna flytta från flyktinglägren till den befriade
            delen av Västsahara. Biståndet till Västsahara bör även kompletteras
            med utvecklingsinsatser som syftar till att förbättra flickors
            och kvinnors situation och ytterligare stärka kapaciteten hos
            civilsamhället i flyktinglägren. Där kan komponenter som kapacitetsträning
            och inkomstgenererande verksamhet ingå. Denna typ av insatser
            skulle ge en ökad egenmakt och värdighet till människor som levt
            över 40 år i flyktingläger. Insatserna får dock inte ersätta det
            nödvändiga humanitära biståndet, något andra givare tyvärr gjort.
            Sverige ska stärka biståndet till de västsahariska flyktinglägren
            och den del av Västsahara som är under Polisarios kontroll. Detta
            bör riksdagen ställa sig bakom och ge regeringen till känna.
          </p>
          <head xml:id="i-FEos2vnkjnGamSsHfWCC5E" type="h1">
            9 Politiska fångar
          </head>
          <p xml:id="i-H94KNbsdhNb5iETSgr4nts">
            Under 2016 fortsatte de marockanska myndigheterna att kväsa fredliga
            protester i Västsahara. Aktivister som kämpar för självständighet
            eller påtalar brott mot mänskliga rättigheter grips eller begränsas
            på andra sätt, enligt Amnesty.
          </p>
          <p xml:id="i-5uXaCmdUqhBJegtVeXJZZr">
            Ett av många exempel på ockupationsmaktens övergrepp mot västsahariska
            aktivister är händelserna i samband med de fredliga protesterna
            2010 i Gdeim Izik, några mil utanför den västsahariska huvudstaden
            El-Aaiún. Tusentals västsaharier bildade ett tältläger i protest
            mot ockupationen och plundringen av landets råvaror. Marockanska
            myndigheter svarade med att attackera lägret med gummikulor, vattenkanoner,
            tårgas och våld. Lägret förstördes och tält sattes i brand. Hundratals
            människor arresterades och av dessa dömdes 24 personer till långa
            fängelsestraff i en orättvis rättegång i en militärdomstol. Att
            de enda bevis som fanns var uttalanden som hade gjorts under tortyr
            ignorerades av domstolen. Det är dessutom ett brott mot internationell
            rätt att döma civila i en militärdomstol, och påtryckningar har
            skett för att få till stånd en civil rättegång.
          </p>
          <p xml:id="i-MkhahdaCZVXZENmDc3iDCs">
            I juli 2016 beslutade en domstol att 23 av dem som dömts efter
            händelserna i Gdeim Izik ska få sina fall prövade i en civil domstol.
            21 av de 23 satt alltjämt i fängelse vid slutet av 2016. Sverige
            ska som enskilt land såväl som medlem i EU och FN verka för att
            västsahariska politiska fångar, bl.a. fångarna från Gdeim Izik,
            friges eller får en rättvis rättegång i civil domstol. Detta bör
            riksdagen ställa sig bakom och ge regeringen till känna.
          </p>
          <head xml:id="i-2PA4hDz3xg1gnxty67s9fh" type="h1">
            10 Handel
          </head>
          <p xml:id="i-MXfBH6PENddohe2hDxy7fc">
            Västsahara är rikt på naturtillgångar i form av fisk och fosfat
            – något som inte kommer det befriade Västsahara eller flyktingarna
            till del. 70 procent av världens fosfattillgångar beräknas finnas
            just i Västsahara och Marocko. Trots att inget land erkänner Marockos
            rätt till Västsahara har Marocko relativt fritt kunnat utnyttja
            Västsaharas naturresurser. Ekonomiska intressen och handelsförbindelser
            är anledningar bakom Frankrikes och Spaniens starka relationer
            med Marocko, som gör dem ovilliga att kritisera landet.
          </p>
          <p xml:id="i-REqUxN4XqEUSELkJxi9dy1">
            I en historisk dom (C-104/16 P) från den 21 december 2016 slog
            EU-domstolen fast att Västsahara och Marocko är två separata områden
            och att Marocko inte har någon rätt till Västsahara eller dess
            naturresurser. Domstolen fastställde att EU:s associationsavtal
            med Marocko samt frihandelsavtal för fiske- och jordbruksprodukter
            inte innefattar Västsahara. Domstolen slog också fast att Västsaharas
            folk måste ge sitt samtycke till handelsavtal som gäller Västsaharas
            territorium och att den legitima representanten för Västsaharas
            folk är Polisario.
          </p>
          <p xml:id="i-G2xJpF7YU8QbsgLo4Jhw8a">
            EU-kommissionen vill nu omförhandla avtalen med Marocko så att
            de inkluderar Västsahara, för att kringgå domen från EU-domstolen.
            Medlemsländerna ska nu besvara EU-kommissionens begäran om att
            få mandat att omförhandla avtalen med Marocko och inte med Polisario,
            som representerar Västsaharas folk. Ett sådant avtal skulle uttryckligen
            strida mot folkrätten och EU-domstolens dom. Domen har klargjort
            att det är Västsaharas folk (people) som måste ge sitt samtycke
            till handelsavtal som gäller Västsahara, vilket skiljer sig från
            befolkningen eller lokalbefolkningen (population) i Västsahara,
            som skulle kunna utgöras av marockanska bosättare. Den svenska
            regeringen måste nu vara pådrivande och verka för att Sverige
            inom EU säkerställer att handelsavtal mellan EU och Marocko, i
            enlighet med EU-domstolens dom i fallet
          </p>
          <p xml:id="i-9kjzvMSkTS2w7X9vpfMAnw">
            C-104/16 P, inte innefattar Västsaharas territorium så länge
            som Västsaharas folk, via deras legitima representant Polisario,
            inte har givit sitt samtycke. Sverige måste även verka för att
            EU tar fram ett tydligt regelverk som klargör hur domstolens beslut
            ska realiseras. Hittills har regeringens agerande i denna fråga
            varit mycket problematiskt. Sverige stod bl.a. bakom medlemsstaternas
            gemensamma överklagande av domen. Sverige ska inom EU verka för
            att säkerställa att handelsavtal mellan EU och Marocko, i enlighet
            med EU-domstolens dom i fallet C-104/16 P, ej innefattar Västsaharas
            territorium så länge som Västsaharas folk, via deras legitima
            representant Polisario, inte har givit sitt samtycke. Detta bör
            riksdagen ställa sig bakom och ge regeringen till känna.
          </p>
          <p xml:id="i-Y7LxQGbTQ7Rz2gYG14A1oQ">
            Regeringen måste informera svenska företag som investerar i Marocko
            om att de riskerar att legitimera brott mot de mänskliga rättigheterna.
            I både Danmark och Norge avråder regeringen företag från att investera
            i s.k. omtvistade områden, t.ex. Västsahara och Palestina. En
            liknande avrådan bör införas i Sverige. Regeringen bör utfärda
            en rekommendation till det svenska näringslivet utifrån de skyldigheter
            som följer av FN:s vägledande principer för företag och mänskliga
            rättigheter att inte verka i ockuperade Västsahara eller handla
            med produkter från det ockuperade området. Detta bör riksdagen
            ställa sig bakom och ge regeringen till känna.
          </p>
        </div>
        <div xml:id="i-BFzxBZgdB3JPC4U4DgNAxL" type="motSignatures">
          <list xml:id="i-39uVSiwxYLXibhzsAxHbm8">
            <item xml:id="i-8b88QrqxJHQ7ze2S1n3xB9">
              Lotta Johnsson Fornarve (V)
            </item>
            <item xml:id="i-MhA4QDxkuSQ7XfhFnsnC8p">
              Stig Henriksson (V)
            </item>
            <item xml:id="i-D6NJAhbWRyjWubJ18TMStq">
              Jens Holm (V)
            </item>
            <item xml:id="i-Gwa93kCNJmTduorK3y3TMG">
              Amineh Kakabaveh (V)
            </item>
            <item xml:id="i-3xabco18pVq8b3aGyHeEzP">
              Birger Lahti (V)
            </item>
            <item xml:id="i-XuHXgSGoWiLzTCASCkDaw7">
              Yasmine Posio Nilsson (V)
            </item>
            <item xml:id="i-SXtGcRGtYGgC5FeqRBoFYn">
              Håkan Svenneling (V)
            </item>
            <item xml:id="i-RxjGB9mFxvWhrzfLAWGhJ6">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
