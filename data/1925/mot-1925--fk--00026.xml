<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1925--fk--00026">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__fk__26/mot_1925__fk__26-001.pdf"/>
      <fw xml:id="i-4UfVBM6nZshb7Yx24v88dc">
        Motioner i Första kammaren, Nr 26. 9
      </fw>
      <div xml:id="i-3MDEkH3Ly5W6TqSCgGkGPc" type="motHeader">
        <div xml:id="i-5iDsk777hoyo8aFZUnQpCM" type="motTitle"/>
        <div xml:id="i-9rvTadqNQPJ4p2XRDNtQuA" type="motSubmissionInfo"/>
      </div>
      <div xml:id="i-68ifWWRsGyNFopnfAjwRUq" type="motBody">
        <div xml:id="i-17XnCXfkNuDnUDyUTYsjQ4">
          <p xml:id="i-SoECHZQgF5eGWVdC9EnqBy">
            Nr 26.
          </p>
          <p xml:id="i-Cu5FLdR9n2j976kr91AqPg">
            Av herr Petrén, Alfred, m. fl., med förslag till lag angående
            för- farande vid slakt.
          </p>
          <p xml:id="i-FFiSNmHpeo8DVQQmBQSmXz">
            Slakt av husdjur utan föregående bedövning innebär obestridligen
            en art av djurplågeri av svåraste slag. I våra dagar håller dock
            tidsandan dess bättre på att med sig införliva den åsikten, att
            humanism, sedlighet, ja, djurens rätt kräva, att djurplågeri må
            förebyggas även vid slakt. Visserligen hava försök gjorts att
            med stöd av den allmänna djurskydds- lagen, kap. 18 $ 16 strafflagen,
            till ansvar fälla dem, som slaktat djur utan föregående bedövning,
            men domarna hava varit i hög grad skiljaktiga, ibland friande,
            ibland fällande, vilket visar, att en speciallag för slakt, vilken
            som en huvudsak upptager bedövningstvång, är ofrånkomlig, om man
            med fram- gång skall kunna bekämpa det djurplågeri, som nu i stor
            utsträckning före- kommer såväl vid yrkesslakt som vid hemslakt.
            För en sådan slaktlag hava djurskyddsvänner och deras sammanslutningar
            oförtrutet och med stort tålamod kämpat i vårt land under närmare
            40 år, men hittills förgäves. Vi skola tillåta oss att ur ett
            offentligt föredrag vid De svenska djurskydds- föreningarnas Centralförbunds
            konferens år 1924 hämta och här återgiva en kronologisk redogörelse
            för enskildheterna i
          </p>
          <p xml:id="i-RUaaDacyAUumsQWi1aze1y">
            Slaktfrågans behandling.
          </p>
          <p xml:id="i-VDvjoXhgoWPV9bCPEKjWQd">
            Vid 1887 års riksdag behandlades slaktfrågan för första gången
            av riks- dagen. Herr P. Zimdahl från Skellefteå föreslog en ändring
            av 18 kap. 16 S strafflagen i syfte att få slakten humaniserad.
            Motionen avslogs. 1894 väckte landshövding Curry Treffenberg motion
            om skrivelse till Kungl. Maj:t med begäran, att Kungl. Maj:t täcktes
            taga i övervägande om och till vilken utsträckning lagbestämmelser
            kunde meddelas rörande slakt av hus- djur. Motionen föll i båda
            kamrarna. 1895 förnyade landshövding Treffenberg sin motion, som
            nu bifölls av första kammaren. 1896 återkom samma motion. Nu beslöts
            i båda kamrarna att till Kungl. Maj:t avlåta en skrivelse i syfte
            att få till stånd en utredning angående be- hovet av en slaktlag.
            Regeringen meddelade år
          </p>
          <pb facs="riksdagen-motions-pdf/data/1925/mot_1925__fk__26/mot_1925__fk__26-002.pdf"/>
          <fw xml:id="i-PHPpt7PFJcPoF3fCaAms1S">
            10 Motioner i Första kammaren, Nr 26.
          </fw>
          <p xml:id="i-RSj1eyw4CDN99EmVW9pTqf">
            1901, att riksdagens framställning icke kunde föranleda någon
            åtgärd. 1903 framställde riksdagsman FEdv. Wavrinsky en interpellation,
            vilken dock icke ledde till något resultat. Därefter tillsatte
            De svenska djurskydds- föreningarnas Centralförbund en kommitté
            med uppdrag att utarbeta ett förslag till slaktlag. Sådant förslag
            överlämnades till regeringen den 22 juni 1905, då justitieministern
            uppvaktades. Ingen påföljd. Vid 1909 års riksdag väckte godsägare
            A. von Möller i första kammaren och direktör Edv. Wavrinsky i
            andra motioner om en skrivelse till regeringen med förnyad hemställan
            om en utredning i slaktfrågan. Riksdagen beslöt i enlighet med
            motionerna. 1912 gjorde direktör Edv. Wavrinsky en påminnelse
            till Kungl. Maj:t om slaktlagen. 1912 verkställde Centralförbundet
            en utredning av slaktförhållandena i de olika länen. 1917 verkställde
            civilingenjören Otto Malmborg, på Centralförbundets upp- drag,
            en utredning angående »Bedövningsslakt av svin i större anstalter»,
            vil- ken expedierades till slakthus, veterinärer m. fl. 1917 uttalade
            Värmlands veterinärsällskap på årsmöte en skarp protest mot slaktsättet
            att icke bedöva svinen före blodavtappningen. 1918 uppvaktade
            ordföranden i Centralförbundet lagberedningen. 1918 års djurskyddskonferens
            i Stockholm gav i skrivelse, undertecknad av förbundsföreningarnas
            närvarande ombud, uttryck åt den allmänna opinionen, som krävde
            lagbestämmelser rörande slakten. 1919 uppvaktades chefen för Justitiedepartementet
            av ombud från Central- förbundet och Svenska allmänna djurskyddsföreningen.
            1922 gav justitieembudsmannen i skrivelse till Konungen och i
            sin ämbets- berättelse uttryck åt sin uppfattning, att spörsmålet
            om humanisering av slak- ten vore moget för sin lösning. 1922
            uppvaktades justitieminister Åkerman av Centralförbundets styrelse.
            1922 väcktes av herr Lithander, Göteborg, motion i riksdagen mot
            skäkten. 1923 uppvaktades ånyo justitieminister Åkerman av Centralförbundets
            sty- relse. : 1923 i december uppvaktade styrelsen för Centralförbundet
            Justitieminister Ekeberg angående proposition vid 1924 års riksdag
            rörande antagande av det förslag till slaktlag, som inom Justitiedepartementet
            utarbetats på grundvalen av Centralstyrelsens förslag och respektive
            myndigheters yttranden däröver. Intet resultat. 1924 framlade
            professor Hj. Dahlström och civilingenjör Otto Malmborg re- viderat
            förslag till slaktlag vid Centralförbundets konferens. Konferensen
            be- slöt, att förslaget skulle överarbetas, remitteras till förbundets
            respektive föreningar för yttrande och därefter läggas till grund
            för en eventuell motion vid 1925 års riksdag.
          </p>
          <p xml:id="i-MAT1DvtC8bJnro4u2m6WLH">
            Vidare vilja vi i detta sammanhang framhålla, hurusom riksdagens
            justitie- ombudsman i underdånig skrivelse av den 18 december
            1922 lämnat en redo- görelse för slaktlagsfrågans utveckling och
            framlagt saken för den åtgärd, var- till Kungl. Maj:t kunde finna
            framställningen föranleda. Han avslutar sin skri- velse med följande
            märkliga ord, vilka vi anse förtjäna riksdagens synnerliga uppmärksamhet:
            Spörsmålet om humanisering av slakten är moget för sin lösning.
            Denna för höjandet av vårt folks kulturnivå viktiga fråga kan
            ej vidare undanskjutas. Allt för länge hava åtgärder förgäves
            påyrkats mot bestående missförhållanden
          </p>
          <pb facs="riksdagen-motions-pdf/data/1925/mot_1925__fk__26/mot_1925__fk__26-003.pdf"/>
          <fw xml:id="i-UdkU4rjXhkVQUcXHPwu3av">
            Motioner i Första kammaren, Nr 26. 11
          </fw>
          <p xml:id="i-G1q9C5BtZtptbFxXfKE3Vh">
            på området. Några större svårigheter att tillmötesgå de uttalade
            önskemålen torde ej föreligga. Denna skrivelse återfinnes i sin
            helhet i justitieombudsmannens ämbetsberät- telse till 1923 års
            riksdag. I den livliga förhoppning, att riksdagen av det nu anförda
            skell med oss finna, att frågan om humanisering av husdjursslakten
            nu är mogen för en lösning på lagstiftningens väg, tveka vi icke
            att i vår mån söka medverka därtill genom att underställa riksdagens
            prövning ett inom De svenska djurskyddsföreningar- nas Centralförbund
            utarbetat och härmed av oss såsom vårt eget upptaget för- slag
            till lag angående förfarande vid slakt. Förslaget har jämte därtill
            fogade motiv följande lydelse:
          </p>
          <p xml:id="i-Q3PMJnYFBpaA8G35dT3Ue">
            Lag angående förfarande vid slakt. $ 1.
          </p>
          <p xml:id="i-6ZNhMGg62gAKDDWqEtB4FX">
            Vid slakt av husdjur skall djuret bedövas, innan dess blod avtappas,
            såvida ej djuret dödas därigenom, att dess huvud hastigt avhugges.
          </p>
          <p xml:id="i-Et6nG7U71TwJ2ohCiFXMm1">
            $ 2.
          </p>
          <p xml:id="i-EvSqjxetaERtHm3ma5ogSn">
            Bedövningen skall verkställas på det sätt, att i stora hjärnan
            indrives en sprint eller skjutes in en kula; dock må vid slakt
            av ren bedövningen kunna verkställas genom att i stora hjärnan
            införes en för ändamålet lämplig kniv. Mindre djur må kunna bedövas
            genom slag i pannan.
          </p>
          <p xml:id="i-ArRxDBdhKH2Kn5zUapAuVh">
            $ 3.
          </p>
          <p xml:id="i-UoJXHirmkWTDxVfScNCMGM">
            Omedelbart efter bedövningen skall blodet avtappas. Innan detta
            skett, får djuret ej flås eller skållas. Fjäderfä må ej plockas,
            förrän döden inträtt.
          </p>
          <p xml:id="i-5GRJepucL4p8bAnvKshLjV">
            $ 4. Vid nödslakt, förorsakad av olycksfall eller sjukdom, må
            slakten verkställas på det sätt, som med för handen varande hjälpmedel
            kan anses för djuret med- föra minsta lidande.
          </p>
          <p xml:id="i-VZuNDiX36rqgWKc3gBSrMr">
            $ 5.
          </p>
          <p xml:id="i-J7msPX9FuQG3wyZYQRoRx5">
            Slakt får utföras endast av däri kunnig person, som uppnått 18
            års ålder.
          </p>
          <p xml:id="i-4sNRLB831Sfw2DVkaprqS4">
            $ 6. Det ställe, å vilket slakt äger rum, skall med undantag
            för det fall, som 1 8 4 sägs, vara så beläget, att slakten icke
            kan åses från gata, allmän väg eller allmän plats. Barn under
            15 år få ej närvara.
          </p>
          <p xml:id="i-BqkEkYtRtE5BrtW6Cu3W7y">
            8 7. För överträdelse av bestämmelserna i $$ 1, 2, 3 och 5 ansvare,
            förutom den eller de personer, som utfört slakten, vid hemslakt
            djurets ägare samt vid yrkesslakt slakteriets innehavare och dess
            föreståndare. För överträdelse av bestämmelserna i $ 6 svare den
            som äger att över lokalen råda.
          </p>
          <pb facs="riksdagen-motions-pdf/data/1925/mot_1925__fk__26/mot_1925__fk__26-004.pdf"/>
          <fw xml:id="i-Ebc7VqSZRT8vqGtUpSzyii">
            12 Motioner i Första kammaren, Nr 26.
          </fw>
          <p xml:id="i-BysYZ4HrrVaFNZZue7vHGM">
            $ 8.
          </p>
          <p xml:id="i-RWdJNTx5ckudxPtVk7tQxe">
            Bryter någon mot vad i $$ 1, 2 och 3 stadgas, vare straffet böter
            eller fängel- se i högst sex månader. Överträdelse av bestämmelserna
            i $$ 5 och 6 straffes med böter från och med 5 till och med 100
            kronor.
          </p>
          <p xml:id="i-YNAnhZqLq2NuANW5TiYPXa">
            $ 9.
          </p>
          <p xml:id="i-4unRZVguRYRn44cxpWqhMv">
            Allmän åklagare åligger att vid allmän domstol anhängiggöra åtal
            för över- trädelse av föreskrifterna i denna lag.
          </p>
          <p xml:id="i-Xh6DmsfFTENJiuG5W2gLbA">
            $ 10.
          </p>
          <p xml:id="i-Xx75vMJPr2uE1eu8Ci6xqP">
            Av böter, som enligt denna lag ådömas, tillfalle en tredjedel
            kronan och två tredjedelar åklagaren. Finnes särskild angivare,
            tage han hälften av åklaga- rens andel. Saknas tillgång till böternas
            fulla gäldade, förvandlas de efter allmän lag. Denna lag träder
            i kraft den ......
          </p>
          <p xml:id="i-MyHrGu7dTt4KMZQcJRAzMU">
            Motivering till förslag till lag angående förfarande vid slakt.
          </p>
          <p xml:id="i-PGGTA3yWvDCrHJ6gejCrBA">
            Allmän motivering. Då erfarenheten från ett flertal rättegångar
            visat, att domstolarna ej anse sig med stöd av den allmänna strafflagen
            mot djurplågeri, kap. 18 $ 16, kunna till ansvar fälla även svåra
            fall av djurplågeri vid slakt, och då dylikt djur- plågeri, trots
            djurskyddsföreningarnas mångåriga arbete i syfte att bibringa
            allmänheten en human uppfattning, alltjämt utövas i stor skala,
            så synes intet annat återstå än att söka få till stånd en speciallag
            för slakt. Dennas före- skrifter böra vara så enkelt och klart
            avfattade, att domaren utan tvekan kan döma vid förekommande fall
            av djurplågeri på grund av olämpliga och från djurskyddssynpunkt
            förkastliga slaktmetoder. Denna lag skulle således kom- ma att
            fylla den med densamma avsedda uppgiften att hos dem, som över-
            huvud taget icke äro mottagliga för ett upplysningsarbete av det
            slag, som ovan omnämnts, och sålunda icke kunna nås på övertygelsens
            väg, inskärpa deras plikter mot slaktdjuren. I åtskilliga främmande
            länder har man på lagstiftningens väg kommit ganska långt i förhindrandet
            av rå och omänsklig behandling i utövning av slakt, och må i detta
            hänseende endast erinras om de förordningar, som gälla i Finland,
            i en del tyska stater, i Schweiz o. s. 'v.
          </p>
          <p xml:id="i-9iqbEyskZcLw5Xu4bCzgC3">
            Specialmotivering. $ 1. Denna paragraf är ur djurskyddssynpunkt
            av grundläggande betydel- se, enär 1 densamma, till förhindrande
            av djurplågeri, föreskrives, att slakt av husdjur skall ske medelst
            bedövning, innan djuret »stickes» och blodet av- tappas.
          </p>
          <pb facs="riksdagen-motions-pdf/data/1925/mot_1925__fk__26/mot_1925__fk__26-005.pdf"/>
          <fw xml:id="i-MwejSg9fgkmJ1T9tp6sZSD">
            Motioner i Första kammaren, Nr 26. 13
          </fw>
          <p xml:id="i-YQU9ftpFnvgUCv66hBjtEh">
            Härav följer, att slakt enligt judisk ritus, s. k. skäktning,
            enligt denna para- oraf är förbjuden, samt att alla de exportslakterier,
            vilka nu använda den amerikanska stickmetoden utan föregående
            bedövning av svinet, måste, om la- gen antages, övergå till ett
            slaktsätt, som överensstämmer med föreskrifterna i den föreslagna
            slaktlagen. Med tanke på att den allmänt använda och hävdvunna
            metoden för slakt av höns, varvid huvudet skiljes från kroppen
            genom ett raskt hugg med en till- räckligt vass yxa eller med
            tillhjälp av annat lämpligt eggverktyg av nödig tyngd, ur djurskyddssynpunkt
            är en fullt tillfredsställande slaktmetod, bör den- na självfallet
            särskilt framhållas såsom tillåten. Den föreslagna formuleringen
            av sista delen av $ 1 avser särskilt att förhindra det djurplågeri,
            som för närva- rande bedrives på försäljningsplatser för fjäderfä,
            i det att vid slakten huvudet avskäres från kroppen medelst en
            kniv, som ofta nog är mer eller mindre slö, eller halsådrorna
            helt enkelt öppnas (skäktsnitt). Däremot finnes intet hinder för
            ett dylikt tillvägagångssätt, exempelvis vid slakt av gäss, om
            blott djuret dessförinnan bedövats på det sätt, som omförmäles
            i $ 2, med ett tillräckligt kraftigt slag i pannan förmedelst
            en träklubba av lämplig storlek och tyngd. Det föreslås i 8 1,
            att slaktlagen skail gälla vid slakt av »husdjur», och avses därmed
            i främsta rummet följande slag av djur, vilkas kött användes till
            människoföda: nötkreatur, hästar, svin, får, getter, renar, kaniner
            och fjä- derfä. 8 2, Bland metoder, som kunna tänkas komma till
            användning vid bedöv- ning av slaktdjur, böra främst sådana komma
            i fråga, varvid en främmande kropp indrives eller inskjutes i
            de delar av djurets hjärna, till vilka medvetandet anses lokaliserat,
            nämligen de mitt för pannbenet belägna partierna av stora hjärnan.
            Genom att använda slag- eller skjutapparat äger man nämligen vä-
            sentligt större garantier för att icke blott bedövning åstadkommes
            utan att även ett uppvaknande icke må komma i fråga. Det är nämligen
            ingalunda säll- synt, att ett icke tillräckligt kraftigt eller
            felaktigt applicerat slag mot dju- rets panna antingen icke åstadkommer
            någon bedövning alls eller också åväga- bringar en ofullständig
            sådan av endast övergående art. Särskilt vanskligt kan det dessutom
            vara att på sistnämnda sätt söka bedöva ett stort och kraftigt
            djur med hårt och starkt byggt pannben. Handlar det åter om mindre
            djur, såsom i synnerhet får och kalvar samt bland fjäderfä gäss,
            bör en betryggande grad av bedövning av slaktdjuret kunna åstadkommas
            endast genom det s. k. pannslaget utan användning således av någon
            apparat, som direkt skadar stora hjärnan. Då emellertid erfarenheten
            visat, att vid slakt av renar skjutvapen, andra skjutapparater
            eller slagapparater av flera skäl äro mindre lämpliga och lapp-
            befolkningen på grund härav ställer sig oförstående till strävandet,
            att renslakt må utföras på liknande sätt som slakt av storboskap,
            har i slaktlagsförslaget upptagits den år 1922 utexperimenterade
            och allmänt såsom lämplig erkända renslaktmetoden (hjärnstick),
            då en för ändamålet avsedd, krökt kniv införes i stora hjärnan
            genom öppningen mellan nackbenet och första halskotan. (I fråga
            om renslakten åberopas professor Hj. Dahlströms utredning.)
          </p>
          <pb facs="riksdagen-motions-pdf/data/1925/mot_1925__fk__26/mot_1925__fk__26-006.pdf"/>
          <fw xml:id="i-8ThCmxRzHYivpPtSffwi8g">
            14 Motioner i Första kammaren, Nr 26.
          </fw>
          <p xml:id="i-HzqyvdPwyCFT7Qsbi98bWb">
            $ 3. Att blodavtappningen, varmed i det nu framlagda lagförslaget
            förstås öppnandet av de större blodkärlen på halsen eller vid
            bröstingången med därav följande förblödning, skall ske emedelbart
            efter bedövningen, är av synnerlig vikt, emedan vid en lägre grad
            av bedövning det eljest kunde inträffa, att djuret ånyo skulle
            kunna uppvakna. Då sedan gammalt vid slakt av renar dju- ren av
            praktiska skäl bringas att förblöda genom ett stick i hjärtat,
            måste denna metod anses vara tillåten under förutsättning att
            »hjärnstick» gjorts dess- förinnan. I överensstämmelsen med lydelsen
            av åtskilliga utländska slaktbestämmel- sen har i samma paragraf
            inryckts förbud mot att, innan blodavtappningen ägt rum, flå och
            i fråga om svin skålla slaktdjuret. Bestämmelsen att fjäder- fä
            ej får plockas, förrän döden inträtt, tarvar ingen motivering.
            $ 4. Vid olycksfall eller hastigt påkommen sjukdom, varvid det
            är nödvän- digt att döda ett husdjur så fort som möjligt, men
            tillgång till lämplig be- dövningsapparat saknas, och man sålunda
            har att välja mellan att låta djuret lida, tills sådan apparat
            kan anskaffas, eller att använda de hjälpmedel, som äro till hands,
            exemelvis en yxa eller enbart en kniv, bör lagen självfallet ej
            lägga hinder i vägen för att en dylik från djurskyddssynpunkt
            försvarlig nödfallsåt- gärd tillgripes. $ 5. I denna paragraf
            stadgas, att slakt får utföras endast av »däri kunnig person».
            Denna bestämmelse får icke tolkas så, att en person, vilken utfört
            slakt å ett eller flera slag av djur, därför nödvändigtvis måste
            vara hemma- stadd i slakt av alla djur. Vidare stadgar paragrafen,
            att person, som utfört slakt, skall hava uppnått minst 18 års
            ålder. Det har nämligen ansetts, att en person före denna ålder
            som regel icke äger den för slakt av storboskap nödiga styrkan,
            ej heller att han äger det förstånd, som tarvas för att med mildhet
            och aktsamhet behandla slaktdjur. $ 6. På grund av den förråande
            inverkan slakten kan utöva på känsliga sin- nen, har i denna paragraf
            föreslagits, att i första hand minderåriga icke må tillåtas närvara
            vid eller åse slakt, men även med hänsyn till äldre personer är
            det önskvärt, att det ställe, på vilket slakt äger rum, ej är
            synligt från gata, väg eller öppen plats, och må detta gälla icke
            blott yrkesmässigt bedriven slakt utan ävenledes hemslakt. Vidare
            torde det böra stadgas förbud för barn. under 15 år att deltaga
            i slaktarbete, enär dylik minderårig, såsom varande enligt svensk
            lag straffri, ej kan ställas till ansvar för under slakten eventuellt
            begånget djurplågeri. Krav har slutligen framställts på att djur
            ej må slaktas i annat djurs åsyn, men torde en sådan bestämmelse
            av praktiska skäl ej låta sig genomföra, fram- för allt på den
            grund att de offentliga slakthusen inom landet äro så inrättade,
            att slakten försiggår i stora, öppna hallar (hallsystem). En effektiv
            kontroll vore nämligen ej möjlig åstadkomma, om slakten skulle
            ske i tillstängda mindre rum (cellsystem). Detta medgivande åt
            den praktiska hänsynen får emeller- tid ingalunda tolkas som ett
            ståndpunktstagande till den omtvistade frågan, huruvida slaktdjur,
            som åse slakt av annat djur, förnimma dödsfruktan eller annat
            psykiskt obehag.
          </p>
          <pb facs="riksdagen-motions-pdf/data/1925/mot_1925__fk__26/mot_1925__fk__26-007.pdf"/>
          <fw xml:id="i-STB3QbKefPG3PsXwQYCnkF">
            Motioner i Första kammaren, Nr 26. 15
          </fw>
          <p xml:id="i-HBmVvQF3FfnMu65R4GhL5e">
            $$ 7 0. 8. Dessa paragrafer innehålla bestämmelser rörande straff
            för för- seelser mot lagen. Det har föreslagits, att icke enbart
            den eller de personer, som utfört slakten, utan även vid hemslakt
            djurets ägare samt vid yrkesslakt slakteriets innehavare och dess
            föreståndare skola straffas för brott mot lagen. Man har nämligen
            ansett, att denna därigenom skulle vinna 1 effektivitet. Vidkommande
            strafflatituden har densamma föreslagits lika med den, som stadgas
            i strafflagens djurskyddsparagrafer med undantag för överträdelse
            mot SS 5 och 6, enär ett betydligt mildare straff ansetts böra
            utmätas vid dylik för- seelse. $$ 9 och 10. Dessa paragrafer torde
            ej tarva någon särskild motivering.
          </p>
          <p xml:id="i-3avM5Xq41gx1fSGyTJEdng">
            Centralförbundet har infordrat yttranden över förslaget bl. a.
            från styrelser för åtskilliga städers slakthus, vilka yttranden
            i utdrag lyda sålunda:
          </p>
          <p xml:id="i-RRnTJqe81V4VcvAL4uPeUt">
            De svenska djurskyddsföreningarnas Centralförbund, Stockholm.
          </p>
          <p xml:id="i-SLZYdGxiGGCHjcpwW5sNKC">
            Har med tacksamhet tagit del av översänt förslag till lag angående
            slakt jämte motivering m. m., och finner jag detsamma synnerligen
            väl genomtänkt och diskuterat, varför jag endast har att tillkännage
            min fulla anslutning till det framlagda förslaget.
          </p>
          <p xml:id="i-UYLGpye5ZsZY57Q2Qu1rXy">
            Linköpings stads slakthus den 5 december 1924.
          </p>
          <p xml:id="i-8C8QTHuBA3GbTkVuLrzhh8">
            Fritiof Larsson. Direktör. De svenska djurskyddsföreningarnas
            Centralförbund,
          </p>
          <p xml:id="i-E1im9TRzxSG8KaxjbxrddT">
            Stockholm.
          </p>
          <p xml:id="i-MML75vnaAAYFBLsvw27pbS">
            Beträffande hit ingånget förslag till lag angående slakt synes
            mig intet vara att erinra.
          </p>
          <p xml:id="i-4V9ctMtd2tXyrHZNYLu9Nq">
            Karlskrona den 8 december 1924.
          </p>
          <p xml:id="i-MHimsDb1aFXwt8qjTzMy6U">
            Karlskrona stads offentliga slakthus. Ivar Dunér.
          </p>
          <p xml:id="i-AtKiTpurLKujDYWnChCp2">
            De svenska djurskyddsföreningarnas Centralförbund, Stockholm.
            Efter att hava tagit del av såväl förslaget till lag angående
            slakt som åt- följande motivering, kan jag icke finna annat än
            att lagförslaget är synnerligen
          </p>
          <p xml:id="i-Dyox2yWji5fWUUehsav5vG">
            väl genomtänkt och lyckligt formulerat, och att nödiga hänsyn
            tagits till de praktiska erfarenheter, som vunnits vid våra offentliga
            slakthus.
          </p>
          <p xml:id="i-HpLMxJuZcLS6NXfYT4J9gN">
            Hälsingborg den 1 december 1924.
          </p>
          <p xml:id="i-GSJgP3UvaU9hcMFuYwKi29">
            Hälsingborgs stads offentliga slakthus. B. Låftman.
          </p>
          <pb facs="riksdagen-motions-pdf/data/1925/mot_1925__fk__26/mot_1925__fk__26-008.pdf"/>
          <fw xml:id="i-PYSqY6TTpzcFHSqeTM4gMu">
            16 Motioner i Första kammaren, Nr 26. Vi hemställa på grund av
            det anförda,
          </fw>
          <p xml:id="i-UrRNzMWQu2rss2u4Uoqyi4">
            att riksdagen ville för sin del antaga det av oss här ovan framlagda
            förslaget till lag angående förfarande vid slakt.
          </p>
          <p xml:id="i-MkcgfQJjWcc2jDioiJU6Zv" type="date">
            Stockholm den 16 januari 1925.
          </p>
          <div xml:id="i-JU3A8q1ocAKZjE2vFioEks" type="signatureBlock">
            <list xml:id="i-NrkDmmKrcn3az8z7eGumWD">
              <item xml:id="i-GKKuoGusatWHMJR4wEMmbB" who="i-QEr7rAqv2FNkn4mL3eSmVp" type="signature">
                Alfred Petrén
              </item>
              <item xml:id="i-XswZPW1TFK2zYCN9NzQTa1" who="i-DiWCweDTmwg5EmsqsQgiVF" type="signature">
                G. H. von Koch
              </item>
              <item xml:id="i-8RVe6KmC8bTps8aZ7RkBe7" who="i-Vx6T7XXUYWdTteLg1ZSBWc" type="signature">
                J. Bergman
              </item>
            </list>
          </div>
          <p xml:id="i-JKD6ngFkNVYE2YsWjmTAda">
            Carl G. Schedin. L. Tjällgren. O. Bergqvist.
          </p>
        </div>
      </div>
    </body>
  </text>
</TEI>
