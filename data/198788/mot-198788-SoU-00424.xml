<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-SoU-00424">
  <teiHeader>
    <fileDesc>
      <titleStmt>
        <title>om rätten att födas</title>
        <author corresp="r-0 i-WCrN5vpCNm6z9SvfXfby4e">av Alf Svensson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om rätten att födas</title>
          <idno type="rdwebb">GB02So424</idno>
          <rs type="number">So424</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GB02So424/text</ref>
          <ref type="dokument_url_html">http://data.riksdagen.se/dokument/GB02So424</ref>
          <ref type="dokumentstatus_url_xml">http://data.riksdagen.se/dokumentstatus/GB02So424</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CZcBMinFA36kp1a294aDoC" type="signed"/>
        <correspContext corresp="i-CZcBMinFA36kp1a294aDoC">
          <note type="signatory" corresp="r-0"/>
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction xml:id="i-A54jX5iLf9XUrM6WoBQetd" type="submission">
          <date when="1988-01-26"/>
        </correspAction>
        <correspAction xml:id="i-QfZteCMVCXDcwFwFyjHP24" type="dismissal">
          <date when="1988-02-01"/>
        </correspAction>
        <correspAction xml:id="i-Qaenv2h4B4iCq9XrednKZw" type="assigned">
          <date when="2014-11-19"/>
          <time when="16:05:29"/>
        </correspAction>
        <correspContext corresp="i-Qaenv2h4B4iCq9XrednKZw">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_so_424/mot_198788_so_424-001-001.pdf"/>
      <div xml:id="i-RsfiAxsz9cj41KX7xH6Dwq" type="motHeader">
        <div xml:id="i-V4B2beAEPvPCHjJEBNGWJ6" type="motTitle"/>
        <div xml:id="i-9coTqTnv4h8Jaw3AEhX4Ko" type="motSubmissionInfo"/>
      </div>
      <div xml:id="i-LG7drYnftrm6kCAcetGxgP" type="motBody">
        <div xml:id="i-Y3JLaoDKvUtmmpyGsiSs5">
          <pb facs="riksdagen-motions-pdf/data/198788/mot_198788_so_424/mot_198788_so_424-001-002.pdf"/>
          <p xml:id="i-LLY5AMux1Wsun5b263XDaZ">
            1987/88:S0424
          </p>
          <p xml:id="i-CCfGShHpNrrnPBkdy8pnww">
            av Alf Svensson (c) om rätten att födas
          </p>
          <pb facs="riksdagen-motions-pdf/data/198788/mot_198788_so_424/mot_198788_so_424-001.pdf"/>
          <p xml:id="i-WNTHRkUTFkf9h2aAE4fTxz">
            Motion till riksdagen
          </p>
          <p xml:id="i-S2epT2BE2hSbKQL9CEs8Qr">
            PIE Ky
          </p>
          <p xml:id="i-PaeqRmGgaEYYfWQpVpcgYk">
            Mot. 1987/88 S0424—-425
          </p>
          <p xml:id="i-6RtB5vUnbFfZ6cYaCVxZjg">
            Europarådet har rekommenderat att rätten att födas med omanipulerad
            arvsmassa ska räknas till de mänskliga rättigheterna. Detta måste
            anses vara ett etiskt riktigt krav. Troligen hyllar en betydande
            del av medborgarna denna princip. Däremot har riksdagen genom
            lag frånkänt en i ovanstående rätt ingående princip, nämligen
            den grundläggande rätten att över huvud taget få födas. Förarbetena
            till vår nuvarande abortlag utgick från fostret som en del av
            moderns kropp. Fostret anses enligt de tankar som ligger bakom
            abortlagen få allt större rätt ju äldre det blir. Godtyckligt
            har gränsen 18 veckor satts för rätt till abort utan restriktioner.
            I realiteten sker många aborter senare. Samtidigt har den medicinska
            tekniken utvecklats så att det är möjligt att rädda allt tidigare
            födda barn. Därför har också medicinsk expertis påtalat och riksdagen
            den 5 november 1986 med anledning av en motion från Kristdemokratiska
            Samhällspartiet beslutat att den övre tidsgränsen för abort bör
            ses över. Regeringen hade fram till den 18 november 1987 inte
            vidtagit någon åtgärd i anledning av riksdagens åsikt, varför
            riksdagen samma dag — åter på initiativ av en kristdemokratisk
            motion — allvarligt framhöll att det är en ”nödvändig” åtgärd
            att frågan om 18-veckorsgränsen prövas och att en sänkning övervägs.
            Det finns således en befogad oro för att aborterade foster skulle
            kunna vara äldre än för tidigt födda som räddats till livet. Synen
            att det befruktade ägget — fostret — skulle vara en del av kvinnans
            kropp var redan då det anfördes i förarbetena till nu gällande
            lag biologiskt felaktig. Men den senare forskningen som kunnat
            pågå därför att just lagen avskaffade skyddet för det ofödda mänskliga
            livet visar mycket tydligt på det orimliga i resonemanget om ”en
            del av kvinnans kropp”. Det går inte att hålla fast vid en sådan
            syn när ägg som befruktats utanför kvinnans kropp, s.k. provrörsbefruktning,
            som embryon införs i s.k. surrogatmödrar. Därmed visas klart att
            det befruktade ägget — fostret — kan klara sig lika bra utan sin
            biologiska moder och inte ”utgör en del av hennes kropp”. Utredningen
            om det ofödda barnet (tidigare med namnet inseminationsut- redningen)
            har i ett delbetänkande fastslagit just detta faktum. I SOU 1987:11
            heter det i utredningens överväganden följande: ”Det är enligt
            vår uppfattning uppenbart att man inte längre kan betrakta modern
            och det blivande barnet som en enda individ. I synnerhet är det
            omöjligt att se fostret som en del av kvinnans kropp när man diskuterar
          </p>
          <p xml:id="i-222gHoXpriEdVCJRk2yyss">
            1 Riksdagen 1987/88. 3 saml. Nr So424-425
          </p>
          <pb facs="riksdagen-motions-pdf/data/198788/mot_198788_so_424/mot_198788_so_424-002.pdf"/>
          <p xml:id="i-YKNEySoP8Rdz3CSU8Di4bC">
            fosterskador. Eftersom fostret är ett människoliv i utveckling
            kan fosterska- dor ge bestående men för den individ som senare
            föds. Ett skydd för fostret är därför ett skydd för denna individ”,
            skrev utredningen som konstaterar att både modern och det väntade
            barnet är två individer som båda är ”skyddsvärda”. Det kan då
            här upprepas att det väntade barnet inte har något som helst skydd
            från samhället förrän det är ”livsdugligt”, dvs. i ett mycket
            sent skede av graviditeten. En alltmer förfinad fosterdiagnostik
            medför risk för att man med diagnosresultaten som bakgrund frestas
            välja ut vilka foster som ska få födas. Ett etiskt problem som
            för närvarande diskuteras är om man ska få abortera ett sjukt
            foster eller ej. Men samtidigt medger abortlagen att helt friska
            foster får aborteras! Därför gör utredningen SOU 1987:11 ett märkligt
            konstateran- de då den skriver: ”Man kan utgå från att varje gravid
            kvinna önskar föda ett friskt barn.” Uppenbart är ju att var fjärde
            graviditet inte åtföljs av en önskan att över huvud taget föda
            något barn. Av resonemang som förs i olika utredning om fosterdiagnostik,
            genteknik, insemination osv. framgår att den nu gällande abortlagen
            styr det etiska tänkandet. Mycket tyder på att den människosyn
            som finns i lagen om fri abort är ett normbildande inslag som
            påverkar allt större områden inom svensk lagstiftning. Utvecklingen
            har skett smygande. Det finns i argumenten kring den nu gällande
            abortlagen en rad märklighe- ter. Dit hör t.ex. en del resonemang
            i genetikkommitténs betänkande. ”Aborten gäller definitionsmässigt
            enligt svensk lag en nödsituation”, skriver kommittén. Ordet definitionsmässigt
            har där stor betydelse för förslaget om att begränsa forskningsrätten
            på foster upp till och med 14:e dygnet. För att förklara att det
            dels skall gälla en tvåveckorsgräns (för experiment på foster),
            dels en 18-veckorsgräns (för abort av foster) försöker utredningen
            att skilja mellan forskningens intresse och kvinnans intresse.
            ”Även det aborterade, levande fostret har människovärde, även
            om detta underordnats värdet av moderns självbestämmande”, försöker
            kommittén krystat förklara sitt ställningstagande. Men vilket
            människovärde — värt namnet — har egentligen ett aborterat foster
            i samhällets ögon? Hela detta resonemang hos genetikkommittén
            visar på att abortlagens människosyn kommer i konflikt med intuitivt
            kända reaktioner inför den forskning som utvecklats runt livets
            början. För att klara sig ur detta etiska dilemma får man ägna
            sig åt paradoxer och inkonsekvenser som närmast gränsar till sofism.
            Frågan om hur samhället ser på rätten till liv är inte en isolerad
            enskild frågeställning utan fundamental för vårt sätt att bygga
            upp samhället. Den nuvarande abortlagen främjar föraktet för det
            svaga. Och ett utbrett sådant synsätt kommer att leda till ett
            hårt, elitistiskt och ogästvänligt samhälle. I det goda samhället
            rangordnar man inte människor efter ålder, handikapp eller utifrån
            begrepp som ”välkommen” eller ”ovälkommen”. Det goda samhäl- let
            tar ansvar även för den svagaste länken i den mänskliga gemenskapen.
            För kds hänger det ofödda barnets rätt till liv samman med demokratins
            innersta kärna och med grunden för människovärde och solidaritet.
            Därför är det en kristdemokratisk uppfattning att samhället skall
            hjälpa och skydda
          </p>
          <p xml:id="i-QmwhdbVapSoL9Y6ookHYiN">
            Mot. 1987/88 So0o424
          </p>
          <pb facs="riksdagen-motions-pdf/data/198788/mot_198788_so_424/mot_198788_so_424-003.pdf"/>
          <p xml:id="i-Q1PLxiwnSjCQJyKX5JiJgM">
            det svaga, även det ofödda barnet. Det viktiga är inte att skapa
            förbud. Men detta synsätt medför ett stort politiskt ansvar. I
            många andra länder finns grupper som aktivt kämpar mot fri abort.
            Många av dessa grupper visar samtidigt förakt för människovärdet
            i andra avseenden. Den som för det ofödda barnets talan, måste
            också i handling visa lika stort intresse för det födda barnet.
            Vi måste därför se riskerna för att människolivet kränks i dåliga
            arbetsmiljöer, av miljögifter, av ojämlik resursfördelning mellan
            rika och fattiga folk, att människovärdet kränks genom kvinnomisshandel
            och barnmisshandel osv. Det är också viktigt att kunna sätta sig
            in i den kvinnas perspektiv som med den nuvarande abortlagens
            stadgande begär abort. Hon kan ur sin synvinkel se aborten som
            en väg att komma ur en nödsituation. Men vad hon upplever som
            en nödsituation är till stor del format av de värderingar och
            normer som är allmänna i det omgivande samhället. Därför tolkar
            hon det som en nödsituation att hon t. ex. inte anser sig ekonomiskt
            klara av ett barn. Eller hon ser det som en katastrof att behöva
            avbryta studierna. Kanske hon just brutit med den man med vilken
            hon väntar barn och har ångest inför att behöva leva som ensamstående
            mor i ett barnfientligt samhälle. Samtidigt har hon påverkats
            av abortlagens uppfattning om fostret som en del av hennes kropp.
            Abortlagen ger henne en normerande rätt att begära abort. I ett
            opinionsläge som hos många av de abortsökande framkallat denna
            upplevelse av den oönskade graviditeten som en nödsituation, är
            det inte möjligt att som enda isolerade åtgärd föreslå en förändring
            av nuvarande abortlag. Det är många områden som behöver förändras
            och åtgärder vidtas. Attityder och opinioner måste stegvis påverkas.
            Också attityderna hos många av dem som är motståndare till fri
            abort måste förändras. Vi måste vara villiga att ta på oss ansvaret
            för de människor som kommer i trångmål, därför att de föder ett
            barn. Det måste dock klargöras att begreppet fri abort inte har
            något med begreppet frihet att göra. En abort är ett frihetsberövande
            ingrepp och en nödåtgärd. Den nuvarande abortlagen bygger på en
            rad felaktiga principer. Lagen ger en oinskränkt rätt för en individ
            över en annan individ. Egentligen ger det argument som framfördes
            för den nuvarande lagen, nämligen om individens rätt att bestämma
            över sin kropp, skäl för en restriktiv abortlag. Även det ofödda
            barnet bör ha rätt att bestämma över sin kropp. Eftersom denna
            rätt inte kan artikuleras självständigt bör samhället ställa sig
            som garant för den svagaste av mänskliga varelser, det ofödda
            barnet. Den nuvarande abortlagen har kastat över hela ansvaret
            på den enskilda kvinnan. Samhället tvår sina händer. Den enskilda
            kvinnan fråntogs det stöd som kan behövas mot påtryckningar utifrån.
            Även det ofödda barnets fader har fråntagits inflytande över situationen.
            I all barnomsorgspolitik försökte samhället med såväl opinionsbildning
            som ekonomiska styrmedel stimulera fadern att mer delta i arbetet
            med barnets omvårdnad och utveckling. Fadern måste vara med och
            ta sitt ansvar eller dela ansvaret, brukar det heta. Det ter sig
            därför orimligt att faderns ansvar helt skall negligeras vad gäller
            det ofödda barnet. Under senare tid har en del rättsfall nått
            internationell uppmärksamhet på grund av att föräldrar till ofödda
            barn haft olika syn på abort.
          </p>
          <p xml:id="i-4YW6XbHvAN4oLXoBQ3sdNF">
            1" Riksdagen 1987/88. 3 saml. Nr S0424-425
          </p>
          <p xml:id="i-B3QxPn1UuAzyyWkM5VZ3fA">
            Mot. 1987/88 So0o424
          </p>
          <pb facs="riksdagen-motions-pdf/data/198788/mot_198788_so_424/mot_198788_so_424-004.pdf"/>
          <p xml:id="i-QpjLPsgb5tY29ErizakHEB">
            För att minska antalet aborter måste åtgärder vidtas på såväl
            kort som lång sikt. Kds hävdar att det är viktigt att abortlagen
            ändras så att det ofödda barnet i princip får rätt till liv. I
            följande åtgärdsprogram visar kds på de förändringar som tillsammans
            kan utgöra vägen mot en ny människosyn och en förändrad abortlag.
            De viktigaste omedelbara åtgärderna gäller information och opinionsbildning
            för att förändra attityder. Barn och ungdomar måste i skolan få
            lära sig att det är naturligt, roligt och stimulerande att på
            heltid eller deltid ägna några år av sitt liv åt nästa generation.
            Status hos yrken som har med barnomsorg och människovård att göra
            måste höjas. Det betyder att också den hemarbetan- des verksamhet
            uppvärderas. Opinionsbildningen måste också ta sikte på människovärdet.
            I ungdoms- skolan, vuxen- och högskoleutbildning måste människolivets
            okränkbarhet betonas. Angreppen på människovärdet måste skildras
            i sammanhang som bygger upp en sammanhängande etik. Föräldrautbildningen
            är en annan viktig del av opinionsbildningen. Kds-kraven på utbildningens
            innehåll innebär: 0 Samlevnadsundervisningen i skolan skall ges
            med sikte på hem och familj samt betona ansvar och hänsyn. 0 Det
            livslånga äktenskapet skall framhållas som idealet för samlevnad.
            0 Biologiundervisningen skall ge en objektiv undervisning om fostrets
            utveckling. Undervisningen skall klart framhålla fostret som en
            egen individ med en unik uppsättning anlag. 0 Undervisningen i
            samhällskunskap, religionskunskap/kristendomskun- skap m. fl.
            ämnen skall betona människovärdet och livets okränkbarhet.
          </p>
          <p xml:id="i-QSGDsBnKZiNZ8xfkRggsT">
            För närvarande är antalet aborter i Sverige ungefär en tredjedel
            av antalet födda barn. Relationen till antalet födda visar att
            den abortförebyggande verksamheten i stort misslyckats. Det som
            framför allt måste ändras är mödrahälsovårdens och rådgivningsorganens
            neutralitet inför en graviditet. Självfallet måste samhällets
            företrädare utgå från att en graviditet är något positivt. Samhället
            skall på olika sätt visa att man uppfattar det spirande livet
            som så viktigt att man är villig att sätta in alla upptänkliga
            resurser för att förhindra att en graviditet avbryts genom abort.
            Samhällets etiska neutralitet i förhållahde till en graviditet
            skall överges. Kds-kraven på särskilda abortförebyggande åtgärder:
            O Mödrahälsovården skall utgå ifrån att graviditet är något positivt
            för föräldrarna och att graviditeten skall fullföljas. O Preventivmedelsrådgivningen
            skall vara väl utbyggd och lättillgänglig i hela landet. Rådgivningen
            skall även omfatta metoden naturlig familje- planering. Information
            om denna metod bör lämnas också vid mödra- vårdscentraler och
            i föräldraundervisningen. 0 Ingen skall behöva anföra brist på
            lämplig bostad som skäl för abort. Samhället skall ställa upp
            med bostad och bostadsbidrag för den som har behov av det. DO
            Ingen skall för sina studiers skull behöva begära abort. Studiemedel
            och stödundervisning för att ”ta igen” förlorade studier ska erbjudas.
            Man skall även ha möjlighet att få en anpassad studietakt som
            samtidigt berättigar till studiemedel.
          </p>
          <p xml:id="i-9jVspHjpMwzhSFLY2sDcYv">
            Mot. 1987/88 So424
          </p>
          <pb facs="riksdagen-motions-pdf/data/198788/mot_198788_so_424/mot_198788_so_424-005.pdf"/>
          <p xml:id="i-Joug1MQR8WqZ2teNfXMwHD">
            0 Stödfamiljer skall vid behov kunna erbjudas som hjälp åt ensamstående
            mödrar den period man önskar före och efter barnets födelse. 0
            Föräldrar med missbruksproblem skall ha intensivt stöd både före
            och efter barnets nedkomst. 0 Mödrar eller föräldrapar skulle
            kunna få stöd genom vistelse på ett ”mödrahem” i modern variant.
          </p>
          <p xml:id="i-WZhNViGnCEYn2zEztowtXR">
            Men de olika särskilda abortförebyggande åtgärderna måste kompletteras
            med positiva förändringar i abortlagen till skydd för det ofödda
            livet. Kds-kraven på ny abortlag är följande: 0 En ny lag som
            ger fostret rätten till liv bör införas. Möjlighet till abort
            skall endast föreligga i undantagsfall. Samhället skall se till
            att människor som åberopar ekonomiska eller sociala skäl för abort,
            erhåller erforder- ligt stöd så att dylika skäl undanröjs. 0 Sjukvårdspersonal
            skall i lag garanteras rätt att slippa delta vid abortin-
          </p>
          <p xml:id="i-QsW46VyfWBTeK1tGMq43VZ">
            grepp.
          </p>
          <p xml:id="i-UmST3qVa6nEkWUfSxtNp7d">
            Innan en helt ny abortlag införes bör vissa ändringar inom ramen
            för nuvarande abortlag göras: 0 Den abortsökande skall delta i
            ett obligatoriskt samtal med läkare, kurator eller motsvarande.
            Särskilt motiverat är detta samtal efter åttonde graviditetsveckan,
            då fosterdiagnostik kan användas. Fadern skall närvara vid samtalen.
            0 Vid de föreslagna obligatoriska samtalen skall det vara möjligt
            att få svar på fråga om skäl för den sökta aborten i syfte att
            ge den abortsökande all erforderlig hjälp.
          </p>
          <p xml:id="i-YWJQV6wyt2E7zGQDnRPEsB">
            I debatten och även i tidigare riksdagsbehandling anförs det
            som ett skäl för bibehållen abortlagstiftning att ”antalet aborter
            inte har ökat så som många befarade då lagen antogs”. Detta är
            ett konstruerat argument som saknar all relevans. Det är ett oomtvistat
            faktum att tillämpningen av den lag som gällde före 1januari 1975
            genomgick drastiska förändringar efter den intensiva abortdebatten
            vid 1960-talets mitt. I praktiken hade s. k. ”fri abort” tillämpats
            långt före den nya lagens ikraftträdande. Under åren 1956-1964
            låg de legala aborterna på ca 396 av antalet graviditeter. 1965
            steg procentandelen och ökningen fortsatte. År 1974, det sista
            året för den äldre lagen, var andelen aborter av graviditeterna
            uppe i 21,7 90. Efter den nya lagen har det stabilt befunnit sig
            på 25—26 96 av antalet graviditeter. Det är märkligt att statsmakterna
            inte ser med oro på att mer än var fjärde graviditet avbryts genom
            abort och i stället hänvisar till att ”aborterna inte ökat” och
            anför att lagens intentioner har uppfyllts och dessutom hävdar
            att den legala aborten skall anses som en nödfallsåtgärd. Detta
            visar knappast på en blick för proportioner. I debatten har hävdats
            att en lagstiftning, som tillsammans med en rad infrastrukturella
            åtgärder som redovisats ovan, ger det ofödda barnet rätt till
            liv skulle kunna leda till ett ökat antal aborter genom att illegala
            aborter skulle tillgripas i större utsträckning. Ett sådant argument
            saknar anknytning till verkligheten. Det finns varken empiriska
            eller teoretiska skäl för detta argument. Det finns inga skäl
            att kriminalisera aborterna, varför talet om illegala
          </p>
          <p xml:id="i-L6bFqmm5ov4v6oJ8U8JCva">
            Mot. 1987/88 So424
          </p>
          <pb facs="riksdagen-motions-pdf/data/198788/mot_198788_so_424/mot_198788_so_424-006.pdf"/>
          <p xml:id="i-DZRLXVEeN8W5GE6bwECgcw">
            aborter snarast får ses som ett konstruerat försvar för den partipolitiskt
            Mot. 1987/88 betingade rädslan att ändra abortlagen. Däremot bör
            samhället inta en — So0o424 livsbefrämjande grundhållning i enlighet
            med det ovan anförda.
          </p>
          <p xml:id="i-EvCnuXXTGJHXLGQy2zttqb">
            Hemställan
          </p>
          <p xml:id="i-S9LsFEyVrmhT43MNGs23kE">
            Med hänvisning till det anförda hemställs att riksdagen hos regeringen
            begär förslag till en stegvis förändring av den nuvarande abortlagen
            i syfte att ge det ofödda barnet rätt till liv i enlighet med
            det i motionen anförda.
          </p>
          <p xml:id="i-59CsfU62CvJGEu1aPUT2e7" type="date">
            Stockholm den 19 januari 1988
          </p>
          <div xml:id="i-VFc9EhHf3ByBnnyq2qPpZJ" type="signatureBlock">
            <p who="i-WCrN5vpCNm6z9SvfXfby4e" type="signature">
              Alf Svensson (c)
            </p>
          </div>
        </div>
      </div>
    </body>
  </text>
</TEI>
