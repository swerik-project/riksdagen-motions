<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-02787">
  <teiHeader>
    <fileDesc>
      <titleStmt>
        <title>Krav på skärpta EU-sanktioner mot regimen i Belarus</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2787 av Mikael Oscarsson (KD)</title>
          <idno type="rdwebb">H9022787</idno>
          <rs type="number">2787</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9022787/text</ref>
          <ref type="dokument_url_html">http://data.riksdagen.se/dokument/H9022787</ref>
          <ref type="dokumentstatus_url_xml">http://data.riksdagen.se/dokumentstatus/H9022787</ref>
          <ref type="docx">http://data.riksdagen.se/fil/A3D5427B-99CC-45FC-8C27-1C5F103A5A15</ref>
          <ref type="pdf">http://data.riksdagen.se/fil/23293C69-0060-4DC3-AE2D-F5AFE0731261</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LQPHm9CMLoFxiBC6rpr3nz" type="signed"/>
        <correspContext corresp="i-LQPHm9CMLoFxiBC6rpr3nz">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-Tiqsh7auH6W6MLxnaXBe4R" type="submitted">
          <date when="2021-10-04"/>
          <time when="12:12:21"/>
        </correspAction>
        <correspAction xml:id="i-KWuKQQH2JfnjuxDiyrMukv" type="reviewed">
          <date when="2021-10-04"/>
          <time when="17:33:35"/>
        </correspAction>
        <correspAction xml:id="i-C2ktSpL569qZqmX1WKiUwf" type="referred">
          <date when="2021-10-14"/>
        </correspAction>
        <correspAction xml:id="i-69bvcUJFFUwTsA7vQyceJP" type="assigned">
          <date when="2022-10-06"/>
          <time when="15:27:30"/>
        </correspAction>
        <correspContext corresp="i-69bvcUJFFUwTsA7vQyceJP">
          <ref type="assignedTo">Utrikesutskottet</ref>
        </correspContext>
        <correspAction xml:id="i-L8ai3D9Ahw7iqUxtcvfiSd" type="behandlas_i"/>
        <correspContext corresp="i-L8ai3D9Ahw7iqUxtcvfiSd">
          <ref type="uppgift">2021/22:UU10</ref>
          <ref type="ref_dok_id">H901UU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2021</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9PLLZr3Evq2J5yaJhzss7U" type="motHeader">
        <div xml:id="i-GdnoKarsyhwsp2Zao6H7Lq" type="motTitle">
          Motion till riksdagen 2021/22:2787 av Mikael Oscarsson (KD) Krav
          på skärpta EU-sanktioner mot regimen i Belarus
        </div>
      </div>
      <div xml:id="i-Rum8Mdoj8z5FgHPU7K48wR" type="motBody">
        <div xml:id="i-CXvPMd3VMWrKZRGDU8RsF8" type="motProposal" subtype="förslag">
          <head xml:id="i-6QuA7NfZi7Uz5kC6YDAV8K">
            Förslag till riksdagsbeslut
          </head>
          <list xml:id="i-dHnH1pKaxqMVXyAK3T4ry">
            <item xml:id="i-E1EkCPiptsTyC9yFn8fFMR" sortKey="Yrkande 1">
              Riksdagen ställer sig bakom det som anförs i motionen om att
              Sverige bör kräva att EU:s sanktioner mot regimen i Belarus skärps
              ytterligare och tillkännager detta för regeringen.
            </item>
          </list>
        </div>
        <div xml:id="i-Pb5DrwB815UxcKfoFveKvR" type="motContent">
          <head xml:id="i-GMSvmLt9MPdwU9sGKF8R5e" type="h1">
            Motivering
          </head>
          <p xml:id="i-JMLeKhA38EaybAPaK3cdtA">
            För ett år sedan stal Europas siste diktator, Aleksandr Lukasjenko,
            valet i Belarus. Protesterna har fortsatt trots regimens allt
            hårdare våld. Folket i Belarus behöver Sveriges och resten av
            Europas helhjärtade stöd. Regimen i Belarus skickar nu flyktingar
            över gränsen som hämnd för sanktionerna mot landet.
          </p>
          <p xml:id="i-D8ApxVMHBmqVwFcqDLtrAM">
            Presidentvalet i Belarus hösten 2020 räknades inte korrekt. Aleksandr
            Lukasjenko fuskade och stal det. Protesterna blev mycket stora
            och omfattande. Belarus folk visade att de hade fått nog och krävde
            ett rättvist val.
          </p>
          <p xml:id="i-BABLpWVZ7DK5ERJ6P5zjfx">
            Regimen har sedan dess visat att den inte skyr några våldsmedel.
            Oppositions­kandidaten Svjatlana Tsichanoŭskaja tvingades att
            gå i landsflykt till Litauen efter att hon tvingats erkänna att
            hon förlorat valet.
          </p>
          <p xml:id="i-28RnXwvZDpKq35LxyoF8oA">
            Gatudemonstrationerna fortsatte hela hösten 2020 och polisen
            trappade upp våldet. Människor togs brutalt och direkt från gatan
            till fängelset. Allt eftersom har många personer lämnat landet
            eftersom de – på goda grunder – fruktar för sin säkerhet.
          </p>
          <p xml:id="i-oeNm1RsAiNdW6uk8FJWBw">
            Lukasjenkoregimen har visat att den inte skyr några medel. Man
            har använt alltifrån flygkapning och mord till hot och framtvingade
            bekännelser.
          </p>
          <p xml:id="i-XxuagNnuy1Ju8wi85zGMMh">
            Medborgarna i Belarus är rädda att myndigheterna ska spåra varje
            avvikande röst. Det har dessutom blivit svårare att få kunskap
            om vad som händer i landet, eftersom inga oberoende medier finns.
          </p>
          <p xml:id="i-K4dSKa3QdgcDzc9JSLZr4X">
            Omvärlden har reagerat först efter en lång tids tvekan. Till
            sist kunde ändå EU enas om sanktioner i form av reseförbud och
            frusna tillgångar för ett antal ledande regim­människor.
          </p>
          <p xml:id="i-BHGPKqzMMp5nGM9U2rT9Ly">
            Sanktionerna har efter hand skärpts så att fler namn kommit upp
            på listan. EU håller också inne reformpengar. Och i somras blev
            det stopp för handel med olja och gödnings­medel, som är några
            av få exportvaror som Belarus har.
          </p>
          <p xml:id="i-Q5CU9QX2NsovinJYn7Zyeu">
            Samtidigt har Ryssland ställt upp och utlovat större ekonomiskt
            stöd. Utan Vladimir Putin hade Lukasjenko inte kunnat klamra sig
            fast vid makten.
          </p>
          <p xml:id="i-DsG8PoHfWwL3mEdLkzgWgr">
            Någon kritik av regimens oacceptabla agerande är givetvis inte
            att vänta från Ryss­land. Rysslands president Putin och övriga
            ledningen i Kreml är rädda för att protest­erna ska gå vidare
            till Moskva.
          </p>
          <p xml:id="i-KJAAeYFiwzdjyZeJ659mBS">
            Många i Belarus är övertygade om att nästa steg är att Lukasjenko
            kommer att ”inkorporera” Belarus i Ryssland.
          </p>
          <p xml:id="i-TwDTzhdK2Rbg2CaWEvY64F">
            Under de senaste månaderna har tusentals migranter och flyktingar
            korsat eller försökt korsa gränsen från Belarus mot EU-länderna
            Polen, Lettland och Litauen. EU-länderna är övertygade om att
            regimen i Belarus skickar flyktingar över gränsen som hämnd för
            sanktionerna mot landet.
          </p>
          <p xml:id="i-Fii6QJtbYmBBJSgR1ciSgV">
            Tysklands förbundskansler Angela Merkel är tydlig och anklagar
            regimen i Belarus för att genomföra ”hybridattacker” mot EU med
            hjälp av flyktingar. Hybridattack är ett samlingsbegrepp för handlingar
            från statliga och icke-statliga aktörer som kan användas utan
            att passera tröskeln för en formell krigsförklaring.
          </p>
          <p xml:id="i-DtczoAFjXj2eBMMVNKHfBJ">
            – Jag tycker att det är helt oacceptabelt att genomföra sådana
            hybridattacker på individers bekostnad, sade Angela Merkel vid
            ett besök i Polen i september 2021.
          </p>
          <p xml:id="i-92QrJQ8LbZKop2h6u1xCsd">
            Nu måste hela den demokratiska världen ställa upp för Belarus
            folk. Ett särskilt ansvar har länderna i närområdet, dit Sverige
            räknas. Det är närmare från Stockholm till Minsk än till Bryssel.
          </p>
          <p xml:id="i-MifgM8y7xj4VvEGMsSvXK">
            Sverige bör kräva att EU:s sanktioner mot regimen i Belarus skärps
            ytterligare.
          </p>
          <p xml:id="i-Y8XY1NbkJFkHi2eDgv3Nyq">
            Det som pågår i Belarus är fullständigt oacceptabelt. Lukasjenko
            måste bort. Tills det har skett måste de belarusier som med risk
            för sina liv kämpar mot regimen – inom och utanför landets gränser
            – ges fullständigt stöd från Sverige och resten av omvärlden.
          </p>
        </div>
        <div xml:id="i-7d7VUhWKtkfVPkswoVTf6M" type="signatureBlock">
          <list xml:id="i-EKJsjfFHk34SZaKgUQ2qQT">
            <item xml:id="i-8ibPh5GEffETdWfWQR4AEK" type="signature">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
