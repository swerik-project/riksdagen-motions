<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-01362">
  <teiHeader>
    <fileDesc>
      <titleStmt>
        <title>Klimat- och miljöpolitik</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C, M, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1362 av Kristina Yngwe m.fl. (C, M, FP, KD)</title>
          <idno type="rdwebb">H3021362</idno>
          <rs type="number">1362</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3021362/text</ref>
          <ref type="dokument_url_html">http://data.riksdagen.se/dokument/H3021362</ref>
          <ref type="dokumentstatus_url_xml">http://data.riksdagen.se/dokumentstatus/H3021362</ref>
          <ref type="docx">http://data.riksdagen.se/fil/41C16BB0-1C7C-4CB6-A304-CCFE4B3B2C11</ref>
          <ref type="pdf">http://data.riksdagen.se/fil/92FCD014-559B-4165-AEE0-BE3F6B427FB0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YXZr9G3WHDkCitQwxNTNui" type="signed"/>
        <correspContext corresp="i-YXZr9G3WHDkCitQwxNTNui">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-Bsa1bRZ8s4aqtJquDTqLPc"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-7GFif5DyTUbb8eBXsbicsF"/>
        </correspContext>
        <correspAction type="submitted" xml:id="i-3ZPGzmVJUjoH3bYrMBDaTM">
          <date when="2015-10-05"/>
          <time when="14:49:39"/>
        </correspAction>
        <correspAction type="reviewed" xml:id="i-3VCXWVHTn9HNxQ1BcTW9xp">
          <date when="2015-10-05"/>
          <time when="18:21:16"/>
        </correspAction>
        <correspAction type="referred" xml:id="i-SExi2LQZ7Z4a1s99FMijb9">
          <date when="2015-10-13"/>
        </correspAction>
        <correspAction type="assigned" xml:id="i-CKwZ3FLv5RiudoktzUyeNg">
          <date when="2018-06-05"/>
          <time when="10:34:19"/>
        </correspAction>
        <correspContext corresp="i-CKwZ3FLv5RiudoktzUyeNg">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-TJnm2g7QZEg7wFzXnqXgj5"/>
        <correspContext corresp="i-TJnm2g7QZEg7wFzXnqXgj5">
          <ref type="uppgift">2015/16:MJU13</ref>
          <ref type="ref_dok_id">H301MJU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU13</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-ADPxZFaWVPSecaRDTr1c6Y"/>
        <correspContext corresp="i-ADPxZFaWVPSecaRDTr1c6Y">
          <ref type="uppgift">2015/16:MJU23</ref>
          <ref type="ref_dok_id">H301MJU23</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU23</ref>
          <ref type="ref_dok_titel">Miljöbalken och EU:s kemikalielagstiftning m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LuuhSbjfEdeb2TVrCyDBcF"/>
        <correspContext corresp="i-LuuhSbjfEdeb2TVrCyDBcF">
          <ref type="uppgift">2015/16:MJU24</ref>
          <ref type="ref_dok_id">H301MJU24</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU24</ref>
          <ref type="ref_dok_titel">Klimat- och energimålen - Kontrollstation 2015</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-BuwxSArKWCN68tF82HFUZH"/>
        <correspContext corresp="i-BuwxSArKWCN68tF82HFUZH">
          <ref type="uppgift">2015/16:MJU7</ref>
          <ref type="ref_dok_id">H301MJU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU7</ref>
          <ref type="ref_dok_titel">Riksrevisionens rapport om tillsyn över transporter av farligt avfall m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Xv32FgiWCEHjJK2XsVAFty"/>
        <correspContext corresp="i-Xv32FgiWCEHjJK2XsVAFty">
          <ref type="uppgift">2015/16:NU10</ref>
          <ref type="ref_dok_id">H301NU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU10</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PAPTnx7L9WkUZDSndzDyE4"/>
        <correspContext corresp="i-PAPTnx7L9WkUZDSndzDyE4">
          <ref type="uppgift">2015/16:MJU17</ref>
          <ref type="ref_dok_id">H301MJU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU17</ref>
          <ref type="ref_dok_titel">Sanktionsavgifter för andra aktörer på fiskets område än yrkesfiskare m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CS6vwd6mpXcM3UQUyfjB5G"/>
        <correspContext corresp="i-CS6vwd6mpXcM3UQUyfjB5G">
          <ref type="uppgift">2015/16:MJU5</ref>
          <ref type="ref_dok_id">H301MJU5</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU5</ref>
          <ref type="ref_dok_titel">Anläggningsbesked för biodrivmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7vbf4Fvt2qZFz4Ax18A1zP"/>
        <correspContext corresp="i-7vbf4Fvt2qZFz4Ax18A1zP">
          <ref type="uppgift">2015/16:MJU1</ref>
          <ref type="ref_dok_id">H301MJU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UkNfqNXW4TSVxHxMxEJNG"/>
        <correspContext corresp="i-UkNfqNXW4TSVxHxMxEJNG">
          <ref type="uppgift">2015/16:MJU14</ref>
          <ref type="ref_dok_id">H301MJU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU14</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NQBCuo52u7ye8W9fPh38aR"/>
        <correspContext corresp="i-NQBCuo52u7ye8W9fPh38aR">
          <ref type="uppgift">2015/16:MJU18</ref>
          <ref type="ref_dok_id">H301MJU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU18</ref>
          <ref type="ref_dok_titel">Miljöbalken och EU:s kemikalielagstiftning m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RTGMWti28DtVucEwo3R8qo"/>
        <correspContext corresp="i-RTGMWti28DtVucEwo3R8qo">
          <ref type="uppgift">2015/16:MJU11</ref>
          <ref type="ref_dok_id">H301MJU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU11</ref>
          <ref type="ref_dok_titel">Biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Jh6zX3JUZq6a4iUtRBh4Ym"/>
        <correspContext corresp="i-Jh6zX3JUZq6a4iUtRBh4Ym">
          <ref type="uppgift">2015/16:MJU20</ref>
          <ref type="ref_dok_id">H301MJU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU20</ref>
          <ref type="ref_dok_titel">Klimat- och energimålen - Kontrollstation 2015 m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1362 av Kristina Yngwe m.fl. (C, M, FP, KD) Klimat- och miljöpolitik</div>
      </div>
      <div type="motBody">
        <div type="motSummary">
          <head xml:id="i-8YV1gtpxh9W4KhjyxjKhH3">
            Sammanfattning
          </head>
          <p xml:id="i-WZ4H4TbxwyYnmC5G4EnBAg">
            Sverige är och ska vara ett grönt föregångsland. Att åstadkomma
            ett gott livsklimat för människor, djur och natur är en central
            politisk uppgift. De klimat- och miljöutmaningar som vårt samhälle
            står inför vill Alliansen möta med åtgärder som bygger på kunskap,
            på bästa tillgängliga teknik och på vad som är samhällsekonomiskt
            effektivt. På så sätt ger våra åtgärder största möjliga resultat
            för miljön.
          </p>
          <p xml:id="i-Ca2d29BMMRTeFf51YLSrUT">
            Klimatförändringarna är vår tids största utmaning och kräver
            såväl regionala, nationella som globala lösningar. Alliansens
            politik strävar efter att stärka det internationella miljöarbetet.
            Många miljöutmaningar uppstår eller förvärras till följd av ett
            förändrat klimat. Löser vi klimatutmaningen kan vi bland annat
            minska förlusten av biologisk mångfald. Lyckas vi minska övergödning
            och försurning av våra hav och sjöar kan växthuseffektens acceleration
            dämpas.
          </p>
          <p xml:id="i-2US9rK4x63ChQkjVDsCxp8">
            Tillväxt är en förutsättning för att vi ska kunna komma tillrätta
            med världens utmaningar på miljö- och klimatområdet. Klimathotet
            möts bäst genom effektiva styrmedel som bidrar till både teknikutveckling
            och förändrat beteende.
          </p>
          <p xml:id="i-BP4iLLSbnRLiUcrCkFT3Au">
            Vi vill bygga vidare på Sveriges goda möjligheter att leda utvecklingen
            genom vår forskning, vår tillgång till naturresurser och det breda
            engagemang som finns i samhället kring miljö- och klimatfrågor.
            Klimat-, miljö- och energiutmaningarna innebär en möjlighet för
            svenska företag när den internationella efterfrågan på hållbara
            och resurseffektiva varor och tjänster ökar.
          </p>
          <p xml:id="i-ShSgR7mxHkhS382pmYG9xH">
            Alliansen har under sin tid i regeringen stärkt svensk miljö-
            och klimatpolitik och vi har nått resultat. Utsläppen av växthusgaser
            i Sverige minskade med drygt 19 procent från 2006 till 2014. Under
            motsvarande period har dessutom andelen förnybar energi ökat med
            över 8 procentenheter och Sverige är med över 50 procent förnybar
            energi det land i EU som har högst andel. Sedan 2006 har antalet
            miljöbilar ökat kraftigt, den förnybara energin i transportsektorn
            ökat nära fyra gånger, och vindkraften står för över tio gånger
            mer el. Även på andra områden ser vi framsteg. Den årliga tillförseln
            av kväve till Östersjön har minskat. Arealen skyddad natur har,
            sedan 2006, ökat med 350 000 hektar, vilket motsvarar en yta större
            än Gotland. De statliga företagen har fått tydliga mål att stärka
            sitt hållbarhetsarbete. Alliansen ökade statens miljöbudget med
            fem miljarder kronor sedan regeringsskiftet 2006. Nu fortsätter
            arbetet med att stärka Sveriges och EU:s klimat- och miljöpolitik.
            Ett måste om vi ska komma tillrätta med klimathotet och de globala
            miljöproblemen.
          </p>
        </div>
        <div type="motProposal" subtype="förslag">
          <head xml:id="i-RZ5ensNM6MNpNLghrPHWQG">
            Förslag till riksdagsbeslut
          </head>
          <list style="ol">
            <item xml:id="i-XdJMi3WBNpSZmySLNQ6kBb">
              Riksdagen ställer sig bakom det som anförs i motionen om att
              Sverige ska vara pådrivande i det internationella klimatarbetet
              för att åstadkomma ett ambitiöst globalt klimatavtal där de största
              utsläppsländerna tar ett betydande ansvar, och riksdagen tillkännager
              detta för regeringen.
            </item>
            <item xml:id="i-7hxMqsCwhz24i7fuBWBUd3">
              Riksdagen ställer sig bakom det som anförs i motionen om att
              verka för att ett globalt klimatavtal ska antas och innehålla
              kostnadseffektiva flexibla mekanismer såsom dagens CDM och JI
              och tillkännager detta för regeringen.
            </item>
            <item xml:id="i-CCumGjmFtRDf75XFP9voCg">
              Riksdagen ställer sig bakom det som anförs i motionen om att
              verka för att utsläppen av växthusgaser i EU ska minska med 50
              procent till 2030 jämfört med 1990 varav 40 procent internt med
              kostnadseffektiv bördefördelning och 10 procent med hjälp av internationella
              mekanismer och tillkännager detta för regeringen.
            </item>
            <item xml:id="i-Wgy4q6BsDZX2Qrch6rQx2v">
              Riksdagen ställer sig bakom det som anförs i motionen om att
              fortsätta att främja svenska klimatinvesteringar i andra länder
              och tillkännager detta för regeringen.
            </item>
            <item xml:id="i-CnXBECnESjGuwD9A6Ar3D5">
              Riksdagen ställer sig bakom det som anförs i motionen om att
              länderna med störst andel utsläpp av växthusgaser ska ta ett större
              ansvar inom ett klimatramverk som är bindande, långsiktigt, tydligt
              och transparent och tillkännager detta för regeringen.
            </item>
            <item xml:id="i-JxpZByx8v32kkYs7Hz7p9b">
              Riksdagen ställer sig bakom det som anförs i motionen om att
              säkerställa långsiktiga spelregler i energipolitiken genom att
              bygga ut den förnybara energiproduktionen, fasa ut fossila bränslen
              och ge förutsättningar för kontrollerade generationsskiften i
              den svenska kärnkraften och tillkännager detta för regeringen.
            </item>
            <item xml:id="i-8grDdDoJwqz8QVtcui31zX">
              Riksdagen ställer sig bakom det som anförs i motionen om att
              främja förnybara drivmedel långsiktigt, och särskilt beakta drivmedel
              med stor klimatnytta, och tillkännager detta för regeringen.
            </item>
            <item xml:id="i-2NQQJ8W7pQLQqtG8WwFdQp">
              Riksdagen ställer sig bakom det som anförs i motionen om ett
              system som premierar klimatsmarta bilar i förhållande till fordon
              med större utsläpp, ett s.k. bonus–malus-system, och tillkännager
              detta för regeringen.
            </item>
            <item xml:id="i-GNLVeByqGEoDae4v8ADWzt">
              Riksdagen ställer sig bakom det som anförs i motionen om att
              ekonomiska styrmedel inom kemikaliepolitiken kan användas för
              att uppnå miljökvalitetsmålet Giftfri miljö och tillkännager detta
              för regeringen.
            </item>
            <item xml:id="i-PmH1tqg5mTtM422rTKqAUQ">
              Riksdagen ställer sig bakom det som anförs i motionen om att
              verka för att ämnen med liknande egenskaper ska kunna behandlas
              i grupp och även förbjudas i grupp och tillkännager detta för
              regeringen.
            </item>
            <item xml:id="i-3WhnDZUkvt1hbTA6u7HXn7">
              Riksdagen ställer sig bakom det som anförs i motionen om att
              EU:s strategi om hormonstörande ämnen brådskande bör revideras
              samt att EU måste öka takten när det gäller att begränsa användningen
              av eller fasa ut särskilt farliga ämnen som kvicksilver och hormonstörande
              ämnen såsom flera bisfenoler och tillkännager detta för regeringen.
            </item>
            <item xml:id="i-TJyBip5MmjbaSW5wVEFV9D">
              Riksdagen ställer sig bakom det som anförs i motionen om att
              regeringen skyndsamt bör verkställa det som beslutades i proposition
              2013/14:39 På väg mot en giftfri vardag – plattform för kemikaliepolitiken
              och tillkännager detta för regeringen.
            </item>
            <item xml:id="i-FhyV3T1tDxFp557ViKpr8H">
              Riksdagen ställer sig bakom det som anförs i motionen om att
              regeringen skyndsamt bör verkställa det som beslutades i proposition
              2012/13:191 En sammanhållen rovdjurspolitik och tillkännager detta
              för regeringen.
            </item>
            <item xml:id="i-PizcwPP98EtQmLeqdVn3GR">
              Riksdagen ställer sig bakom det som anförs i motionen om att
              regeringen skyndsamt bör verkställa det som beslutades i proposition
              2013/14:141 En svensk strategi för biologisk mångfald och ekosystemtjänster
              och tillkännager detta för regeringen.
            </item>
            <item xml:id="i-U2JxMs9HSx8aURw6GeELTK">
              Riksdagen ställer sig bakom det som anförs i motionen om att
              Sverige bör fortsätta vara en pådrivande kraft i havsmiljöarbetet,
              mot övergödning, mot giftiga utsläpp och mot nedskräpning, både
              regionalt och internationellt, och tillkännager detta för regeringen.
            </item>
            <item xml:id="i-2M1hW4orRNJhzHGfJXSJDp">
              Riksdagen ställer sig bakom det som anförs i motionen om att
              regeringen ska verka för att Östersjöns och Västerhavets fiskbestånd
              ska vara livskraftiga och att man utan oro ska kunna äta den fisk
              som fiskas här och tillkännager detta för regeringen.
            </item>
            <item xml:id="i-NY8k9n13rbLpqS8NEBmx3Z">
              Riksdagen ställer sig bakom det som anförs i motionen om att
              ansvaret för insamling och återvinning av förpackningar och tidningar
              även fortsatt bör ligga på producenterna samtidigt som förutsättningarna
              för närmare samarbete med, och inflytande för, kommunerna stärks
              och tillkännager detta för regeringen.
            </item>
            <item xml:id="i-3mVdCqYm7ThejJSqYVduEy">
              Riksdagen ställer sig bakom det som anförs i motionen om att
              göra det ännu enklare för hushållen att lämna in material till
              återvinning, återanvändning och insamling, inte minst textilier,
              kläder och elektronik, och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-2PEDR4xPZpCafzH1XPRXxM">
            Motivering
          </head>
          <head type="h3" xml:id="i-5UDeKoE6R6YvYygE4grKGY">
            Klimat: Hållbarhet och tillväxt
          </head>
          <p xml:id="i-41A8nHB6YWo88gvYVejoQE">
            Följderna av klimatförändringarna syns redan i Sverige och anpassning
            till ett förändrat klimat blir allt viktigare. Sverige ska vara
            ett föregångsland där bättre miljö och minskade utsläpp går hand
            i hand med ekonomisk tillväxt.
          </p>
          <p xml:id="i-BHB3bZz8msaBKVXRXRvKj1">
            I december 2015 samlas världens länder i Paris på den internationella
            klimatkonferensen COP21. Då behöver världen enas om ett brett,
            långsiktigt och bindande avtal. För att kunna åstadkomma ett klimatavtal
            som säkerställer att den globala uppvärmningen håller sig under
            två grader krävs det att EU agerar som en kraftfull och konstruktiv
            förhandlingspart i Paris. Därför krävs det att Sverige fortsätter
            visa ett tydligt ledarskap, såsom under åren 2006–2014, och kraftfullt
            trycker på för att EU ska hålla en hög ambitionsnivå inför, under
            och efter COP21.
          </p>
          <p xml:id="i-8RUKyPy3JuhAaKC6MQD3TJ">
            Alliansregeringens klimat- och energiöverenskommelse lade en
            grund för långsiktighet i klimatpolitiken. Genom att förena ekonomisk
            tillväxt med minskade utsläpp visade Sverige vägen mot en framtid
            utan nettoutsläpp av växthusgaser. Även på den internationella
            arenan var Sverige en nyckelspelare. Det var under svenskt ordförandeskap
            som EU 2009 enades om sitt långsiktiga klimatmål på 80–95 procents
            minskning till 2050. Alliansen förstärkte i regeringsställning
            kraftigt den internationella klimatfinansieringen och drev på
            bildandet av den gröna fonden. Vi initierade även ett mycket lyckat
            globalt arbete mot kortlivade klimatgaser och luftföroreningar.
            Alliansregeringen tog även initiativ till rapporten The New Climate
            Economy, som citerades flitigt under FN-mötet COP20 i Lima och
            gav ny energi till diskussionerna. Rapporten visar på att tillväxt
            är en förutsättning för att nå miljöresultat och goda exempel
            runtom i världen lyfts.
          </p>
          <p xml:id="i-XgpPbZxTCFeJLV4Huz17BA">
            Sverige behöver vara fortsatt pådrivande i det internationella
            klimatarbetet för att åstadkomma ett ambitiöst globalt klimatavtal
            där länderna med störst andel utsläpp av växthusgaser tar ett
            betydande ansvar. Alliansen menar också att dessa länder ska ta
            ett större ansvar inom ett klimatramverk som är bindande, långsiktigt,
            tydligt och transparent.
          </p>
          <p xml:id="i-6BcccfSxE8aUjtECVErbXw">
            Det goda ledarskapet som Sverige visade under Alliansens tid
            i regeringsställning har regeringen inte förmått ta vidare. Uteblivna
            resultat av högt satta löften späder på tveksamheten till regeringens
            förmåga att driva den ambitiösa linje som behövs.
          </p>
          <p xml:id="i-9Prycym8dxWLL4AxhpKmLP">
            Alliansen vill att EU ska enas om ett klimatmål där utsläppen
            ska minska med sammantaget 50 procent till år 2030 istället för
            den ambitionsnivå på 40 procent som nuvarande regering har. Vi
            vill att 40 procentenheter ska uppnås internt inom EU, under förutsättning
            att det sker genom en kostnadseffektiv fördelning mellan EU:s
            medlemsländer. De resterande 10 procentenheterna ska ske via internationella
            mekanismer såsom CDM (clean development mechanisms) och JI (joint
            implementation) i samband med att andra utvecklade länder tar
            sin andel av utsläppsminskningarna. Sverige och EU har en skyldighet
            mot utvecklingsländerna att bidra till deras klimatanpassning
            och utsläppsminskningar. Det ger positiva effekter för hållbar
            utveckling, inte minst tekniköverföring och kapacitetsuppbyggnad,
            och ökar möjligheterna att nå klimatmålen på ett kostnadseffektivt
            sätt. Vi vill också utveckla en global utsläppsmarknad och ett
            globalt pris på koldioxidutsläpp.
          </p>
          <p xml:id="i-SdM8LKiHNYjFZotSDae8WJ">
            Vi vill även att Sverige fortsätter driva på för kompletterande
            insatser vid sidan av klimatförhandlingarna. Den globala koalition
            som Sverige varit med och startat, som syftar till att begränsa
            kortlivade klimatgaser som sot och metan i atmosfären, ska öka
            sina insatser. Takten i att fasa ut länders fossilbränslesubventioner
            måste öka. Likaså måste fler finansinstrument och investeringsmodeller
            återspegla vinsterna med att agera för klimatet.
          </p>
          <head type="h3" xml:id="i-Fso7gVsJK1Wnizzj7Pbspv">
            Förnybar energi
          </head>
          <p xml:id="i-7P3nVy6prQP73Ao4ZTmUjC">
            Den långsiktiga vision som Alliansen antagit är att Sverige 2050
            ska ha en hållbar och resurseffektiv energiförsörjning och inga
            nettoutsläpp av växthusgaser i atmosfären. Genom denna inriktning
            bidrar Sverige på ett ambitiöst sätt till de globala utsläppsreduktioner
            som behövs på sikt.
          </p>
          <p xml:id="i-8cFU8ohKSHFGjxWwSmEguv">
            Den inriktningen vilar på Alliansens energiöverenskommelse, som
            ger konsumenter och industri en trygg energiförsörjning samt ekologisk
            hållbarhet och god konkurrenskraft. Alliansens energiöverenskommelse
            säkerställer långsiktiga spelregler i energipolitiken och värnar
            den svenska energiproduktionen som tack vare vattenkraften, kärnkraften
            och investeringar i förnybar el är säker, effektiv och har mycket
            små utsläpp av växthusgaser.
          </p>
          <p xml:id="i-JYZyeveG4HTL2trXq3RUrB">
            För att nå vår vision till 2050 behöver vi fortsätta att bygga
            ut den förnybara energiproduktionen, fasa ut fossila bränslen
            och ge förutsättningar för kontrollerade generationsskiften i
            den svenska kärnkraften.
          </p>
          <p xml:id="i-XUTYcYuRwjmUP915pmCbMn">
            Beroendet av fossila bränslen är både en belastning på miljön
            och en säkerhetspolitisk risk. Det europeiska beroendet av rysk
            gas bidrar till utsläpp av koldioxid och instabilitet. Flera EU-länder
            har inte ställt om från kolberoende medan andra ökat sitt beroende
            av fossila källor genom att stänga ner kärnkraft eller investera
            för lite i förnybara källor. Den som förorenar klimatet ska betala
            för sig. Grunden i vår klimatpolitik är principen om ett pris
            på koldioxid. Koldioxidskatt på fossila bränslen och ett utvecklat
            utsläppshandelssystem inom EU är effektiva styrmedel och därmed
            centrala i svensk klimatpolitik.
          </p>
          <p xml:id="i-SBW5uHuUstZcxwKqSnradn">
            Genom ett gott näringslivsklimat, forskning och effektiva styrmedel
            öppnas nya möjligheter inom energieffektivisering, transporter,
            energilagring och smarta elnät, som kan stärka vår konkurrenskraft
            och öppna nya exportmöjligheter.
          </p>
          <p xml:id="i-HzyawHSwyUrUfS6sBJoJzA">
            Den största utmaningen när det gäller att bryta Sveriges beroende
            av fossila bränslen är transportsektorn. Denna sektor bidrar med
            den största nationella påverkan på klimatet och här finns det
            största beroendet av import av energiråvara.
          </p>
          <p xml:id="i-8iajvdUmNYoDZT7qL76S1R">
            Alliansregeringen har gjort en lång rad insatser och vi kan redan
            se resultaten. Vägtransporternas utsläpp minskar, nya bilars utsläpp
            har minskat rejält och andelen förnybara drivmedel har ökat kraftigt.
            Men samtidigt måste fler insatser till. Det krävs långsiktiga
            och effektiva styrmedel för ökad andel förnybara drivmedel med
            hög klimatprestanda och eldrift samt effektivare transporter.
            Ett system som premierar klimatsmarta bilar i förhållande till
            fordon med större utsläpp, ett så kallat bonus–malus-system, är
            ett styrmedel i rätt riktning. Att fortsatt främja teknikutveckling,
            långsiktiga och goda förutsättningar för förnybara drivmedlen
            och att särskilt främja drivmedel med stor klimatnytta inom detta
            område är avgörande för vår möjlighet att nå ett hållbart transportsystem.
            Sverige ska minska utsläppen från transporterna och bryta beroendet
            av fossila drivmedel.
          </p>
          <head type="h3" xml:id="i-HdXuS7onGGNPyjwYaEKqEg">
            Kemikalier/Giftfri vardag
          </head>
          <p xml:id="i-W8XxNfQHBwmdnvi9fMFzyt">
            Ett Sverige fritt från gifter är en av Alliansens huvudfrågor
            i miljöpolitiken. Vi ska alla kunna vara trygga med att de produkter
            vi köper inte är skadliga för oss eller vår miljö. De produkter
            som barn omger sig med ska vara fria från farliga ämnen. Vi vill
            dels öka medvetenheten om kemikalier hos föräldrar, dels stödja
            kommunerna så att de kan ställa tydliga miljökrav i upphandlingen
            till förskola och fritidshem. Det finns en lång tradition i vårt
            land, inte minst bland konsument- och miljöorganisationer, av
            att verka för att fasa ut ämnen med negativ hälso- och miljöpåverkan.
            Arbetet måste ske både nationellt och internationellt. Därför
            är det viktigt att kemikaliearbetet ges en tydlig politisk ram,
            vilket Alliansen presenterade i propositionen 2013/14:39 På väg
            mot en giftfri vardag – plattform för kemikaliepolitiken med förslag
            på vilken strategi och vilka insatser som krävs på vägen mot en
            giftfri vardag. För att fullfölja arbetet med ett Sverige fritt
            från gifter är det viktigt att åtgärderna i propositionen implementeras.
          </p>
          <p xml:id="i-QuJnxKZuVZELoUXBbs2kSH">
            Eftersom regler om användning och utsläppande på marknaden av
            kemikalier är harmoniserade inom EU, är utveckling och tillämpning
            på EU-nivå ett fokusområde. EU måste öka takten när det gäller
            att begränsa användningen eller fasa ut särskilt farliga ämnen,
            exempelvis hormonstörande ämnen, kvicksilver och bromerade flamskyddsmedel.
            För att underlätta prövning av särskilt farliga ämnen bör det
            vara möjligt att behandla ämnen utifrån kemisk struktur och användningsområde.
            På så sätt kan exempelvis bromerade flamskyddsmedel hanteras som
            en grupp istället för ämne för ämne. En kadmiumstrategi bör tas
            fram på EU-nivå och kommissionens strategi om hormonstörande ämnen
            uppdateras. Vidare bör EU anta en handlingsplan för gruppen perfluorerade
            ämnen.
          </p>
          <p xml:id="i-pr9Fjs5qgh9YipLy3ndAB">
            Det är viktigt att Sverige ska kunna gå före med nationella åtgärder,
            för att visa vägen när så är befogat. Vi vill stimulera näringslivets
            arbete med innovation och produktutveckling av betydelse för kemikalieområdet,
            inklusive grön kemi. Den offentliga sektorn har ett ansvar i att
            gå i bräschen för utfasningen av skadliga kemikalier. Staten,
            kommunerna och landstingen bör i ökad utsträckning ställa miljö-
            och hälsokrav vid upphandlingar.
          </p>
          <p xml:id="i-C3vE71Um8GrLRNdfYvujY">
            I propositionen 2013/14:39 På väg mot en giftfri vardag – plattform
            för kemikaliepolitiken betonas vikten av utvecklad forskning vad
            gäller barns känslighet för kemikalier, risker med hormonstörare
            samt kombinationseffekter. Det måste till exempel bli lättare
            att förbjuda farliga kemikalier i grupp. Ekonomiska styrmedel
            på kemikalieområdet kan vara ett bra verktyg för att minska förekomsten
            av eller risken för exponering och spridning av miljö- och hälsofarliga
            ämnen från olika varugrupper och bidra till att uppnå miljökvalitetsmålet
            Giftfri miljö.
          </p>
          <p xml:id="i-GFppWjjFziHxH8HKWuL4gH">
            Vår gemensamma ambition är hög – vi konsumenter ska vara trygga
            med att de produkter vi köper till våra barn, maten vi äter och
            kläderna vi har på oss, inte är skadliga för oss eller vår miljö.
          </p>
          <head type="h3" xml:id="i-65iVk5xZvATKFVJVwQmRhJ">
            Biologisk mångfald
          </head>
          <p xml:id="i-SkkBnKJHtprubCLTf9r7LT">
            Människan är beroende av ekosystemtjänster som ren luft och rent
            vatten. Dessa värden finns inte i våra balansräkningar. Alliansen
            vill synliggöra och inkludera ekosystemtjänsters värde i samhällsplanering
            och näringslivsutveckling vilket framförts i propositionen 2013/14:141
            En svensk strategi för biologisk mångfald och ekosystemtjänster.
            I propositionen presenteras arbetet med att stärka den biologiska
            mångfalden och säkra ekosystemtjänster som vattenrening, produktion
            av mat samt rekreation och friluftsliv. De åtgärder som presenteras
            i propositionen bör införlivas.
          </p>
          <p xml:id="i-Sg8HpB2pVTRTWVwQ6syTPe">
            Förlusten av biologisk mångfald är ett av våra mest akuta miljöproblem
            globalt. Idag dör arter ut på grund av mänsklig aktivitet som
            medför att djurens och växternas naturliga livsmiljöer förstörs.
            Vi vill förbättra skyddet för hotade arter och biotoper samt intensifiera
            arbetet med invasiva främmande arter som orsakar stora skador
            på vårt växt- och djurliv samt ta krafttag mot den kriminella
            handeln med utrotningshotade djur. Vi vill därför se till att
            ekosystemtjänster värderas utifrån den nytta som de bidrar med,
            att lagstiftningen om artskyddsbrott i Sverige stärks, och att
            det internationella samarbetet för att bekämpa handeln med hotade
            arter prioriteras.
          </p>
          <p xml:id="i-TVvzGA7iK5NWpRv8pPnucB">
            Ett klokt brukande och bevarande av skogen, landskapet och våra
            hav påverkar landsbygdsutvecklingen positivt. Byggnation i strandnära
            lägen kan främja landsbygdsutvecklingen. Vi vill att strandskyddet
            görs mer ändamålsenligt i hela landet i syfte att förbättra förutsättningarna
            för byggande och boende i strandlägen, samt för jordbruksnäringarna
            och för annan näringsverksamhet. Exempelvis bör förutsättningarna
            för att utöka dispensmöjligheterna vid landsbygdsutveckling i
            strandnära lägen ses över. I de mest exploaterade områdena bör
            strandskyddet vara fortsatt starkt.
          </p>
          <p xml:id="i-GrSq9xcfkyv1XV4owgVZSh">
            För Alliansen är det självklart att balansera flera perspektiv
            samtidigt. Vi vill ha livskraftiga rovdjursstammar samtidigt som
            vi tar stor hänsyn till berörd lokalbefolkning, deras djurhållning
            och ekonomi. Målet för rovdjurspolitiken ska vara att säkra en
            gynnsam bevarandestatus. Det innebär att alla rovdjur ska ha livskraftiga
            och genetiskt friska stammar. Våra myndigheters utredningar visar
            på att selektiv riktad licensjakt återigen ska vara möjlig för
            att minska rovdjurstrycket där det är som störst och för att säkra
            en gynnsam bevarandestatus. Det är ytterst angeläget att myndigheterna
            har en nära dialog med de människor som bor på landsbygden i rovdjurstäta
            områden och som bedriver lantbruk med boskapsskötsel i och med
            att det är de och deras vardag som påverkas. För dem handlar det
            om trygghet och om ekonomiska förutsättningar för att kunna fortsätta
            med sin verksamhet. Verksamheter som i sin tur bidrar med god,
            sund och säker mat, upprätthåller öppna landskap som säkrar den
            biologiska mångfalden, liksom arbetstillfällen på landsbygden.
            För allianspartierna är det viktigt att lyssna till forskningen
            och till de berörda. Därför bör även i fortsättningen riktad selektiv
            jakt på varg vara tillåtet i syfte att få bort de mest inavlade
            vargarna och för att minska koncentrationen av varg där den är
            som störst.
          </p>
          <p xml:id="i-Ddyy2JUotpQjdNEGC9DaJc">
            Olika delar av landet har olika viltstammar och därmed olika
            behov. I en del län utgör ökande viltstammar den största utmaningen
            medan andra känner av ökade rovdjursstammar och deras effekter
            på klövviltet. Därför vore det olyckligt om dessa skilda regionala
            förutsättningar skulle hanteras centralt, snarare behöver viltförvaltningsdelegationerna
            få förstärkt mandat. För att förbättra förvaltningen av våra rovdjursstammar
            och för att även i fortsättningen säkerställa överlevnaden och
            djurhälsan vill vi att de regionala viltförvaltningsdelegationernas
            roll i arbetet stärks och att regeringen nu tar vid där vi lämnade
            och ser till att så sker.
          </p>
          <head type="h3" xml:id="i-HdePPhNfVYTNnMFzLwkZ9X">
            Vatten och havsmiljö
          </head>
          <p xml:id="i-BQwLsR7UbYvQ24uPt99zTv">
            Alliansen gjorde havsmiljö till en av sina prioriterade frågor
            på miljöområdet. Miljösituationen i våra hav är kritisk och kräver
            långtgående insatser och stort engagemang för att minska utsläpp
            och miljöpåverkan. Arbetet med en förbättrad havsmiljö kräver
            en långsiktighet i planeringen och i insatserna, men det kräver
            också tålamod eftersom det kommer att ta flera decennier innan
            vi kan se början av resultaten av det arbete vi bedriver idag.
          </p>
          <p xml:id="i-6qxdAdmJuVukBjdxTbeHX2">
            Sverige har markant minskat utsläppen av kväve och fosfor det
            senaste decenniet – mer än något annat land runt Östersjön. Alliansen
            vill fortsätta arbetet för en ren Östersjö och friska vattendrag
            i hela Sverige. Vi ska också vara en pådrivande kraft i havsmiljöarbetet,
            mot övergödning, mot giftiga utsläpp och mot nedskräpning, både
            regionalt och internationellt. Mätning och uppföljning av miljötillståndet
            i svenska hav och vatten är nödvändigt för att vi ska få tillräcklig
            kunskap om halterna av skadliga ämnen i fisk och dricksvatten.
          </p>
          <p xml:id="i-WfY8vMrfMJAKU3eW7zhew2">
            En bra miljö i våra hav och vatten är också viktigt för flera
            näringar, som turismen och fisket. Torsk, ål och lax hotas av
            flera olika miljöproblem så som överfiske, vandringshinder och
            marint skräp. Vi vill att Östersjöns och Västerhavets fiskbestånd
            ska vara livskraftiga och att man utan oro ska kunna äta den fisk
            som fiskas här.
          </p>
          <p xml:id="i-2HFsfJYLDseAbes99rMNCa">
            För att nå ett långsiktigt resultat kräver arbetet med generationsmålen
            och miljökvalitetsmålen en effektiv myndighetsstruktur och styrning.
            Synnerligen blir detta relevant i ljuset av Vattenverksamhetsutredningen
            I vått och torrt – förslag till ändrade vattenrättsliga regler,
            SOU2014:35, och implementeringen av åtgärdsprogrammen för vattendirektivet
            2000/60/EG där hänsyn måste tas till olika samhällsintressen och
            målsättningar vilket berör flera myndigheter.
          </p>
          <p xml:id="i-GExYeBMzM9K6NemzMYDtsV">
            Utmaningarna som miljöarbetet innebär spänner över nationsgränser
            och likaså över myndighetsgränser vilket ställer krav på nya synsätt
            och ställningstaganden. Därför är Alliansen angelägen om åtgärder
            för att myndigheter med ansvar för tillståndsgivning, prövning
            och vägledning enligt miljöbalken ska effektivisera resurser,
            sätta medborgare och företag i centrum samt att förbättra styrningen
            genom tydligare rollfördelning och bättre dialog mellan regeringen
            och myndigheterna.
          </p>
          <head type="h3" xml:id="i-Nz6Z3bdrfuhn9WaEseSSUv">
            Avfall och kretslopp
          </head>
          <p xml:id="i-JDyJ7Dxsw21Qm3WEZDNd2q">
            Vi behöver bättre ta tillvara på avfall och öka möjligheterna
            till återvinning och det behöver vara enkelt för hushåll och företag
            att bidra till detta. Bättre insamling och återvinning av avfall
            leder till att miljöfarliga ämnen kan tas omhand och kretsloppen
            avgiftas, inte minst är det önskat att insamling och återvinning
            ökar av textilier, kläder och elektronik. Under Alliansens regeringstid
            fattades beslut om ett sammanhållet paket för hållbara kretslopp
            med syfte att skapa långsiktiga förutsägbara spelregler för alla
            inblandade aktörer. Paketet med förslag syftade till att främja
            utveckling av ny teknik och innovationer och möjliggöra en effektiv
            tillsyn och tydliggöra ansvarsfördelningen.
          </p>
          <p xml:id="i-L2amN5sZEFTFaCvz9trqjQ">
            Alliansregeringen beslutade att ansvaret för insamling av förpackningsavfall
            och returpapper fortsättningsvis skulle ligga på producenterna
            men med kraftigt skärpta krav på producenterna. Alliansen höjde
            även målen för insamling och återvinning av förpackningar, returpapper
            och elektronik och skärpte kraven för att hushållen ska ha tillgång
            till enkla och tydliga insamlingssystem. Det var viktiga steg
            i att öka resurseffektiviteten i Sverige för att förebygga avfall
            och på bästa sätt materialåtervinna avfall.
          </p>
          <p xml:id="i-3ExmFaAoxUTRosn3vk2y3B">
            Syftet med förändringarna var att skärpa upp systemet samtidigt
            som vi nyttjar redan gjorda investeringar i Sverige för att på
            ett kostnadseffektivt sätt nå de uppsatta målen och kraven. Alliansen
            är mån om att detta välarbetade kostnadseffektiva system ligger
            kvar.
          </p>
        </div>
        <div type="motSignatures">
          <list>
            <item xml:id="i-LJj9cmHTuagH15oJVb2sG2" who="i-NaB2cvgwB4zVi98HPFcvof">
              Kristina Yngwe (C)
            </item>
            <item xml:id="i-2L4KWCEd5T9bKGCj3aRyy9" who="i-Bsa1bRZ8s4aqtJquDTqLPc">
              Ulf Berg (M)
            </item>
            <item xml:id="i-B3noaFZRoMjnsxCKiuRhQQ" who="i-RDeqY3mXLBtUS9bixjvHS">
              Lars Tysklind (FP)
            </item>
            <item xml:id="i-6NxUjYcr7Z63vBEjK1vvff" who="i-7GFif5DyTUbb8eBXsbicsF">
              Magnus Oscarsson (KD)
            </item>
          </list>
        </div>
      </div>
    </body>
  </text>
</TEI>
