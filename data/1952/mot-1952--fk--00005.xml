<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--fk--00005">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__5/mot_1952__fk__5-001.pdf"/>
      <fw xml:id="i-9M8yAdD9np1egvh7DjQ6iV">
        Motioner i Första kammaren, nr 5. 11
      </fw>
      <div xml:id="i-98RQkYxZBrRzQZFkfJha3F" type="motHeader">
        <div xml:id="i-LkGJuW3w8WesRje6McJUJe" type="motTitle"/>
        <div xml:id="i-7pcLa17QPzEgAbkerBX54F" type="motSubmissionInfo"/>
      </div>
      <div xml:id="i-4kmskMSvXM6TijTQt1Fmpv" type="motBody">
        <div xml:id="i-SCqxz4JYJ16qotpn5vejx1">
          <p xml:id="i-T6Wu3kNHmrjGm8q8tnqZwo">
            Nr 5.
          </p>
          <p xml:id="i-FF8QgZYJJ3Hq9BQo6w9t7r">
            Av herr Elofsson, Gustaf, och herr Jansson, Fridolf, om avskaf-
            fande av kvarlåtenskapsskatten m. m.
          </p>
          <p xml:id="i-PxHCiops7V8h4PTugWAK1d">
            1947 års riksdag beslöt efter förslag av Kungl. Maj:t att införa
            en särskild skatt på kvarlåtenskap. Förslaget, som ursprungligen
            härrörde från 1945 års skatteberedning, utsattes för hård kritik
            såväl från remissinstansernas sida som i den offentliga debatten.
            Skatteberedningen motiverade sitt förslag därmed att det skulle
            innebära en uppskjuten förmögenhetsbeskattning. Samhället hade
            en skuld att kräva ut av den enskilde förmögenhetsinnehavaren,
            när den- nes efterlämnade kvarlåtenskap skulle övergå till arvingarna.
            Tankegången utvecklades så, att förmögenheterna redovisades mycket
            ofullständigt vid deklara- tionerna, varför förmögenhetsskatten
            blev för låg. Vidare framhölls, att de stora förmögenheterna endast
            hade kunnat bildas därigenom att innehavaren under sin livstid
            lyckats erhålla större inkomster än vad som ur social synpunkt
            kunde anses rättvist. Antingen hade han orättmätigt kunnat åtnjuta
            frukterna av andras arbete eller också hade han genom spekulationer
            eller motsvarande metoder samlat ihop sin stora förmögenhet. Talet
            om att förmögenhetsägarna hade ådragit sig en skuld till staten
            var stötande för rättsmedvetandet, och dåvarande finansministern
            fann sig föranlåten att i 1947 års skatteproposition frånfalla
            denna motivering för kvarlåtenskaps- skattens införande. I stället
            motiverade finansministern kvarlåtenskapsskatten ur allmänna avvägningssynpunkter.
            Han fann det icke motiverat att undantaga just arvsbeskattningen
            från den allmänna skärpning av skattetrycket i jämförelse med
            förkrigstiden som han ansåg vara ofrånkomlig. Finansministern
            ansåg att kvarlåtenskapsskatten icke kunde anses utgöra en kapitalkonfiskation,
            som man gjort gällande i den offentliga debatten, och att den
            liksom andra skatteintäkter var nödvändig för att täcka statens
            utgifter. I kritiken mot förslaget om kvarlåtenskapsskatt framhölls,
            att skatten i fråga skulle komma att lämna ganska blygsamma intäkter,
            och den senare erfarenheten har visat att denna bedömning var
            riktig. Dessa intäkter äro inte större än att de rymmas inom felmarginalen
            för budgetberäkningarna. Avsikten med införandet av kvarlåtenskapsskatten
            kan fördenskull inte i första rummet ha varit att till- godose
            statens behov av penningmedel utan en utjämning av förmögenhetsför-
            hållandena mellan olika folkgrupper. Oavsett vilken inställning
            man har till sådana utjämningssträvanden hade det varit önskvärt,
            att ett försök till dylik omvandling av samhällets ekonomiska
            struktur icke hade skett på omvägen över skattepoli- tiken, utan
            att riksdagen direkt borde ha fått taga ställning till denna fråga
            på ett sådant sätt, att problemställningen hade stått fullt klar.
          </p>
          <pb facs="riksdagen-motions-pdf/data/1952/mot_1952__fk__5/mot_1952__fk__5-002.pdf"/>
          <fw xml:id="i-2aU4p5d263X2DNKrQGff1v">
            12 Motioner i Första kammaren, nr 5. Det skall icke förnekas,
            att vissa förmögenheter kunna ha skapats utan mot- svarande arbetsinsatser,
            men en person, som strävsamt och ihärdigt arbetat under hela sitt
            liv och lagt av sparkapital år från år har därmed gjort en god
            gärning inte bara mot sin familj utan också mot samhället i dess
            helhet. Han har därmed bidragit till det ekonomiska framåtskridandet
            och förkovrandet av landets närings- liv. Det kan fördenskull
            icke anses rättvist att staten vid hans död lägger beslag på en
            icke oväsentlig del av hans tillgångar i det oskiftade dödsboet
            och att arvingarna därefter få betala även arvsskatt. Man kommer
            icke ifrån att detta i viss utsträckning med nu gällande skalor
            för kvarlåtenskaps- och arvsskatt innebär en konfiskation av kapitalet.
            Inte bara ur principiell synpunkt kunna vägande invändningar riktas
            mot kvarlåtenskapsskatten; den medför även uppenbara nackdelar
            ur praktiska syn- punkter. Skattens verkningar i det praktiska
            livet bli mycket egendomliga på grund av att människornas skötsamhet
            och duglighet variera i mycket hög grad. En person kan vara sparsam
            till sin läggning och strävar ständigt efter att öka sina förmögenhetstillgångar.
            Han får betala icke oväsentliga belopp i förmögen- hetsskatt,
            om förmögenheten ökar över en viss gräns, och vid hans bortgång
            kommer kvarlåtenskapsskatt att uttagas. En annan person kan ha
            en slösaktig läggning och tänker inte på att ekonomiskt gardera
            sig för framtiden. Han lever upp sina inkomster utan tanke på
            att spara, och han kan på det sättet slippa undan både förmögenhets-
            och kvarlåtenskapsskatt. När de sparsamma veta med sig, att ökad
            inkomst och ökad förmögenhetsbildning komma staten till godo i
            betydande utsträckning och icke resultera i avsevärt förbättrad
            ekonomisk ställ- ning för dem själva, så måste lusten att göra
            sitt yttersta i arbetet och att spara för framtiden komma att
            undergrävas. Kvarlåtenskapsskatten utgör en hämsko på sparandet
            och företagsamheten. I rent tekniskt hänseende kan det i många
            fall bli förenat med betydande svårig- heter att betala kvarlåtenskapsskatten.
            Detta gäller särskilt för jordbruket, som i regel har ett jämförelsevis
            stort kapital investerat i byggnader, maskiner och red- skap.
            För andra företag med kapitalet placerat i mera likvida tillgångar
            blir det kanske lättare. För jordbruk och därmed jämförliga rörelser
            kan det i åtskilliga fall bli omöjligt att betala kvarlåtenskapsskatten
            utan att låna upp pengar för ändamålet, och detta måste ju skapa
            orimliga och orättvisa förhållanden. Gjorda undersökningar ha
            visat, att jordbruket drabbas hårdare än andra näringar av kvarlåtenskapsskatten.
            Den gamla traditionen inom Jordbruket att gårdarna gå i arv till
            något av ägarens barn äventyras därför faktiskt genom 1947 års
            beslut om skärpning av förmögenhetsskatten och införandet av kvarlåtenskapsskatten.
            Kvarlåtenskapsskatten står icke i överensstämmelse med den hävdvunna
            rätts- uppfattningen i vårt land, den är i praktiskt hänseende
            otymplig, och den är icke erforderlig för att täcka statens utgifter.
            Den bör fördenskull avskaffas. Som kompensation för ett avskaffande
            kan man möjligen tänka sig en skärpning av arvsskatten, framför
            allt på de större förmögenheterna. En skärpning av skatten just
            på de stora förmögenheterna skulle icke vara stötande för rättskänslan,
          </fw>
          <pb facs="riksdagen-motions-pdf/data/1952/mot_1952__fk__5/mot_1952__fk__5-003.pdf"/>
          <fw xml:id="i-LLbe5EsmpoahT9rkxzwTjw">
            Motioner i Första kammaren, nr 5. 13
          </fw>
          <p xml:id="i-6LwespounmhVwcgsCsS17j">
            emedan ägarens egna arbetsinsatser i flertalet av dessa fall
            knappast stå i riktig proportion till förmögenhetens storlek.
            Ur både ekonomiska och sociala synpunkter är en skärpning av arvsskatten
            enligt dessa riktlinjer att föredraga framför ett bibehållande
            av kvarlåtenskapsskatten. Frågan om en reform av arvsbeskattningen
            i huvudsaklig överensstämmelse med vad som här anförts bör bli
            föremål för utredning. Med anledning av vad som sålunda anförts
            få vi hemställa, att riksdagen måtte besluta att i skrivelse till
            Kungl. Maj:t begära utredning och förslag angående avskaffande
            av kvar- låtenskapsskatten och eventuellt som kompensation härför
            en skärpning av arvsskatten på större förmögenheter.
          </p>
          <p xml:id="i-3f1mHgRrK2ncCF91ubCTPV" type="date">
            Stockholm den 12 januari 1952.
          </p>
          <p xml:id="i-KtGUMEHpnj14ycDSgPdCtR" type="signatureBlock">
            Gustaf Elofsson. Fridolf Jansson.
          </p>
        </div>
      </div>
    </body>
  </text>
</TEI>
