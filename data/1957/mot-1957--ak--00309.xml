<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00309">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__309/mot_1957__ak__309-001.pdf"/>
      <fw xml:id="i-NqcK6s4BCNdNFwXytHbNA2">
        10 Motioner i Andra kammaren, nr 309 år 1957
      </fw>
      <div xml:id="i-T77XtcW9ResqCgEWi8htHM" type="motHeader">
        <div xml:id="i-Xsh7zm9zv9EPnFNbQtiyLq" type="motTitle"/>
        <div xml:id="i-VHz5NvPgRKmAaqKYem6HXk" type="motSubmissionInfo"/>
      </div>
      <div xml:id="i-9zxxU87WnvR4AB7ZdQteTH" type="motBody">
        <div xml:id="i-Swtk2hG8yhh8k5f7Ptfe7q">
          <p xml:id="i-TzLtL89WLU212wb3ksLGB3">
            Nr 309
          </p>
          <p xml:id="i-QodEX7twgwqiAP9kfL2FyN" type="titleString">
            Av fröken Höjer m. fl., om inrättande vid karolinska institutet
            av en personlig professur i tumörbiologi för docenten
          </p>
          <p xml:id="i-VMXyYiTu92u2whHwofwExK">
            Georg Klein.
          </p>
          <p xml:id="i-Wr8GcnX1EvkaoL2qfAQsW7">
            Vid karolinska institutets institution för medicinsk cellforskning
            och genetik bedrives sedan ett antal år tillbaka en internationellt
            synnerligen uppmärksammad forskning inom den experimentella tumörbiologiens
            om- råde av en forskargrupp ledd av e. o. docenten Georg Klein.
            Denne har såsom den förste lyckats bringa ett stort antal djurtumörer
            av olika typer att tillväxa i »ascites&gt; form, vilket skapat
            unika möjligheter att genomföra kvantitativa kemiska undersökningar
            över tumörceller med såväl makro- metoder som ultramikrometoder
            för arbete på enskilda celler. Gruppen för- ser numera ett femtiotal
            cancerforskningsinstitutioner världen över med material, och genomsnittligt
            ha de senaste åren 15 å 20 svenska institutioner hållits med djur
            och tumörmaterial från Kleins stammar. Frikostigt stöd har lämnats
            Klein från Riksföreningen för kräftsjukdomarnas bekämpande och
            Wallenbergsstiftelsen, genom vilkas hjälp såväl tillfredsställande
            loka- ler kunnat ställas till Kleins förfogande som erforderlig
            assistent- och bi- trädespersonal kunnat anställas. Karolinska
            institutets lärarkollegium, som funnit det vara av utomordentlig
            vikt att genom en fast tjänst garantier ska- pas för Kleins fortsatta
            verksamhet här i landet samt med hänsyn till Kleins kvalifikationer
            och självständigheten i hans arbete ansett, att endast en pro-
            fessur härvidlag kunde ifrågakomma, hemställde i sina petita för
            budget- året 1957/58 att en personlig professur i tumörbiologi
            måtte inrättas för Klein. Denna framställning hade erhållit stöd
            av såväl statens medicinska forskningsråd som forskningsnämnden
            i Riksföreningen för kräftsjukdo- marnas bekämpande. I sin underdåniga
            framställning den 25 september 1956 om anslag till karolinska
            institutet för budgetåret 1957/58 uttalade kanslern för rikets
            uni- versitet, att han blivit övertygad om att Klein, som vore
            född 1925, redan genomfört så banbrytande undersökningar på tumörbiologiens
            viktiga fält och kommit att intaga en så central ställning inom
            sin vetenskap, att en personlig professur för honom vore starkt
            motiverad. Då härtill komme, fortfor kanslern, att det måste anses
            vara av väsentlig betydelse ej blott för den vetenskapliga forskningen
            utan även för det praktiska sjukvårds- arbetet i vårt land att
            Kleins lovande forskarbana finge fortsättas härstädes, ville kanslern
            bestämt förorda, att den av lärarkollegiet föreslagna profes-
            suren komme till stånd. Kanslern tillstyrkte således, att en för
            Klein per-
          </p>
          <pb facs="riksdagen-motions-pdf/data/1957/mot_1957__ak__309/mot_1957__ak__309-002.pdf"/>
          <fw xml:id="i-UARWWqTyACQ7r78FFG1qEQ">
            Motioner i Andra kammaren, nr 309 år 1957 11
          </fw>
          <p xml:id="i-6iyD6xkbVKP5PKYvV9uCJg">
            sonlig professur i tumörbiologi inrättades vid karolinska institutet,
            och förut- satte härvid, att i enlighet med vad lärarkollegiet
            anfört därom lokaler för den till professuren knutna verksamheten
            ävensom behövlig biträdande vetenskaplig och teknisk personal
            funnos tillgängliga för överskådlig tid utan att statsverket behövde
            ikläda sig kostnaderna härför. Den sålunda av kanslern gjorda
            framställningen föranledde icke åtgärd från vederbörande departementschefs
            sida. Ifrågavarande professur är så- lunda icke upptagen i årets
            åttonde huvudtitel. Såsom såväl kanslern som lärarkollegiet antytt,
            synas risker föreligga att Klein överflyttar sin vetenskapliga
            verksamhet utomlands. Forsknings- nämnden i Riksföreningen för
            kräftsjukdomarnas bekämpande har utom till hans »sällsynt höga
            meriter inom cancerforskningen&gt;» även särskilt hän- visat till
            den stora betydelse hans arbeten ha för cancerforskningen vid
            en rad andra laboratorier i landet. Den yttrar, att i detta avseende
            Klein svår- ligen kunde ersättas och att det ur svensk synpunkt
            vore en svår förlust om Klein icke kunde tillgodoses med en fast
            anställning, vilket självfallet vore förutsättningen för hans
            fortsatta arbete i landet efter februari 1958, då hans docentstipendium
            utgår. Att det för mången ung forskare kan te sig lockande att
            förlägga sitt arbete till större länder med större resurser är
            helt naturligt. Vårt land har emellertid alltid och med framgång
            beflitat sig om att i den vetenskapliga kampen mot de stora folksjukdomarna
            stå på det högsta planet till båtnad för hela vårt folk. Av denna
            anledning anse vi det nödvändigt, att vi här i landet så långt
            det är oss möjligt söka erbjuda de verkliga föregångsmännen sådana
            forskningsbetingelser att deras veten- skapliga arbete kan fortgå
            och utvecklas i önskvärd grad även inom lan- dets gränser. Då
            nu Klein mot bakgrunden av redan vunna, ytterligt bety- delsefulla
            rön ger rika löften för den framtida kräftforskningen, anse vi
            det vara en synnerligen viktig angelägenhet för staten att bereda
            honom tryg- gade fortsatta forskningsmöjligheter. I likhet med
            kanslern och lärarkol- legiet anse vi detta böra ske genom att
            en personlig professur inrättas för honom. Med stöd av det anförda
            få vi hemställa, att riksdagen måtte från och med budgetåret 1957/58
            på karolinska mediko-kirurgiska institutets personalförteck- ning
            uppföra en för docenten Georg Klein personlig profes- sur i tumörbiologi
            samt för nämnda budgetår anvisa för ändamålet erforderliga medel
            under institutets avlönings- anslag.
          </p>
          <p xml:id="i-TbEY6XCeMcbUueMH3Vm7RL" type="date">
            Stockholm den 26 januari 1957
          </p>
          <div xml:id="i-5DkPxTWitCawec3U5UWUfP" type="signatureBlock">
            <list xml:id="i-UnaPTWB5LdWCUgHPab5U7G">
              <item xml:id="i-GHFU4Wv4AJvDNrsB3ShfPW" who="unknown" type="signature">
                Gerda Höjer Elis Håstad Sigrid Ekendahl Einar Rimmerfors Harald
                Larsson
              </item>
            </list>
          </div>
          <p xml:id="i-QHrpR2ZJ8FauEnQ2WFEjER">
            i Hedenäset
          </p>
        </div>
      </div>
    </body>
  </text>
</TEI>
