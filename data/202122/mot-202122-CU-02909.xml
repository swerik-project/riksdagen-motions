<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-02909">
  <teiHeader>
    <fileDesc>
      <titleStmt>
        <title>Identifiera föräldraalienation och umgängessabotage</title>
        <author corresp="i-VCBwijV18pWsvC1p2xZJJm">av Runar Filper (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2909 av Runar Filper (SD)</title>
          <idno type="rdwebb">H9022909</idno>
          <rs type="number">2909</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9022909/text</ref>
          <ref type="dokument_url_html">http://data.riksdagen.se/dokument/H9022909</ref>
          <ref type="dokumentstatus_url_xml">http://data.riksdagen.se/dokumentstatus/H9022909</ref>
          <ref type="docx">http://data.riksdagen.se/fil/F00B560C-F314-4CE2-A952-7F85E4A01AE2</ref>
          <ref type="pdf">http://data.riksdagen.se/fil/EEF0A52A-46F8-4A76-B358-D19A477D54B4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-X1vH4f3uaZ6Dd35vqVc4WR" type="signed"/>
        <correspContext corresp="i-X1vH4f3uaZ6Dd35vqVc4WR">
          <note type="signatory" corresp="i-VCBwijV18pWsvC1p2xZJJm"/>
        </correspContext>
        <correspAction xml:id="i-9ft8ehJmbaaE3Fy7NSzWGi" type="submitted">
          <date when="2021-10-04"/>
          <time when="12:43:23"/>
        </correspAction>
        <correspAction xml:id="i-UDLfySgVnU2S3vWfT5562r" type="reviewed">
          <date when="2021-10-04"/>
          <time when="17:17:27"/>
        </correspAction>
        <correspAction xml:id="i-YEhxbv9a1QWrmpN6scLr5A" type="referred">
          <date when="2021-10-14"/>
        </correspAction>
        <correspAction xml:id="i-VacRZAXQFr9Ja6tqcnxwk2" type="assigned">
          <date when="2022-10-07"/>
          <time when="14:55:14"/>
        </correspAction>
        <correspContext corresp="i-VacRZAXQFr9Ja6tqcnxwk2">
          <ref type="assignedTo">Civilutskottet</ref>
        </correspContext>
        <correspAction xml:id="i-2taEZ99EGwURkgzVc9rYAz" type="behandlas_i"/>
        <correspContext corresp="i-2taEZ99EGwURkgzVc9rYAz">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D42cN8zCkrutyBSfUPvQAZ" type="behandlas_i"/>
        <correspContext corresp="i-D42cN8zCkrutyBSfUPvQAZ">
          <ref type="uppgift">2021/22:CU6</ref>
          <ref type="ref_dok_id">H901CU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9ZAk9NZkHeSQrqe9fB6DiL" type="behandlas_i"/>
        <correspContext corresp="i-9ZAk9NZkHeSQrqe9fB6DiL">
          <ref type="uppgift">2021/22:SoU18</ref>
          <ref type="ref_dok_id">H901SoU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU18</ref>
          <ref type="ref_dok_titel">Socialtjänstfrågor - barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2909 av Runar Filper (SD) Identifiera
          föräldraalienation och umgängessabotage
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-jGxxfBtHeBqGDqpYMSpip">
            Förslag till riksdagsbeslut
          </head>
          <list style="ol">
            <item xml:id="i-RUZaVKgMx4Zkavz3K1xheK">
              Riksdagen ställer sig bakom det som anförs i motionen om föräldrapåverkan
              och tillkännager detta för regeringen.
            </item>
            <item xml:id="i-MTdBSQHcjmDbL16zKnZzYc">
              Riksdagen ställer sig bakom det som anförs i motionen om att
              socialtjänsten måste börja praktisera vetenskapliga utredningsmetoder
              och få förutsättningar och kompetens för att lösa föräldrarnas
              grundproblem till konflikten och tillkännager detta för regeringen.
            </item>
            <item xml:id="i-7R2JspwrQGuozDrRHV3mqb">
              Riksdagen ställer sig bakom det som anförs i motionen om att
              ta föräldraalienation på allvar och ta del av den forskning som
              finns och tillkännager detta för regeringen.
            </item>
            <item xml:id="i-14EsWSji2x8ktavo2dEtap">
              Riksdagen ställer sig bakom det som anförs i motionen om att
              det som i USA och andra länder måste bli straffbart med föräldraalienation,
              Parental Alienation (PA), och tillkännager detta för regeringen.
            </item>
            <item xml:id="i-QUm5ocCHrp5Gubgb6fbqoC">
              Riksdagen ställer sig bakom det som anförs i motionen om egenmäktighet
              med barn och tillkännager detta för regeringen.
            </item>
            <item xml:id="i-GiSJYDZuMgPYq95pjfJyBs">
              Riksdagen ställer sig bakom det som anförs i motionen om domstolstrots
              och tillkännager detta för regeringen.
            </item>
            <item xml:id="i-4BjbKwLPrMVSWhc5ctX54J">
              Riksdagen ställer sig bakom det som anförs i motionen om umgängessabotage
              och tillkännager detta för regeringen.
            </item>
            <item xml:id="i-DjUkFAxajttgqUKmAwDxBy">
              Riksdagen ställer sig bakom det som anförs i motionen om att
              se över rättsförhållandet mellan barn och föräldrar i föräldrabalken,
              liksom direktiv och rekommendationer från myndigheter, och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-5LSkBbZ1M5U9f8sHYjYc7A" type="h1">
            Motivering
          </head>
          <p xml:id="i-6koaDFbwjRvnwR1boXbify">
            Vid vårdnads- och umgängestvister är det inte ovanligt att en
            förälder, medvetet eller omedvetet, negativt påverkar barnets
            inställning till den andra föräldern och att barn säger sådant
            som de tror den ena eller båda föräldrarna önskar eller förväntar
            sig.
          </p>
          <p xml:id="i-BvNitPN5i7ZX6cvZwSkBjm">
            Att en av föräldrarna använder påverkan för att nå framgång i
            en vårdnadstvist eller efter att en dom avgjorts förskjuter den
            andra föräldern från ett barn, drabbar både mammor och pappor
            men framför allt barnet.
          </p>
          <p xml:id="i-RX1v6hvZ2PiQJ6QDL4Wiex">
            Enligt forskning skadas barn på olika sätt, då de avskiljs från
            en eller båda sina föräldrar. Dessa barn riskerar att utveckla
            depression och psykisk sjukdom, i mer omfattande utsträckning
            än andra barn. Att avskiljas från en förälder är ett trauma för
            ett barn, vilket inte bara påverkar barnets psykiska hälsa utan
            också den fysiska. Barn som avskilts från sina föräldrar har visat
            sig vara mer självmordsbenägna och få sämre skolresultat, med
            ökad risk att hamna i kriminalitet och drogberoende.
          </p>
          <head xml:id="i-DW6ruFyDiGJh5HpoHoawSs" type="h2">
            Föräldrapåverkan
          </head>
          <p xml:id="i-3uH1wDrQb7gkqPaoxpa35P">
            En förälders påverkan, är när han eller hon medvetet eller omedvetet
            ökar avståndet till den andra föräldern, genom att skapa främlingskap
            mellan ett barn och en av föräldrarna. Främlingskapet utvidgas
            också ofta till den drabbade förälderns familj och sociala nätverk
            i form av vänner och bekanta. Det leder till att barnet måste
            förtränga sin kärlek och vilja att träffa den andra föräldern
            samt övriga närstående personer. Det kan jäm­ställas med och betecknas
            som en form av psykisk misshandel, när man försätter ett barn
            i en sådan situation som direkt kan skada ett barn, inte bara
            för stunden utan för lång tid framöver. Ett barn som är borta
            större delen av tiden från den ena föräldern får inte bara en
            känsla av rotlöshet, utan förlorar resurser i form av släkt, vänner
            och pengar. Forskning visar också att dessa barn oroar sig mer,
            vilket gör dem mer stressade.
          </p>
          <p xml:id="i-Us2r3eJBfy2psuzwT6QtPu">
            De konfliktdrivande lagar och regler som finns idag är oroande
            – när unga barn involveras i vårdnadstvister i kombination med
            avsaknaden av regler som ställer tydliga krav på föräldrar att
            främja barns rätt till en omfattande och kontinuerlig kontakt
            med sina båda föräldrar och nätverk.
          </p>
          <head xml:id="i-NmcdhxhcvPtizkAzE53UCc" type="h2">
            Föräldraalienation – Parental Alienation (PA)
          </head>
          <p xml:id="i-RpJJ6caoSAM6zbfPzV6e7N">
            Socialtjänsten måste ta del av befintlig forskning som finns
            om föräldraalienation och den kunskap som finns bland landets
            experter och ideella organisationer, så att social­tjänsten får
            rätt verktyg för att bryta pågående föräldraalienation. Socialtjänsten
            får inte stillatigande se på när föräldrapåverkan av barn pågår,
            i stället för att vara uppmärk­samm på problemet och behjälplig
            med att den upphör.
          </p>
          <p xml:id="i-EN3tq6NbzEQeP8JunAi6uQ">
            Det mer vetenskapliga namnet på fenomenet är föräldraalienation
            – Parental Alienation (PA). Fenomenet som påverkan leder till,
            identifierar i många fall ingen saklig grund som kan förklara
            barnets avoga inställning till den ena föräldern.
          </p>
          <p xml:id="i-YPGdKa91GXhy7HZ345yL12">
            I Sverige hanterar inte socialtjänst och domstolar det faktum
            att en förälder ”lägger beslag” på ett barn, utan den föräldern
            har mycket att vinna på det tillvägagångssättet. Den förälder
            som barnet är folkbokfört hos är oftast den som vinner vårdnadstvisten.
            Det som inte sällan avgör tvister är smutskastning, undanhållande
            av information, manipulation och umgängessabotage. Något som idag
            inte tas på allvar av varken socialtjänst eller rättsväsendet,
            eftersom de inte har kunskapen och dessutom är bakbundna av lagen.
            Självklart ska de som skadar sina barn inte träffa dem men här
            visar det sig att beslut ofta tas utan någon som helst kontroll
            av hur det ser ut i verk­ligheten. Ett underliggande problem är
            att utredningar i vårdnadskonflikter ofta är dåliga och framhastade.
            Konsekvensen blir att barn skiljs från bra och lämpliga föräldrar
            eller tvingas bo med föräldrar de inte bör träffa.
          </p>
          <p xml:id="i-4FVYPybXx2yaFmPyKrZY7J">
            Socialtjänsten måste börja ta del av och praktisera vetenskapliga
            utredningsmetoder och få förutsättningar och kompetens för att
            lösa föräldrarnas grundproblem till kon­flikten.
          </p>
          <p xml:id="i-GS8yekGWYmtyk3WqKNbh4v">
            Det är med dagens instrument och instruktioner alltför lätt för
            en förälder att lura myndigheter och organisationer som inte sällan
            tar tidiga ställningstaganden för en part utan att källkritiskt
            granska de uppgifter som ges. Föräldrar handlar ofta i egenintresse
            för att få monopol på barnet, utan att bry sig eller veta om vad
            konsekvenserna blir för barnet och dess övriga släkt. Regeringen
            måste ta det här på allvar för att inte fler barn ska splittras
            från sina föräldrar på ett felaktigt sätt
          </p>
          <head xml:id="i-NRV6jyzRNJxQW4CcJmNoyy" type="h2">
            Egenmäktighet med barn och domstolstrots
          </head>
          <p xml:id="i-YGKkuABUVCNaFiyp8pEAWY">
            Egenmäktighet med barn inom Sverige beivras inte, utom om barnet
            förs utomlands, vilket ur ett barns perspektiv inte gör någon
            skillnad.
          </p>
          <p xml:id="i-FL2mGfiZHEEqd83Dhjbppk">
            Domstolstrots beivras heller inte i vårdnadsmål, och det finns
            idag därför stora möjligheter att strunta i domslut utan att detta
            får efterverkningar, exempelvis när ett umgängesschema upprättas
            av rätten. Hävdar den ena föräldern att ett barn i 10–12-årsåldern
            inte vill träffa den andra föräldern, kan denna förälder ”rida”
            på det utan risk för att anses ha försvårat umgänget. Det räcker
            med att barnet säger att det inte vill. Vad som kan ha orsakat
            barnets ovilja, tas inte i beaktande. Om det grundar sig i att
            barnet ”vet” att boendeföräldern förväntar sig det (efter påverkan),
            tar varken socialtjänst eller domstol direkt hänsyn till.
          </p>
          <head xml:id="i-Wf7oZA3tYqV87KGSDuR6m2" type="h2">
            Umgängessabotage
          </head>
          <p xml:id="i-4mKzWWBVndeH8PokTERC16">
            Umgängessabotage är heller inte straffbart i Sverige, till skillnad
            från i till exempel USA, där man praktiserar och tror på Parental
            Alienation (PA). Riksdagen bör se över möjligheterna till straffsanktioner
            vid domstolstrots och umgängessabotage.
          </p>
          <p xml:id="i-Ui15rtdaE9yny68UQ2Uatf">
            Efter vårdnadsreformen 2006, står det att läsa i föräldrabalkens
            bestämmelse (21 kap. 5 § FB) avseende verkställighet av domstolsbeslut,
            att ”om barnet har nått en sådan ålder och mognad att dess vilja
            bör beaktas, får verkställighet inte ske mot barnets vilja utom
            då rätten finner det nödvändigt av hänsyn till barnets bästa”.
          </p>
          <p xml:id="i-RZWt25WZ5pHRr758j9fLHQ">
            Jag anser att riksdagen bör se över rättsförhållandet mellan
            barn och föräldrar i föräldrabalken, liksom direktiv och rekommendationer
            från myndigheter som styr hur familjerättsliga ärenden hanteras.
          </p>
        </div>
        <div type="motSignatures">
          <list>
            <item xml:id="i-VW65tfbeLqCFY861A1fe3f">
              Runar Filper (SD)
            </item>
          </list>
        </div>
      </div>
    </body>
  </text>
</TEI>
