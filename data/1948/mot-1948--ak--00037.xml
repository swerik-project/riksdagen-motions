<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__37/mot_1948__ak__37-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 37. 9
          </p>
          <p>
            Nr 37.
          </p>
          <p>
            Av herr Adolfsson m. fl., angående obligatorisk olycksfallsför-
            säkring för folkskolans barn.
          </p>
          <p>
            Den frivilliga olycksfallsförsäkringen för barn, vilken numera
            inklu- derar även försäkringsskydd mot sviterna av barnförlamning,
            har på sistone — inte minst genom försäkringsanstalten Samarbetes
            initiativ och premiepolitik — utvecklats tämligen starkt. Inte
            desto mindre står alltjämt en betydande del av barnfamiljerna
            utan detta försäkringsskydd, vars be- tydelse bevisas av att av
            100 skolbarn skadas varje år ungefär 5 genom olycksfall. Även
            om premierna äro relativt låga i förhållande till försäk- ringsskyddets
            omfattning, blir den samlade premieutgiften i en flerbarns- familj
            dock så pass hög att oftast de familjer, vilka äro i största behov
            av försäkringsskyddet, nödgas av ekonomiska skäl stå utanför försäk-
            ringen. I den mån barnen äro anslutna till sjukkassa ges via denna
            ett grund- skydd vid olycksfall. Detsamma är dock icke tillräckligt,
            och även i detta avseende är det ofta så att de ekonomiskt mest
            beträngda familjerna icke ha sina barn försäkrade i sjukkassa.
            Då frågan om ett effektivt försäk- ringsskydd utöver sjukkassans
            är socialpolitiskt mycket betydelsefull och detta även efter att
            lagen om allmän sjukförsäkring år 1950 trätt i kraft, synes oss
            tiden vara inne att genom statsmaktens försorg utröna om icke
            det lämpligaste såväl med hänsyn till försäkringsskyddets effektivisering
            som ur rent principiella synpunkter vore att staten svarade för
            en dylik försäkring. Detta skulle ligga i linje med tankegången
            att genom olika slag av åtgärder lätta barnfamiljernas ekonomiska
            börda. Toge staten hand om försäkringen skulle även nu rådande
            splittring på området komma att upphävas. Vad beträffar sistnämnda
            angelägenhet ha på ett och annat håll de kommunala myndigheterna
            auktoriserat vissa försäkringsanstalter, vilka gemensamt handha
            skolbarnens olycksfallsförsäkring. Alltjämt råder emel- lertid
            i stor utsträckning den ordningen att olika försäkringsanstalter
            tävla med varandra, varvid anstalten Samarbetes åtgärder 1 syfte
            att nedbringa premierna och utvidga försäkringsskyddet efteråt
            följas av andra försäkringsföretag. Någon enhetlighet har i övrigt
            inte kunnat åstad- kommas. Då Samarbetes premiepolitik och erbjudanden
            beträffande försäkrings-
          </p>
          <pb facs="riksdagen-motions-pdf/data/1948/mot_1948__ak__37/mot_1948__ak__37-002.pdf"/>
          <p>
            10 Motioner i Andra kammaren, nr 37.
          </p>
          <p>
            skyddets omfattning blivit normgivande även för övriga försäkringsföretags
            erbjudanden, torde en redogörelse för nu gällande ordning på området
            lämp- ligen kunna grundas på förstnämnda försäkringsanstalts bestämmelser
            om försäkringens omfattning och kostnader. Premien för den obligatoriska
            skoltidsförsäkringen utgör numera endast 75 öre per elev och år
            men omfattar å andra sidan endast olycksfall under skolundervisningen
            samt under direkt väg till och från skolan, under raster samt
            under utflykter, studiebesök o. d. i samband med undervisningen.
            Det existerar emellertid även en försäkring som gäller såväl i
            skolan som under fritid och ferier. I denna försäkring är numera,
            som nämnts, även barn- förlamning inbegripen. Vid olycksfall utbetalas
            full läkekostnadsersättning med viss maximering, varvid i denna
            ersättning även inbegripas vård på sjukhus, utgifter för annan
            vård, medicin, förbandsartiklar o. d. samt kostnader för resor
            till och från läkare och sjukhus. Även kostnaderna för specialbehandling
            ersättas. Vid tandskada lämnas full ersättning för behandlingen.
            Dödsfallsersätt- ning utgår med ett belopp av 1 000 kronor samt
            vid fullständig invaliditet en årlig invaliditetsränta av 1000
            kronor till dess den skadade fyller 24 år samt vid uppnådda 24
            år ett engångskapital av 5 000 kronor. Även vid partiell invaliditet
            utgår ersättning. Kostnaderna för denna försäkring ut- göra i
            hela landet med undantag för Stockholm 5 kronor för år i det fall
            att barnet tillhör sjukkassa, i annat fall 6 kronor. Det är väl
            icke uteslutet att denna relativt låga avgift skulle kunna ytterligare
            nedbringas, därest försäkringen komme att omfatta alla folkskolebarn.
            Det försäkringsskydd som här ges torde i allt väsentligt vara
            behövligt även sedan lagen om allmän sjukförsäkring trätt i kraft.
            Dels kommer denna nämligen blott att omfatta ett grundskydd, dels
            avser folkskole- barnens olycksfallsförsäkring ersättningar som
            icke kunna utgå via den allmänna sjukförsäkringen. Vad exempelvis
            invaliditetsersättningen angår, så avser denna framför allt att
            möjliggöra för den skadade att erhålla en lämpligare utbildning.
            Skolbarnsförsäkringen torde därför vara synnerligen välbehövlig
            som ett komplement till det statliga och lagstadgade grund- skyddet
            genom den allmänna sjukförsäkringen. Undertecknade äro av skäl
            som torde ha framgått av det föregående principiellt av den uppfattningen,
            att folkskolebarnens olycksfallsförsäk- ring borde ordnas genom
            statens försorg och på dess bekostnad. Emellertid torde kunna
            göras gällande att frågan om formerna för en dylik försäkring
            förtjänar ett närmare övervägande. Dels kan ju hävdas att det
            är nödvän- digt ta ställning till i vad mån de bestämmelser, som
            försäkringsanstalterna tillämpa på detta område, skulle vid en
            statlig försäkring vara i behov av revidering i samband med att
            sjukförsäkringslagen träder i kraft, dels förtjänar frågan om
            på vilket sätt en dylik försäkringsverksamhet skall handhavas
            ett närmare övervägande.
          </p>
          <pb facs="riksdagen-motions-pdf/data/1948/mot_1948__ak__37/mot_1948__ak__37-003.pdf"/>
          <p>
            Motioner i Andra kammaren, nr 37. 11
          </p>
          <p>
            Med stöd av det anförda föreslås, att riksdagen måtte i skrivelse
            till Kungl. Maj:t hem- ställa, att Kungl. Maj:t måtte låta utreda
            möjligheten av och formerna för en statlig och av staten bekostad
            obliga- torisk olycksfallsförsäkring för folkskolans barn samt
            fram- lägga de förslag som utredningen kan ge anledning till.
          </p>
          <p>
            Stockholm i januari 1948. Gunnar Adolfsson. Azxel Nordström.
            S. Rönn-Christiansson.
          </p>
          <p>
            K. Senander. Harald Johanson.
          </p>
        </div>
      </div>
    </body>
  </text>
</TEI>
