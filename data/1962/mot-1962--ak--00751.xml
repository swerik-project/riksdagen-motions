<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__751/mot_1962__ak__751-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 751 år 1962 13
          </p>
          <p>
            Nr 751
          </p>
          <p>
            Av herr Bohman, i anledning av Kungl. Maj:ts proposition nr 87,
            med förslag till kungörelse om ändring i byggnads- stadgan den
            30 december 1959 (nr 612).
          </p>
          <p>
            (Lika lydande med motion nr 620 i Första kammaren)
          </p>
          <p>
            I Kungl. Maj:ts proposition nr 87 föreslås bl. a. sådan ändring
            i 34 8 2 mom. byggnadsstadgan att byggnadsnämnds underrättelseskyldighet
            i sam- band med ändring av tomtindelning inskränkes. Enligt lagrummets
            nuva- rande lydelse skall samtliga markägare inom berört kvarter
            underrättas om utställande av förslag till tomtindelning eller
            skriftligen medgiva att sådant förfarande ej behöver ske. Enligt
            propositionen skulle sådan underrättelse icke erfordras i fråga
            om markägare som uppenbarligen ej beröres av tomt- indelningsförslaget.
            Motiven för ändringen återfinnes i ett i propositionen refererat
            tjänsteut- låtande från stadsbyggnadskontoret i Stockholm. Däri
            hävdas i första hand att gällande bestämmelser — som i förhållande
            till 1947 års byggnadsstadga innebär en viss utvidgning av underställelseskyldigheten
            — medför admi- nistrativa olägenheter samt ökade kostnader för
            såväl byggnadsnämnd som fastighetsägare. Enligt min uppfattning
            har olägenheterna överdrivits. Över huvud taget torde underställelseskyldigheten
            i samband med tomtindelning från såväl administrativ som kostnadsmässig
            synpunkt vara ett jämförelsevis obetyd- ligt problem. Antalet
            ägare av mark inom kvarter som beröres av tomtindel- ning, vilka
            enligt förslaget i fortsättningen ej skulle komma att underställas
            tomtindelningsförslag, torde dessutom vara förhållandevis ringa.
            Såsom framhålles av departementschefen torde det vid indelning
            av tidigare icke tomtindelad mark undantagslöst vara nödvändigt
            att underrätta samtliga ägare av icke tomtindelad mark inom kvarteret.
            Härvid bör också — som departementschefen påpekar — »åtminstone»
            de närmaste av de grannar vilka äger tomtindelad mark inom kvarteret
            underrättas. I fråga om ändring av redan bestående tomtindelning
            är normalfallet att man kan förutse ytter- ligare tomtindelningsändringar
            inom kvarteret i samband med en fortsatt sanering. Som departementschefen
            ävenledes framhåller bör man i detta fall icke underlåta att kalla
            någon tomtägare inom kvarteret. Endast i de rela- tivt sällsynta
            fall, då man — utan samband med andra ändringar av tomt- indelningen
            — jämkar en tomts gräns mot gata till följd av trafikreglering
            e. d. torde övriga markägare inom kvarteret ej beröras. Det framlagda
            för-
          </p>
          <pb facs="riksdagen-motions-pdf/data/1962/mot_1962__ak__751/mot_1962__ak__751-002.pdf"/>
          <p>
            14 Motioner i Andra kammaren, nr 751 år 1962
          </p>
          <p>
            slaget till inskränkning av underställelseskyldigheten skulle
            således endast i ett ringa antal ärenden innebära administrativ
            förenkling, förutsatt att byggnadsnämnd ej missbrukar den föreslagna
            friheten för nämnden att själv bedöma vilka fastighetsägare som
            skall underställas tomtindelnings- förslaget. Om det framlagda
            förslaget alltså knappast kan anses motiverat med hänsyn till
            de uppenbarligen ringa olägenheter som underställelseskyldig-
            heten i dess nuvarande utformning kan förorsaka, skulle däremot
            den före- slagna ändringen från olika synpunkter — och ej minst
            med hänsyn till rättssäkerheten komma att medföra avsevärda nackdelar.
            Det föreligger ofta betydande svårigheter att avgöra vilka fastighetsägare
            som beröres eller ej beröres av ett tomtindelningsförslag. Detta
            underströks särskilt av tredje lagutskottet vid dess behandling
            av 1959 års proposition om ändrad bygg- nadslagstiftning (utl.
            1959 nr 26). Utskottet uttalade i anslutning härtill att det &gt;ur
            såväl rättssäkerhetssynpunkt som praktisk synpunkt vore mest ändamålsenligt
            att underrättelse tillställdes alla markägare inom kvarte- ret&gt;.
            Härutinnan har under de två förflutna åren icke inträtt något
            som kan motivera ändrat ståndpunktstagande. Vid en ändring skulle
            byggnadsnämn- derna icke sällan ställas inför besvärliga och känsliga
            avvägningar, som lätt kan leda till att vissa fastighetsägare
            till följd av utebliven delgivning ej får tillfälle att bevaka
            sina intressen. Jag vill ingalunda bestrida kvalifika- tionerna
            hos de tjänstemän, som handlar å byggnadsnämndernas vägnar; det
            vore i och för sig förklarligt, om de ej alltid av befintliga
            register och kartor skulle kunna utläsa vilka fastighetsägare
            inom ett kvarter som »up- penbarligen&gt; ej är berörda av ett tomtindelningsförslag.
            Det bör i detta sammanhang understrykas att — såsom också departe-
            mentschefen anfört — den i förhållande till 1947 års byggnadsstadga
            utvid- gade underställelseskyldigheten påkallades bl. a. av de
            år 1959 genomförda vidgade befogenhetlerna för byggnadsnämnd att
            föranstalta om ändring av fastställd tomtindelning. Det nu framlagda
            förslaget är visserligen att anse som en kompromiss mellan nuvarande
            och äldre bestämmelser. Det ovan sagda liksom vad departementschefen
            anfört som stöd för att icke föreslå en återgång till den äldre
            ordningen utgör emellertid enligt min mening ett starkt motiv
            för att gällande bestämmelser bibehålles oförändrade. Jag av-
            styrker således det framlagda förslaget till ändring av 34 $ byggnadsstad-
          </p>
          <p>
            gan.
          </p>
          <p>
            I propositionen föreslås vidare sådan ändring av 58 $ 2 mom.
            byggnads- sladgan att byggnadslov, som avser uppsättande eller
            väsentlig ändring av skylt eller ljusanordning, skall kunna begränsas
            att avse rätt att bibehålla skylten eller anordningen endast under
            viss tid. Förslaget alt införa en möjlighet att tidsbegränsa byggnadslov
            synes
          </p>
          <pb facs="riksdagen-motions-pdf/data/1962/mot_1962__ak__751/mot_1962__ak__751-003.pdf"/>
          <p>
            Motioner i Andra kammaren, nr 751 år 1962 15
          </p>
          <p>
            — såsom byggnadsstyrelsen hävdat i sitt remissyttrande — redan
            från prin- cipiell synpunkt i hög grad betänkligt. Byggnadslovet
            är visserligen, som departementschefen framhåller, en form av
            förhandsbesked rörande de vill- kor som skall gälla för vidtagande
            av en viss åtgärd. Av avgörande betydelse för den sökande är emellertid
            vilka villkor som innefattas i detta förhands- besked. Principen
            att byggnadslov är definitivt och ej kan återkallas är uppenbarligen
            av väsentlig betydelse. Såvitt gäller vanliga byggnader torde
            det ej heller vara tänkbart att ändra byggnadslovets karaktär,
            så att det skulle kunna avse uppförande av en byggnad i och för
            dess bibehållande under viss tid eller tills vidare. Jag ifrågasätter
            därför huruvida det icke måste anses strida emot bygg- nadslagens
            grunder att genom ändring av byggnadsstadgan så förändra byggnadslovets
            innebörd att det ges tidsbegränsad karaktär. Byggnadslov är att
            betrakta som en s. k. hinderslöshetsförklaring. Det är alltså
            icke fråga om myndighets medgivande till en i princip förbjuden
            åtgärd, utan om en verksamhet som i och för sig är tillåten men
            av kontrollhänsyn ställts under myndighets tillsyn i tillståndsgivningens
            form. Den som ansöker om bygg- nadslov har alltså ett på äganderätt
            eller dispositionsrätt till tomten grundat anspråk eller med andra
            ord ett rättsanspråk att erhålla byggnadslov, om laga hinder däremot
            ej möter. Prövningen härav skall uppenbarligen ske med beaktande
            av de förhållanden som föreligger vid prövningstillfället; de
            ändringar däri som eventuellt framdeles kan inträffa saknar relevans.
            (Jfr f. ö. Kompetensfördelningen av administrativa besvärsmål
            mellan Kungl. Maj:t i statsrådet och regeringsrätten, SOU 1959:4,
            s. 418.) Någon principiell skillnad kan -— som jämväl byggnadsstyrelsen
            anför — icke sägas föreligga mellan byggnadslov för byggnader
            och byggnadslov för skyltar och ljusanordningar. Att anläggningskosnaderna
            för de senare ofta är lägre kan icke tillmätas betydelse. Det
            förekommer dessutom inte sällan att kostnaderna redan för en ordinär
            reklamskylt med neonljus kan uppgå till 25 000 kr.; för en stor
            ljusskyltanläggning kan kostnaderna uppgå till inemot 200 000
            kr. I vissa fall kan det alltså bli fråga om kostnader jämför-
            liga med dem som uppkommer för mindre byggnader. Något påtagligt
            behov av de berörda bestämmelserna har icke visats före- ligga.
            I den framställning från överståthållarämbetet som ligger till
            grund för propositionen har ämbetet klart angivit, att det enligt
            ämbetets erfaren- het endast är »i undantagsfall» som behov kan
            föreligga att förordna om bortlagande av skylt som anbragts med
            vederbörligt byggnadslov. I fram- ställningen har angivits två
            exempel på dylika fall. För det första bör -— framhåller ämbetet
            — den omständigheten att tillstånd tidigare medde- lats till uppsättande
            av skyltanordning på en kulturhistoriskt eller konst- närligt
            värdefull byggnad icke rimligen från det allmännas synpunkt utgöra
            hinder för förordnande om borttagande eller ändring av skylten,
            därest
          </p>
          <pb facs="riksdagen-motions-pdf/data/1962/mot_1962__ak__751/mot_1962__ak__751-004.pdf"/>
          <p>
            16 Motioner i Andra kammaren, nr 7351 år 1962
          </p>
          <p>
            denna i samband med en omfattande ändring av byggnadens exteriör
            uppen- barligen skulle inverka menligt på denna. För det andra
            skulle sådana fall kunna inträffa då skyltar, som vid uppsättandet
            icke verkat störande på trafiken, kunde komma att göra detta i
            samband med en omläggning av tra- fiklederna eller signalsystemet.
            Också departementschefen har givit uttryck för uppfattningen att
            behovet av författningsändring i dagens läge ej är särskilt framträdande.
            Vad först gäller frågan om avlägsnande av skyltar som kan verka
            störande på trafiken torde — vilket icke beaktats av departementschefen
            — redan enligt gällande lagstiftning föreligga möjlighet att tillgripa
            expropriation. Sådant förfarande är från rättssäkerhetssynpunkt
            klart att föredraga fram- för den i propositionen föreslagna ordningen.
            Det bör dessutom uppmärk- sammas att, även om förslaget genomföres,
            expropriationsvägen likväl kan bli nödvändig att tillgripa för
            att borttaga skyltanordningar, som under den tidsbegränsade byggnadslovstiden
            kommit att bli ur trafiksäkerhetens syn- vinkel olämpliga. Endast
            i undantagsfall torde nämligen byggnadsnämnd kunna vid meddelande
            av byggnadslov förutse att — och i så fall vid vilken tidpunkt
            — en medgiven skyltanordning kan komma att bli olämplig från trafiksäkerhetssynpunkt.
            Om det avsedda syftet skall kunna nås bleve alltså byggnadsnämnden
            nödsakad att — vilket enligt departementschefens ut- talande icke
            vore avsikten — meddela tidsbegränsade byggnadslov relativt generellt
            och därvid tillämpa förhållandevis korta tidsfrister. Det kan
            därför ifrågasättas om den föreslagna förfatlningsändringen med
            åsyftad tillämp- ning utgör en ändamålsenlig lösning. Om expropriationsvägen
            skulle anses alltför omständlig, förefaller det böra övervägas
            huruvida icke andra, från rättssäkerhetssynpunkt betryggande vägar
            skulle kunna väljas för att uppnå det avsedda resultatet. Departementschefen
            har i propositionen erinrat om att hinder för närvarande icke
            möter mot att i lokal ordningsstadga reglera skyltfrågor från
            andra synpunkter än som beaktas i byggnadsstadgan, t. ex. &gt;allmän
            ordning och säkerhet». Huruvida häri skulle kunna innefattas även
            en reglering av berörda frågor med hänsyn till trafiksäkerheten
            är givetvis tveksamt. En annan tänkbar lösning erbjuder 52 $ byggnadsstadgan,
            enligt vilken skyllanordning som är skadad eller eljest bristfällig
            snarast skall borttagas, om den ej iståndsättes. Berörda bestämmelse
            skulle nämligen kunna på så sätt kompletteras att även skyltanordning
            som blivit störande för trafiken kunde borttagas, därest den ej
            försattes i sådant skick alt de störande verkningarna bringades
            att upphöra. Enligt min mening bör utredas om icke någon av här
            angivna lösningar skulle kunna komma i fråga. Sam- tidigt måste
            emellertid — med beaktande av de synpunkter byggnadssty- relsen
            anfört i sitt remissyttrande — utredas i vilka former sakägare
            skall beredas ersättning för kostnader eller förluster, som här
            ifrågasatta åtgärder kan medföra.
          </p>
          <pb facs="riksdagen-motions-pdf/data/1962/mot_1962__ak__751/mot_1962__ak__751-005.pdf"/>
          <p>
            Motioner i Andra kammaren, nr 751 år 1962 17
          </p>
          <p>
            Såvitt gäller det andra av överståthållarämbetet åsyftade fallet
            har i de- partementschefens yttrande angivits att &gt;vad som erfordras
            torde i stort sett blott vara en möjlighet att vid behov kunna
            framdeles förordna om borttagande eller ändring av större eller
            mera iögonenfallande anordningar, vilka tenderar att dominera
            stadsbilden». Om en skylt icke redan då bygg- nadslov begäres
            skulle befinnas »dominera stadsbilden&gt;, synes det oss emel- lertid
            svårt att förstå att andra därefter vidtagna byggnadsåtgärder
            skulle kunna medföra att skylten sedermera bleve så dominerande
            att den borde avlägsnas. Och även om så till äventyrs skulle kunna
            bli fallet, lär bygg- nadsnämnden icke ha möjlighet att på förhand
            avgöra för vilka skyltar byggnadslovet på nu angiven grund skulle
            vara tidsbegränsat. I den mån framdeles estetiska skäl kan tänkas
            motivera ändringar av en skylt borde dessa kunna åstadkommas genom
            samråd mellan berörda parter. Här har för övrigt byggnadsnämnden
            och den enskilde i regel ett gemensamt in- tresse. Jag kan alltså
            icke finna, att det för normala fall förefinnes något behov att
            genomföra den här berörda ändringen av byggnadsstadgan. Om en
            möj- lighet att tidsbegränsa byggnadslov för skyltar över huvud
            skulle bli av något värde, måste — som nyss anförts — i strid
            mot vad som avsetts med överståthållarämbetets framställning tidsbegränsning
            tillämpas i ett bety- dande antal fall, i fråga om vilka ovisshet
            råder om den kommande utveck- lingen av bebyggelsen. Det torde
            därför kunna befaras, att många byggnads- nämnder kommer att utnyttja
            sin nya befogenhet i betydligt vidsträcktare omfattning än som
            varit avsett. Det ligger nära till hands för byggnadsnämn- derna
            i expanderande orter att för alla eventualiteters skull föreskriva
            tids- begränsning utan att konkreta stadsplanemässiga skäl föreligger
            vid be- slutstillfället. Av här anförda skäl anser jag att även
            den föreslagna ändringen av 58 $ byggnadsstadgan icke bör vidtagas.
            Med hänvisning till det anförda får jag hemställa, att riksdagen
            måtte avstyrka de i propositionen nr 87 framlagda förslagen till
            ändring av 34 och 58 $$ byggnads- stadgan.
          </p>
          <p>
            Stockholm den 27 mars 1962
          </p>
          <p>
            Gösta Bohman
          </p>
          <p>
            2 Bihang till riksdagens protokoll 1962. 4 saml. Nr 743—751
          </p>
          <p>
            Eklunds &amp; Vasatryck, Sthlm 1962
          </p>
        </div>
      </div>
    </body>
  </text>
</TEI>
