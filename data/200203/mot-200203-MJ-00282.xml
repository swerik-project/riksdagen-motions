<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0282/mot_200203_MJ_0282-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            24
          </p>
          <p>
            2002/03 mnr: MJ282 pnr: m1327
          </p>
          <p>
            Motion till riksdagen 2002/03:MJ282
          </p>
          <p>
            av Kent Olsson och Inger René (m)
          </p>
          <p>
            Torskfiskestopp
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att avslå förslaget om ett ensidigt svenskt
            torskfiskestopp. 2. Riksdagen tillkännager för regeringen som
            sin mening vad i motionen anförs om ökad forskning. 3. Riksdagen
            tillkännager för regeringen som sin mening vad i motionen anförs
            om ersättning för torskfiskestopp om detta införs.
          </p>
          <p>
            Motivering
          </p>
          <p>
            Under de senaste åren har flera rapporter kommit om allvarliga
            minskningar i torskfiskbeståndet. Detta gäller såväl Östersjön
            som Västerhavet. Det finns stor anledning att känna oro över detta.
            Stora både biologiska och ekonomiska värden står på spel. Omfattande
            åtgärder måste vidtagas för att torsken inte skall försvinna helt
            och hållet. Insatser kommer att krävas både på nationell och internationell
            nivå. Det orsknings- och utvecklingsarbete som i dag pågår på
            det marinbiologiska området måste få resurser för att utforska
            vad som är anledningen till att allt mindre torsk finns i våra
            hav. Det är mycket viktigt med ett internationellt forskningssamarbete
            i denna råga. Det är också viktigt att man genomför samma åtgärder
            internationellt som i Sverige. Det ensidiga torskfiskestopp som
            den svenska regeringen ihop med Miljöpartiet föreslår är förödande
            för svenska fiskare och för svensk iskberedningsindustri. Ett
            ensidigt svenskt torskfiskestopp kommer att bli verkningslöst
            för det samlade torskfisket och kommer inte att förbättra situationen
            vad gäller ångsten av torsk.
          </p>
          <pb facs="riksdagen-motions-pdf/data/200203/mot_200203_MJ_0282/mot_200203_MJ_0282-0002.pdf"/>
          <p>
            2002/03:MJ282
          </p>
          <p>
            25
          </p>
          <p>
            Om inte Sverige fiskar upp sin kvot kommer andra nationers fiskare
            att göra detta. Kostnaderna för ett svenskt torskfiskestopp är
            också betydande. Kostnaden för svenska fiskares ersättning för
            torskfiskestoppet och beredningsindustrins kostnader beräknas
            överstiga en miljard kronor. Dessa pengar finns inte avsatta i
            budgeten. Att införa ett torskfiskestopp utan att kompensera näringen
            är en katastof för svenskt fiske. Fiskenäringen runt om i landet
            rasar mot beslutet. Uppemot 2 000 personer väntas få minskade
            inkomster på grund av detta tvååriga stopp för torskfisket. Ett
            stopp som inte alls hjälper. Ett ensidigt svenskt torskfiskestopp
            kan dessutom innebära att Sverige som gått i spetsen för ett mindre
            rovfiskande förlorar sitt inflytande i internationella sammanhang.
            Sverige har ju gått i spetsen för ett skonsammare fiske genom
            att föreslå större maskor i garnen, längre fiskestopp för torsken
            och fredning av vissa lekområden. Tyvärr har klåfingrigheten hos
            vissa partier kommit att gå ut över en redan tidigare hårt ansatt
            näring. Att kunna tro att ett ensidigt svenskt torskfiskestopp
            skulle kunna påverka det internationella torsfisket är naivt.
            Det är ju också helt klart att inga andra länder ställer upp på
            det svenska kravet att stoppa torskfisket. I stället för att på
            detta sätt missgynna svenskt fiske bör regeringen snarast presentera
            en = alternativ strategi, som = syftar till att säkerställa förutsättningarna
            för ett långsiktigt uthålligt torskfiske. Denna strategi bör sedan
            bli Sveriges position i de förhandlingar som kommer att äga rum
            med övriga EU-länder om det framtida fisket. En avvägd och balanserad
            hållning gynnar både Sverige och de svenska fiskarna i den nu
            uppkomna situationen. Ingen fiskare vänder sig mot att förslag
            tas fram för att minska det rovfiske som vissa länder bedriver
            på torsk. Man vänder sig inte heller mot ett restriktivare torskfiske,
            men man vänder sig mot okloka politiska beslut. Beslut som tillkommit
            enbart för att tillfredställa ett visst politiskt parti. Den politiska
            makten är tydligen viktigare än svenska fiskares möjligheter att
            fiska och själva försörja sig. Forskningsinsatser för att få bättre
            kunskaper och därigenom få fram förslag om hur det framtida fisket
            skall kunna se ut, liksom internationella överenskommelser om
            torskfisket, ser vi som betydelsefulla för svenskt fiske. Om detta
            ensidiga svenska torskfiskestopp trots allt införs är det självklart
            att de svenska fiskarna och fiskenäringen skall kompenseras fullt
            ut.
          </p>
          <p>
            Stockholm den 20 oktober 2002
          </p>
          <p>
            Kent Olsson (m) Inger René (m)
          </p>
        </div>
      </div>
    </body>
  </text>
</TEI>
