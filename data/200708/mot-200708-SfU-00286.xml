<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00286">
  <teiHeader>
    <fileDesc>
      <titleStmt>
        <title>Individualiserad föräldraförsäkring</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Individualiserad föräldraförsäkring</title>
          <idno type="rdwebb">GV02Sf286</idno>
          <rs type="number">Sf286</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf286/text</ref>
          <ref type="dokument_url_html">http://data.riksdagen.se/dokument/GV02Sf286</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf286</ref>
          <ref type="doc">http://data.riksdagen.se/fil/8404A37E-2E03-4C72-9426-4BB4BA496FCB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UXXVr5LyBFJbmgTKsFQPMz" type="signed"/>
        <correspContext corresp="i-UXXVr5LyBFJbmgTKsFQPMz">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-mN8mVTBvBYjtHLNThWLo4"/>
        </correspContext>
        <correspAction type="referral" xml:id="i-3gKTzfZQkHNHb9s5An4srS">
          <date when="2007-10-16"/>
        </correspAction>
        <correspAction type="dismissal" xml:id="i-9T4TDDjCCQuWgPJ1QGR9rF">
          <date when="2007-10-16"/>
        </correspAction>
        <correspAction type="numbering" xml:id="i-VQQ9pqNFMwQEdHTpt2QQRm">
          <date when="2007-10-08"/>
        </correspAction>
        <correspAction type="submission" xml:id="i-JziKm22W4fCEW7C5CSjRPG">
          <date when="2007-10-04"/>
        </correspAction>
        <correspAction type="transfer" xml:id="i-3S4Dmktx7vn6vFeoYkX9Mm">
          <date when="2007-10-04"/>
        </correspAction>
        <correspAction type="assigned" xml:id="i-4n4YV3ppvo9bws3m7N49cQ"/>
        <correspContext corresp="i-4n4YV3ppvo9bws3m7N49cQ">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-F1Q5UCNhvT7RFz2wCq153u">
          <head xml:id="i-4CTa5qt3EZQXKQ5D4UmPK8">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 Regeringens syn på jämställt föräldraskap 3
            </item>
            <item>
              5 Individualiserad föräldraförsäkring 4
            </item>
            <item>
              6 Hemma samtidigt 5
            </item>
            <item>
              7 Jämställt inträde i föräldraförsäkringen 6
            </item>
            <item>
              8 En könsneutral försäkring 6
            </item>
            <item>
              9 Från ekonomisk familjepolitik till ekonomisk barnpolitik 7
            </item>
            <item>
              10 Ändrad målformulering för starkare jämställdhetsperspektiv
              7
            </item>
          </list>
        </div>
        <div type="motProposal" subtype="förslag">
          <head xml:id="i-LZ1jvn7wArAxLzxhfCUygh">
            2 Förslag till riksdagsbeslut
          </head>
          <list style="ol">
            <item xml:id="i-9jYZoiKZGk2q8GzuZbqRwF">
              Riksdagen begär att regeringen återkommer med förslag på hur
              en individualisering av föräldraförsäkringen bör genomföras.
            </item>
            <item xml:id="i-AexrLXhydrSeQS4Q5un1m4">
              Riksdagen tillkännager för regeringen som sin mening vad som
              anförs i motionen om utvidgade möjligheter för vårdnadshavare
              att vara hemma samtidigt.
            </item>
            <item xml:id="i-Fxm7ZbhamJznYk86RCnJcf">
              Riksdagen tillkännager för regeringen som sin mening vad som
              anförs i motionen om avskaffande av regeln om 240 dagars kvalifikationstid
              i föräldraförsäkringen.
            </item>
            <item xml:id="i-HUr47ywna76DJpAKyWzj4Z">
              Riksdagen tillkännager för regeringen som sin mening vad som
              anförs i motionen om möjligheten för föräldrar av samma kön att
              dela föräldradagarna lika mellan sig.
            </item>
            <item xml:id="i-LxwDCSen3bcS9btvJDw1PG">
              Riksdagen tillkännager för regeringen som sin mening vad som
              anförs i motionen om ändrad benämning av politikområdet Ekonomisk
              familjepolitik.
            </item>
            <item xml:id="i-K39cJAgYwmwmrPhrT4E1cL">
              Riksdagen tillkännager för regeringen som sin mening vad som
              anförs i motionen om ändrad målformulering för politikområdet
              Ekonomisk familjepolitik.
            </item>
          </list>
        </div>
        <div type="motContent">
          <head type="h1" xml:id="i-84NRJDXmNeG6tHcva45nZ5">
            3 Inledning
          </head>
          <p xml:id="i-FUPf2g72g3ePdgW22U5Nqq">
            Den norm som råder i samhället och som ger kvinnor som grupp
            det yttersta ansvaret för hem och barn definierar samtidigt män
            som grupp som mindre lämpade för föräldraskap och kvinnor som
            mindre lämpade för förvärvsarbete. Denna norm leder till en orättvis
            fördelning mellan betalt och obetalt arbete i samhället och därmed
            till att kvinnor diskrimineras i arbetslivet när det gäller löner
            och arbetsvillkor. Dessutom motverkar den barnens rätt till nära
            relationer till sina fäder.
          </p>
          <p xml:id="i-SpwqMg7QCziGNyiaHfS91a">
            För att komma till rätta med den ordning som diskriminerar kvinnor
            krävs en rad övergripande samhällsförändringar. För Vänsterpartiet
            är det självklart att driva frågan om rätt till heltid, om förkortad
            arbetstid, om att höja kvinnors löner och om att arbeta för en
            stark offentlig sektor. Frågan om fördelningen mellan det betalda
            och det obetalda arbetet är därför av avgörande betydelse.
          </p>
          <p xml:id="i-XchgmPptd2zSfs9sxM8HsH">
            För att få till stånd ett jämställt arbetsliv krävs också ett
            jämställt privatliv. Det är inte ovanligt att kvinnor och män
            upplever att de lever i en jämställd relation fram till första
            barnet. När sedan andra barnet föds pressar strukturerna på arbetsmarknaden
            tillbaka kvinnor till att ta ansvar för hem och barn medan män
            tar det huvudsakliga försörjningsansvaret.
          </p>
          <p xml:id="i-XaMqLMzQYBve9GqZz45HCj">
            Varken rådande normer eller de missförhållanden som följer kommer
            att förändras av sig själva. Det är alltså inte en möjlig väg
            att invänta förändrade beteendemönster i familjerna och på arbetsmarknaden
            och därefter successivt anpassa familjepolitiken. Det som krävs
            är att politiska medel används för att tillskapa nödvändiga förutsättningar
            för jämställdhet mellan könen inom ramen för den generella politiken.
            Inom den ekonomiska familjepolitiken finns kraftfulla sådana verktyg.
          </p>
          <p xml:id="i-EZoWhqQsbkLHQ4U2TyB9JH">
            I denna motion lämnar Vänsterpartiet förslag om att individualisera
            föräldraförsäkringen. Barn behöver fler vuxna i sina liv och vi
            är skyldiga att investera i hårt arbete för att skapa en jämställd
            tillvaro för dem att växa upp i. Arbetsliv och omsorg om barn
            är sammanfogande delar livet. I dag bär kvinnor huvudansvaret
            för att få detta att gå ihop. För att ändra på detta är en individualiserad
            föräldraförsäkring nödvändig.
          </p>
          <head type="h1" xml:id="i-Nr3Tgv5oxrq25R9i4i76op">
            4 Regeringens syn på jämställt föräldraskap
          </head>
          <p xml:id="i-SarNdxQzm5Jx4QkT69TW9u">
            Varken i den senaste regeringsförklaringen eller i budgetpropositionen
            för 2008 (prop. 2007/08:1) går det att finna några konkreta exempel
            på vilket sätt den orättvisa fördelningen av makt och resurser
            på grund av kön skall bekämpas på arbetsmarknaden eller i livet
            i övrigt.
          </p>
          <p xml:id="i-T93oKTTKNEmHYvbvn3ND5q">
            I stället har regeringen lagt fram ett förslag om att kommuner
            skall få erbjuda skattefinansierat vårdnadsbidrag. Syftet sägs
            vara att ge barnfamiljerna valfrihet om hur de vill ordna sin
            barnomsorg. Förslaget är mycket problematiskt ur flera aspekter.
            För det första är problemen uppenbara ur jämställdhetssynpunkt.
            Vårdnadsbidraget, som föreslås bli 3 000 kronor i månaden, går
            inte att leva på, så i praktiken förutsätts att den som stannar
            hemma blir försörjd av någon annan. Det är alltså endast familjer
            med två föräldrar som ens kan överväga att utnyttja bidraget.
            All tidigare erfarenhet visar dessutom att det blir kvinnor som
            stannar hemma och därmed blir beroende av män för sin försörjning.
          </p>
          <p xml:id="i-3wJDjcHsuJJqVyoajsH3CG">
            Rimligen kommer också diskrimineringen av alla kvinnor i arbetslivet
            att öka, eftersom arbetsgivarna tvingas kalkylera med flera års
            frånvaro med vårdnadsbidrag när de skall fatta beslut om anställning,
            fortbildning osv.
          </p>
          <p xml:id="i-8WRdDPND9Eent1DdF9gRDs">
            Utöver detta kommer bidraget också att stjäla resurser från den
            kommunala barnomsorgen. Risken är uppenbar att vårdnadsbidraget
            på sikt kommer att utgöra ett billigt alternativ för många kommuner,
            jämfört med att satsa på att bygga ut barnomsorgen. För Vänsterpartiet
            är det centralt att använda samhällets resurser för att öka jämställdheten
            och den gemensamma välfärden. Därför motsätter vi oss självklart
            en reform som så uppenbart motverkar båda dessa mål.
          </p>
          <p xml:id="i-GKyFqhQqAwSBQsXsdgaqj1">
            Regeringen presenterar i budgetpropositionen ett förslag om att
            jämställdhetsbonus skall införas för föräldralediga. Detta förslag
            har åtminstone till syfte att verka för ökad jämställdhet. Detta
            skall åstadkommas genom att familjernas ekonomiska möjligheter
            att fördela föräldraledigheten mer jämlikt ökas och därmed förbättras
            förutsättningarna för jämställdhet och barnets relation till bägge
            föräldrarna stärks. Genom att förstärka motiven att återgå till
            arbete förväntas också osakliga löneskillnader motverkas. Reformen
            föreslås utformas så att en arbetande förälder skall erhålla en
            bonus via kreditering av skattekontot på maximalt 3 000 kronor
            i månaden under förutsättning att föräldrarna delar på uttaget
            av föräldrapenning. Hur stor bonusen blir för den enskilde styrs
            dels av förvärvsinkomsten, dels av i vilken utsträckning föräldrarna
            delar på föräldrapenningen.
          </p>
          <p xml:id="i-LTdudbEHqgS3SKXjVfmdPY">
            Trots att män i dag har samma rätt till inkomstrelaterad ersättning
            vid föräldraledighet som kvinnor skall alltså upp till 3 000 kronor
            per man och månad, enligt förslaget, användas som morot för att
            uppmuntra män att ta någon del av sitt föräldraansvar.
          </p>
          <p xml:id="i-Kd425PbkFehWSNcghEA2Xk">
            Förslaget om jämställdhetsbonus befäster idén om föräldraskapet
            som obligatoriskt för kvinnor och ett frivilligt erbjudande för
            män som kan locka en och annan om villkoren är tillräckligt förmånliga.
            Frågan är om kvinnor ser det som uppmuntrande att de belönas med
            eftersläpning i lönesättning, uppsägning under föräldraledighet
            och osäkra anställningar.
          </p>
          <head type="h1" xml:id="i-VpgQjZLrFYUmcikHiW8w35">
            5 Individualiserad föräldraförsäkring
          </head>
          <p xml:id="i-M4Sgfgpzhv6C7g8Jgjx43j">
            I dag tar kvinnorna ut ca 80 procent av antalet ersatta dagar
            i föräldraförsäkringen och män resterande 20 procent. Enligt den
            jämställdhetsbilaga som avlämnades till budgetpropositionen för
            2004 (prop. 2004/05:01) uppgår de ekonomiska konsekvenserna av
            föräldraskapet för en tioårsperiod till 304 000 kronor för mamman
            och 10 000 kronor för pappan. Detta visar att kvinnor subventionerar
            mäns lönearbete genom sitt eget obetalda arbete.
          </p>
          <p xml:id="i-5AkwNVDiZzyoXYRFuGBxhe">
            Frågan om lönediskriminering, otrygg anställning, ofrivillig
            deltid och lägre pension hör oundvikligen ihop med vem som tar
            det huvudsakliga ansvaret för omsorgen om barn och familj. Eftersom
            kvinnor ses som bärare av detta ansvar, har kvinnor också en sämre
            utgångspunkt på arbetsmarknaden. För att komma till rätta med
            detta behöver föräldraförsäkringen reformeras så att ett jämnt
            uttag mellan föräldrarna uppnås och därmed stärker ett jämställt
            vårdnadsansvar.
          </p>
          <p xml:id="i-CJpdtjkpEUfCw1jNFxxJHg">
            Hur kvinnor och män skall förmås fördela ansvar för hem och barn
            lika är en av de mest centrala jämställdhetsfrågorna i vår tid.
            I denna diskussion är kopplingen mellan kvinnors obligatoriska
            huvudansvar för barnen och deras position på arbetsmarknaden en
            självklarhet. I dag är fördelningen av föräldrapenningen en förhandlingsfråga
            mellan föräldrarna. Individens valfrihet blir i detta sammanhang
            enbart en illusion. Som en konsekvens av att kvinnor förväntas
            ta huvudansvaret för omsorgen av barn uppstår bl.a. den ojämlika
            inkomst- och löneklyftan samt stora skillnader i anställningstrygghet
            mellan kvinnor och män.
          </p>
          <p xml:id="i-8MEbyY3ihZsBGVHcw8cLia">
            I och med att det, till skillnad från övriga socialförsäkringar,
            är möjligt att överlåta föräldrapenningsdagar till någon annan
            bidrar dagens utformning av föräldraförsäkringen till att återskapa
            och förstärka en ordning på arbetsmarknaden som försvagar och
            lönediskriminerar kvinnor. Systemet upprätthåller dessutom en
            föråldrad föreställning om vad kvinnor respektive män har för
            ansvar i förhållande till barn. För att komma till rätta med dagens
            situation behöver föräldraförsäkringen reformeras så att ett jämnt
            uttag mellan föräldrarna uppnås och därmed stärker ett jämställt
            vårdnadsansvar.
          </p>
          <p xml:id="i-XHBuLYTbAGCeCRzmUDn4Jr">
            Det som krävs är en fortsatt generös föräldraförsäkring som baseras
            på samma principer som alla andra socialförsäkringar. Det innebär
            att föräldrapenning inte skall kunna överlåtas på den andra föräldern,
            på samma sätt som det inte är möjligt att överlåta sin sjukpenning
            eller arbetslöshetsersättning på någon annan.
          </p>
          <p xml:id="i-FeHfstdfYtFrsqVRrULwLk">
            För att nå en ordning där män och kvinnor är lika självklara
            föräldrar på heltid och som inte diskriminerar kvinnor på arbetsmarknaden
            krävs med andra ord en individualiserad föräldraförsäkring.
          </p>
          <p xml:id="i-PT3JXYL49dfwDTfAbsUVn5">
            Föräldraförsäkringens utformning har setts över av en utredning
            som 2005 lämnade sina förslag i betänkandet Reformerad föräldraförsäkring
            (SOU 2005:73). Vänsterpartiet har kämpat länge för att få till
            stånd de förändringar i föräldraförsäkringens uppbyggnad som är
            nödvändiga för att skapa ett jämställt uttag av föräldrapenningen
            och var därför mycket positivt till att en sådan översyn genomfördes.
            Utredningsförslaget som lämnades går ut på att föräldraförsäkringen
            skall byggas ut med två månader, att fem månader skall gå till
            mamman, fem till pappan och den tredje delen till att fritt fördelas
            mellan föräldrarna. Enligt Vänsterpartiet skulle en sådan tredelad
            modell, om den genomfördes, visserligen vara ett steg i rätt riktning.
            Men det skulle inte vara tillräckligt. I de flesta fall skulle
            det innebära att mamman tog ut två tredjedelar av försäkringen
            och pappan en tredjedel. Sådana förslag till lösningar bidrar
            därmed inte till att bryta diskrimineringen av kvinnor i arbetslivet
            och motverkar inte det faktum att kvinnor subventionerar mäns
            lönearbete genom sitt eget obetalda arbete.
          </p>
          <p xml:id="i-3FLTRwN9S7cE2PvJBPv4tt">
            Det borde ligga i föräldrarnas intresse att kvinnor och män får
            jämlika förhållanden, och det finns enligt vår mening ingen anledning
            att män skall behöva lockas med bonusar för att vara jämställda
            eller för att vara med sina barn. Vi är övertygade om att det
            krävs mer än morötter för att bryta könsmaktsordningen och för
            att stärka kvinnans ställning. En individualisering av föräldraförsäkringen
            är ett nödvändigt verktyg både för att göra upp med föreställningen
            om att pappors föräldraansvar, till skillnad från mammors, skulle
            vara förhandlingsbart, och för att bryta diskrimineringen av kvinnor
            på arbetsmarknaden. I vår särskilda motion om utgiftsområde 12
            lägger vi fram förslag om att genomföra denna reform från 2008
            och anvisar i vårt budgetalternativ 900 miljoner kronor för detta.
            Mot denna bakgrund bör regeringen återkomma med förslag på hur
            en individualisering av föräldraförsäkringen bör genomföras. Detta
            bör riksdagen begära.
          </p>
          <head type="h1" xml:id="i-UgRSQiuo6T5SNwtaoN3YJK">
            6 Hemma samtidigt
          </head>
          <p xml:id="i-AWZDQatrFmvEtMvtSmt5Uf">
            Det finns inom föräldraförsäkringen möjlighet att åstadkomma
            fler förbättringar som skulle kunna verka för en ökad jämställdhet.
            Vänsterpartiet anser exempelvis att det vore önskvärt om bägge
            vårdnadshavarna kan vara mer närvarande den första tiden efter
            ett barns födelse. Framför allt skulle männens tid med nyfödda
            härmed öka, vilket både skapar viktiga förutsättningar för en
            tidig och djup relation till barnet och tillgodoser barnets stora
            omsorgsbehov i livets början. De möjligheter som i dag finns med
            tillfällig föräldrapenning är inte tillräckliga i detta avseende.
            Vänsterpartiet anser därför att möjligheten för vårdnadshavare
            att vara hemma samtidigt under barnets första tid bör utökas från
            dagens 10 till 30 dagar. Regeringen bör därför se över hur utvidgade
            möjligheter att vara hemma samtidigt kan genomföras. Detta bör
            riksdagen som sin mening ge regeringen till känna.
          </p>
          <head type="h1" xml:id="i-9ma1nAKewk66GmuFrJEhFU">
            7 Jämställt inträde i föräldraförsäkringen
          </head>
          <p xml:id="i-7n9YEkqb4okGNvPQuQ9UBr">
            Reglerna för inträde till sjukpenninggrundad föräldraförsäkring
            fungerar i dag diskriminerande mot kvinnor. Problemet ligger i
            den regel som finns om 240 dagars s.k. kvalifikationstid för att
            erhålla sjukpenninggrundad föräldrapenning under föräldraförsäkringens
            första 180 dagar. Enligt uppgifter från Försäkringskassan är kvinnors
            uttag högst fram till dess barnen är ungefär 12 månader gamla,
            medan männen tar ut flest dagar när barnen är mellan 11 och 15
            månader. Detta innebär att kvalifikationsregeln särskilt slår
            mot kvinnor. Att regeln överhuvudtaget finns kvar är förvånande
            med tanke på att kvalifikationsnivån generellt sett sänkts för
            inkomstbaserade försäkringar inom socialförsäkringssystemet i
            stort.
          </p>
          <p xml:id="i-3CLYAmWSpzPmdDiFExdZDV">
            Förutom att denna 240-dagarsregel bör tas bort eftersom den diskriminerar
            kvinnor, är det också troligt att regeln leder till onödigt uppskjutande
            av barnafödandet. Den höjning av lägstanivån till 180 kronor som
            genomfördes 2006 är viktig för att förbättra förutsättningarna
            för låginkomsttagare, men är inte en tillräcklig åtgärd för att
            skapa ett jämställt inträde i föräldraförsäkringen. Därför bör
            regeringen se över möjligheterna att avskaffa denna regel om 240
            dagars kvalifikationstid i föräldraförsäkringen. Detta bör riksdagen
            som sin mening ge regeringen till känna.
          </p>
          <head type="h1" xml:id="i-K6ibKt6uaYEAnUMEAwzkCy">
            8 En könsneutral försäkring
          </head>
          <p xml:id="i-8tevQprWBk2YpXjxWoZfqh">
            I och med att kärnfamiljen som norm utmanas i allt större utsträckning
            av andra familjebildningar, där det biologiska föräldraskapet
            inte per automatik sammanfaller med vårdnaden om barnen, finns
            ett behov av att se till att föräldraförsäkringen inte låses fast
            vid en heteronormativ föreställning kring föräldraskap. Det faktum
            att barn föds och växer upp med föräldrar som kan vara av samma
            såväl som olika kön, ställer krav på att föräldraförsäkringen
            utformas på ett sätt som inte utesluter möjligheterna för föräldrar
            av samma kön att dela försäkringen mellan sig oavsett om de är
            gifta eller lever i samboförhållande.
          </p>
          <p xml:id="i-GxTaVNkcenGTKzvRnP8RzW">
            Föräldraförsäkringsutredningen hade i uppdrag att se över hur
            föräldraförsäkringens regelverk behöver anpassas till nya familjebegrepp
            och göras könsneutral. Vare sig den tidigare eller nuvarande regeringen
            har emellertid behandlat utredningens förslag. Vänsterpartiet
            menar att regeringen bör återkomma med förslag på hur föräldrar
            av samma kön skall kunna tillgodogöra sig möjligheten att dela
            föräldradagarna lika mellan sig. Detta bör riksdagen som sin mening
            ge regeringen till känna.
          </p>
          <head type="h1" xml:id="i-FEWpaPMtaxbq8yURNdDrbv">
            9 Från ekonomisk familjepolitik till ekonomisk barnpolitik
          </head>
          <p xml:id="i-5maBJcXjJGD1rQypWRLPFW">
            Familjebegreppet, som det används inom politikområdet Ekonomisk
            familjepolitik, utgår från kärnfamiljen som norm. Denna fokusering
            är också ett tydligt heteronormativt uttryck. Vänsterpartiet vill
            komma bort från denna fastlåsning och i stället sätta barnen i
            centrum. Vi vill understryka vikten av att barn får växa upp i
            en trygg miljö, med fungerande vuxna omkring sig. Utgångspunkten
            är att det är barns vårdnadshavare som utgör barnets trygghet.
            Att det biologiska föräldraskapet ofta sammanfaller med vårdnaden
            är i detta sammanhang av mindre betydelse. Det är utifrån barnens
            behov av social och ekonomisk trygghet vi formulerar vår politik.
          </p>
          <p xml:id="i-GuqiYeFK47SA2wJD9SuQ7D">
            För att samstämmighet skall råda med trygghetssystemets avsikter
            bör politikområdet byta benämning till Ekonomisk barnpolitik.
            Riksdagen bör rekommendera regeringen att en sådan ändring kommer
            till stånd. Detta bör riksdagen som sin mening ge regeringen till
            känna.
          </p>
          <head type="h1" xml:id="i-SNE9TBCG6tLe6K2M1gAo2S">
            10 Ändrad målformulering för starkare jämställdhetsperspektiv
          </head>
          <p xml:id="i-QavWdSyqtozsNLPTHpQqU2">
            Regeringen har i budgetpropositionen föreslagit att målsättningen
            för den ekonomiska familjepolitiken skall ändras från att skillnaderna
            i de ekonomiska villkoren mellan familjer med och utan barn skall
            minska inom ramen för den generella välfärden till att den ekonomiska
            familjepolitiken skall bidra till förbättrade förutsättningar
            för en god ekonomisk levnadsstandard för alla barnfamiljer (prop.
            2006/07:1 volym 6). Vänsterpartiet avvisar detta förslag till
            förändring eftersom det undanröjer det omfördelande syftet med
            trygghetssystemens utformning. Vi föreslår i stället att ett tillägg
            görs till den tidigare målformuleringen som slår fast att politiken
            även skall vara utformad på ett sådant sätt att den bidrar till
            en utveckling mot ökad jämställdhet i samhället. Arbetet för en
            jämställd arbetsmarknad bedrivs inte enbart inom arbetsmarknadspolitiken
            utan måste ske parallellt med arbetet inom andra politikområden,
            inte minst familjepolitiken.
          </p>
          <p xml:id="i-Y5bZ1cQLViBFEUqgbHiZHZ">
            En utvecklad målformulering skulle inte konkurrera med ett fokus
            på barns bästa utan kan snarare sägas förstärka detta. Barn behöver
            ett jämställt samhälle för att deras bästa skall vara en reell
            möjlighet. Barn mår bra av att ha flera vuxna som står dem nära
            och av att ha föräldrar som har trygga jobb med rättvisa löner.
            Också barn gynnas av ett arbetsliv som ser både män och kvinnor
            som självklara föräldrar. Att stärka kvinnors ekonomiska förutsättningar
            är att stärka barnens skydd mot fattigdom. Vänsterpartiet föreslår
            mot denna bakgrund följande lydelse av målformuleringen inom den
            ekonomiska familjepolitiken: Skillnaderna i de ekonomiska villkoren
            mellan familjer med och utan barn skall minska och jämställdhet
            mellan könen skall uppmuntras inom ramen för den generella politiken.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-Pj9U7pLxoEyoYfJD4D9uig">
              Lars Ohly (v)
            </item>
            <item xml:id="i-CDJdYMJk87R6NyxcUW44UY">
              Marianne Berg (v)
            </item>
            <item xml:id="i-Q7dPpnobtcszFEeAphB1Tp">
              Wiwi-Anne Johansson (v)
            </item>
            <item xml:id="i-YF7gkk1HwenpifK41kxdpu">
              Hans Linde (v)
            </item>
            <item xml:id="i-VHVTByDHwFDt1r93BQsfr3">
              Elina Linna (v)
            </item>
            <item xml:id="i-6jUQVpndExEncJs5Nspxsh">
              Kent Persson (v)
            </item>
            <item xml:id="i-S7uYtT3mRihLjqz7zYyJP9">
              Alice Åström (v)
            </item>
            <item xml:id="i-NuXQpGjzWzXfBNXdXEJJeQ">
              Kalle Larsson (v)
            </item>
          </list>
        </div>
      </div>
    </body>
  </text>
</TEI>
