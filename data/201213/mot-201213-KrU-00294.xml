<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00294">
  <teiHeader>
    <fileDesc>
      <titleStmt>
        <title>Läxhjälp till alla</title>
        <author corresp="i-6DUjgAy3EMiPSCDgTnkpXL">av Sven-Erik Bucht (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Läxhjälp till alla</title>
          <idno type="rdwebb">H002Kr294</idno>
          <rs type="number">Kr294</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr294/text</ref>
          <ref type="dokument_url_html">http://data.riksdagen.se/dokument/H002Kr294</ref>
          <ref type="dokumentstatus_url_xml">http://data.riksdagen.se/dokumentstatus/H002Kr294</ref>
          <ref type="doc">http://data.riksdagen.se/fil/7E4402C9-BEB9-46EF-A6F0-3163B0CC4538</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6DUjgAy3EMiPSCDgTnkpXL</idno>
            <name>Sven-Erik Bucht</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TJbYg6aaCgjLg3hNUfHZhR" type="signed"/>
        <correspContext corresp="i-TJbYg6aaCgjLg3hNUfHZhR">
          <note type="signatory" corresp="i-6DUjgAy3EMiPSCDgTnkpXL"/>
        </correspContext>
        <correspAction xml:id="i-XHXfWiwSe3bTtodMePaYyz" type="numbering">
          <date when="2012-10-08"/>
        </correspAction>
        <correspAction xml:id="i-Svtb1C6UXwS7zL2Lpmzg9h" type="submission">
          <date when="2012-10-02"/>
        </correspAction>
        <correspAction xml:id="i-U3sF86RMovyC2ghwGUvbgy" type="transfer">
          <date when="2012-10-01"/>
        </correspAction>
        <correspAction xml:id="i-RCrgo4esYzyRGeEaEYmAzW" type="assigned"/>
        <correspContext corresp="i-RCrgo4esYzyRGeEaEYmAzW">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6ZdY76trAiqHBSxaguVDvf" type="motHeader"/>
      <div xml:id="i-4Udoo3XzccwEypeHLMsRLH" type="motBody">
        <div xml:id="i-B2s25BCZDRNKRc1AdM9zC7" type="motProposal" subtype="förslag">
          <head xml:id="i-5wHJaPFBeLoiqTNus377kh">
            Förslag till riksdagsbeslut
          </head>
          <p xml:id="i-YbnEikLFVzZ2iPEQq1nafz">
            Riksdagen tillkännager för regeringen som sin mening vad som
            anförs i motionen om stöd till alla elever som vill och behöver
            läxhjälp oaktat familjens ekonomiska förutsättningar.
          </p>
        </div>
        <div xml:id="i-G2qpoRh1aDtbjwRvPpcPMg" type="motContent">
          <head xml:id="i-KDhsDjm593C15hdNtSajtT" type="h1">
            Motivering
          </head>
          <p xml:id="i-EwPsuruLtu9H2tKwcXjkjQ">
            Förutsättningarna för barn att klara sin skolgång varierar. Hemförhållanden
            ser olika ut; alla elever har inte föräldrar som kan ställa upp
            och stödja sina barn. Det kan handla om utbildningsbakgrund, språkfärdigheter,
            bostadsförhållanden, trångboddhet, avsaknad av lugn och ro men
            även tid för föräldrar som kan ha långa arbetsdagar som inte medger
            den stöttning som barn så väl behöver. Det har betydelse för barnens
            möjligheter att ta till sig de kunskaper som läxläsning ger. I
            många fall handlar det om klasstillhörighet. Samhället och skolans
            uppdrag är att ge alla elever en likvärdig utbildning oberoende
            av kön, geografisk hemvist, sociala och ekonomiska förhållanden.
            Det finns i dag skolor där endast 4 av 10 elever tar sig vidare
            till gymnasiet. Skolverket rapporterar om kraftigt ökande skillnader
            mellan skolor. Skolor med socioekonomiskt utsatta områden får
            sämre resultat.
          </p>
          <p xml:id="i-JiprfsY8BeCgqMx7sRXC6C">
            Regeringens förslag om RUT-avdrag för läxhjälp är ett alternativ
            som bara gynnar köpstarka familjer och elever med generellt bättre
            betyg. Kostnaden för staten beräknas bli 30 miljoner kronor. Då
            förslaget så ensidigt riktar sig till köpstarka familjer lämnas
            elever och skolor i utsatta områden i sticket och utanförskapet
            ökar ytterligare.
          </p>
          <p xml:id="i-rsX41ydtmFqhgj7Fnp8Vs">
            Det finns andra möjligheter som skulle öka rättvisan som är billigare
            och som ger alla elever samma chans. En möjlighet är givetvis
            läxhjälp via skolan, en annan är de frivilliga organisationer
            som sedan flera år ger gratis läxhjälp. Mattecentrum har i 17
            städer räknestugor som ger gratis läxhjälp i matematik till 60
            000 barn med en omsättning på 3 miljoner kronor eller 50 kronor
            per barn och år. För 30 miljoner kronor skulle Mattecentrum kunna
            hjälpa cirka 600 000 barn och ungdomar mot några enstaka tusen
            för de kommersiella läxhjälpsföretagen. En annan frivilligorganisation
            är Stiftelsen Läxhjälpen som är verksam i utsatta områden i Stockholm,
            Göteborg och snart Malmö och Södertälje. Stiftelsen ger gratis
            läxhjälp till högstadieelever.
          </p>
          <p xml:id="i-6NqLP5cahWuadczdEiuFZ5">
            Målgruppen är elever som riskerar att inte komma vidare till
            gymnasiet och följaktligen hamna i tidigt utanförskap. Unga och
            engagerade högskolestudenter hjälper eleverna regelbundet med
            läxhjälp med fokus på kärnämnen. Den strukturerade och resultatinriktade
            läxhjälpen är betydligt mindre kostsam än kommersiella läxhjälpsföretag
            och ger resultat. Stiftelsens elever höjde förra läsåret betygen
            i snitt 5 ämnen per elev och över 80 procent av eleverna gick
            vidare till gymnasieskolans nationella program. Respektive skolas
            lärare hade bedömt att dessa elever inte skulle klara sig vidare
            utan extra stöd.
          </p>
          <p xml:id="i-C1mXy9LFMM6b9jjZWped4p">
            Det är mycket goda exempel på frivilligorganisationer som jobbar
            icke vinstdrivande med ekonomiskt stöd från näringslivet. Det
            stödet i kombination med de ideella krafterna resulterar i att
            fler ungdomar kan gå en ljusare framtid till mötes.
          </p>
          <p xml:id="i-4NAXmPg8GXzGxJheh7EN8m">
            Regeringens förslag visar att regeringen tror på läxhjälpens
            betydelse men det är alldeles för ensidigt inriktat. Alla elever
            ska ha möjlighet till läxhjälp för det är betydligt fler som behöver
            det.
          </p>
          <p xml:id="i-JMr2egoB69itv1CWDUM4Zb">
            Med anledning av ovan anförda föreslås regeringen omgående ta
            initiativ till att stöd ges till alla elever som vill och behöver
            läxhjälp och att de kan få det oaktat familjens ekonomiska förutsättningar.
          </p>
        </div>
        <div xml:id="i-2pttBYNFZSjjBcDepPSpuM" type="signatureBlock">
          <list xml:id="i-U3c4TnwP8jhe4Zxsj4BVor">
            <item xml:id="i-WAJRFCnX4Kn9qWZJpSMZ2m" who="i-6DUjgAy3EMiPSCDgTnkpXL" type="signature">
              Sven-Erik Bucht (S)
            </item>
          </list>
        </div>
      </div>
    </body>
  </text>
</TEI>
