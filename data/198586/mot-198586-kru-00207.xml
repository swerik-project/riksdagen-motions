<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-kru-00207">
  <teiHeader>
    <fileDesc>
      <titleStmt>
        <title>Den svenska nationella kulturens utveckling, m. m.</title>
        <author corresp="i-U9We27C3x3JviFqbQPuj3d r-0">Alexander Chrisopoulos och Björn Samuelson (vpk) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den svenska nationella kulturens utveckling, m. m.</title>
          <idno type="rdwebb">G902kr207</idno>
          <rs type="number">kr207</rs>
          <orgName type="comitteeAbbreviation">kru</orgName>
          <ref type="dokument_url_text">http://data.riksdagen.se/dokument/G902kr207/text</ref>
          <ref type="dokument_url_html">http://data.riksdagen.se/dokument/G902kr207</ref>
          <ref type="dokumentstatus_url_xml">http://data.riksdagen.se/dokumentstatus/G902kr207</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U9We27C3x3JviFqbQPuj3d</idno>
            <name>Alexander Chrisopoulos</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>Björn Samuelson</name>
            <state type="partyAffiliation">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CeoABBvQ2JHaJxRsaBNemq" type="signed"/>
        <correspContext corresp="i-CeoABBvQ2JHaJxRsaBNemq">
          <note type="signatory" corresp="i-U9We27C3x3JviFqbQPuj3d"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_kr_207/mot_198586_kr_207-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:Kr207
          </p>
          <p>
            Alexander Chrisopoulos och Björn Samuelson (vpk) Den svenska
            nationella kulturens utveckling, m. m.
          </p>
          <p>
            Moralbegrepp, attityder, värderingar som innefattas i begreppet
            kulturarv, återspeglar de ekonomiska, sociala och klassmässiga
            förhållandena i sam- hällsutvecklingen. Kulturarvet utgör den
            grund som varje människa bygger och utvecklar sin personlighet
            och identitet på. Det handlar om individuell identitet, dvs. känslan
            av att jag har ett visst värde, att man duger något till, samt
            en känsla av självrespekt och självförtroende. Medvetenheten om
            att höra samman med andra människor, dvs. att ha en gruppidentitet
            och se sina livserfarenheter inramas av och ingå i en kollektiv
            historia, en insikt om att ens liv har ett sammanhang med sådant
            som har hänt tidigare i den grupp som jag tillhör. På den medvetenheten
            grundar sig självtilliten, känslan av egenvärde, lusten att pröva
            den egna förmågan för att bära vidare gruppens samlade kunskaper
            och erfarenheter, styrkt av den samlade kraft som gruppen har.
            Medvetenheten består också av vetskapen om att en del av de egna
            problemen och svårigheterna inte är personliga utan härstammar
            från de villkor som hela gruppen lever under. Vi anser att man
            inte nog kan understryka betydelsen av och sambandet mellan det
            kulturella arvet och personlighets- och identitetsutvecklingen
            hos människorna. Endast genom en utvecklad personlighet och självständigt
            tänkande blir det möjligt för människorna och framför allt för
            ungdomen att kritiskt granska, utveckla, förkasta eller behålla
            och konstruktivt påverka sitt eget kulturella arv. Det svenska
            folkets kultur är framsprungen ur vårt kulturella arv men också
            ur dagens svenska verklighet. För att utveckla den nationella
            kulturen måste svenska folkets problem, förhoppningar, villkor
            och visioner ingå. Då får vi en levande nationell folklig kultur.
            En förutsättning för människorna och framför allt ungdomarna att
            skaffa sig en gruppidentitet, som är sammansatt av både nationell
            identitet och klassidentitet, är att de tar del av sitt kulturarv,
            dvs. ett kulturarv som inte är en relik i form av en färggrann
            nationaldräkt avsedd att plockas fram och dammas av vid högtidliga
            tillfällen eller ett fornminne som appellerar till en förgången
            och för alltid död tid, utan ett kulturarv som är en kontinuerligt
            kulturhistorisk utvecklingskedja som leder fram till dagens kultur.
            Detta är särskilt viktigt med tanke på den mycket stora och oerhört
            snabba strukturomvandlingen som det svenska samhället har genomgått.
            Där stora folkomflyttningar och klassförskjutning- ar men också
            tekniska förändringar med krav på en anpassning till nya processer
            och arbetsförhållanden har inneburit att hela yrkesgrupper med
            sina kulturtraditioner har försvunnit eller decimerats enormt
            som t. ex.
          </p>
          <p>
            10
          </p>
          <pb facs="riksdagen-motions-pdf/data/198586/mot_198586_kr_207/mot_198586_kr_207-002.pdf"/>
          <p>
            hantverkarna och bönderna. Därför känner sig många människor
            otrygga, de söker sin identitet och en fast punkt i tillvaron,
            genom att söka sammanhang- en bakåt i tiden. Borgerligheten vill
            inte inse kulturarvets betydelse för människorna, dess samband
            med gruppidentiteten och dess klassmässiga aspekter. Det är inte
            förvånande. Det är snarare en logisk följd av den ideologiska
            grundinställ- ning som borgerligheten har och som återspeglas
            i den kulturpolitik den allmänt bedriver. Det är en kulturpolitik
            som syftar till att utplåna människornas gruppkänsla och klasstillhörighet,
            att omvandla människorna till enskilda individer utan samband
            med de reella klassförhållandena i dagens samhälle och att omvandla
            de klassorättvisor som återspeglas i människornas situation till
            individuella problem. Med andra ord vill borger- ligheten med
            sin kulturpolitik slå vakt om de klassintressen den represente-
            rar. Det förhållandet blir mycket tydligt när man ser på de olika
            uttryck som den borgerliga kulturpolitiken har tagit sig under
            olika faser i kapitalismens utveckling. Det är inte någon tillfällighet
            att 1920-talets nationalromantik och nationalchauvinistiska punschpatriotism
            med sin satsning på familjen är definitivt förbi. Det är inte
            heller någon tillfällighet att man i dag satsar på ett annat slags
            individualistisk kultur, i multinationaliseringens tidevarv. Därför
            satsar man obegränsat på en kommersiell masskultur, som förmedlar
            ett allmänt västerländskt ideal, värderingar och livsformer som
            inte appellerar till svenska folkets verklighet, som saknar varje
            form av nationellt särdrag och som syftar till att omvandla individen
            till konsumtionsfaktor. Man nödgas också konstatera att även socialdemokratin
            i stort sett har slutit upp bakom den borgerliga kulturuppfattningen.
            Efterkrigstidens materiella standardförbättringar för den svenska
            arbe- tarklassen har inte följts av en alternativ kultursatsning,
            förenlig med arbetarklassens egna värderingar och ideologi. Den
            svenska arbetarklassen har inte fått tillräckligt stöd för att
            utveckla sin egen kultur och sina egna livsformer. I samband med
            den materiella standardförbättringen har man också anammat borgerlighetens
            statussymboler. Med andra ord, när social- demokratin tog på sig
            ansvaret att förvalta kapitalismen i sitt drygt 40-åriga regeringsinnehav
            fick man borgerlighetens kultur på köpet. På så sätt har socialdemokratin
            medverkat till den svenska arbetarklassens sjunkande klassmedvetenhet
            och relativa avideologisering. Med denna utgångspunkt och i förvissningen
            om att kulturen aldrig är ideologilös utan en avgörande faktor
            för en levande idédebatt och för den ideologiska kampen anser
            vpk att kampen för en progressiv kultur, det svenska arbetande
            folkets kultur, är en av de primära uppgifterna för arbetarrörelsen
            och arbetarpartierna. Mot denna bakgrund bör man också se det
            privata näringslivets och den kapitalistiska industrins alltmer
            ökade intressen för kulturen. Det skall ses i första hand som
            ett försök från kapitalets sida att påverka den ideologiska debatten
            genom satsningar på sådana kulturyttringar som sammanfaller, eller
            åtminstone inte kommer i motsättning till deras värderingar och
            intressen. Det skall också ses som ett försök att skapa en allmänt
            progressiv och positiv bild, där företagen blir en integrerad
            del av samhället med
          </p>
          <p>
            Mot. 1985/86 Kr207
          </p>
          <p>
            1
          </p>
          <pb facs="riksdagen-motions-pdf/data/198586/mot_198586_kr_207/mot_198586_kr_207-003.pdf"/>
          <p>
            motsvarande beroendeförhållanden. Man försöker utnyttja kulturen,
            inte bara som reklam eller ett enkelt marknadsföringsobjekt, utan
            också och framför allt som ett språkrör för en med deras intressen
            sammanfallande ideologi. I motsats till de statliga kulturanslagen
            med sina övervägande prioritering- ar och allsidiga satsningar,
            som utgår från i demokratisk ordning beslutade kulturprogram,
            är kapitalets sponsring i sin ensidighet och målinriktning ett
            oerhört hot mot den konstnärliga friheten och yttrandefriheten.
            Emellertid bör företagens ökade kulturella intresse tas till vara.
            Därför anser vpk att, med hänsyn till den mycket höga vinstnivå
            som företagen har i dag, bör de få en möjlighet att medverka till
            landets kulturella utveckling genom en särskild kulturfond, som
            bör användas för att stimulera och utveckla den svenska kulturen,
            det svenska arbetande folkets kultur. En sådan kulturfond kan
            t. ex. byggas upp genom att företag ger direkta bidrag till den
            i stället för att sponsra enskilda kulturprojekt. Genom fonden
            skulle det vara möjligt att sprida medlen rättvist över hela landet
            efter behov. Administrationen av fonden sker lämpligen genom eller
            i samarbete med statens kulturråd.
          </p>
          <p>
            Hemställan
          </p>
          <p>
            Med hänvisning till det anförda föreslås 1. att riksdagen som
            sin mening ger regeringen till känna vad i motionen anförts om
            nödvändigheten av den svenska nationella kulturens utveckling,
            2. att riksdagen hos regeringen begär förslag om en särskild kulturfond
            i enlighet med vad som anförs i motionen, 3. att riksdagen uttalar
            sig för att den föreslagna fonden skall användas för att främja
            den svenska nationella kulturens utveckling, 4. att riksdagen
            uttalar sig för att sponsring inom kulturlivet ej bör förekomma.
          </p>
          <p>
            Stockholm i januari 1986
          </p>
          <p>
            Alexander Chrisopoulos (vpk) Björn Samuelson (vpk)
          </p>
          <p>
            Mot. 1985/86 Kr207
          </p>
          <p>
            12
          </p>
        </div>
      </div>
    </body>
  </text>
</TEI>
