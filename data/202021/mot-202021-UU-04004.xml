<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-04004">
  <teiHeader>
    <fileDesc>
      <titleStmt>
        <title>med anledning av skr. 2020/21:114 Strategisk exportkontroll 2020 - krigsmateriel och produkter med dubbla användningsområden</title>
        <author corresp="i-TKwDinNn4twnLieK52EXRu">av Björn Söder m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4004 av Björn Söder m.fl. (SD)</title>
          <idno type="rdwebb">H8024004</idno>
          <rs type="number">4004</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H8024004/text</ref>
          <ref type="dokument_url_html">http://data.riksdagen.se/dokument/H8024004</ref>
          <ref type="dokumentstatus_url_xml">http://data.riksdagen.se/dokumentstatus/H8024004</ref>
          <ref type="docx">http://data.riksdagen.se/fil/0DEC43F7-94C5-4D22-8EC1-72DAD6957FBF</ref>
          <ref type="pdf">http://data.riksdagen.se/fil/B0F96A69-1578-4A3A-AA81-015F6513E11C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KNzBZeGAwfWWqNpKiuNNnb" type="basedOn"/>
        <correspContext corresp="i-KNzBZeGAwfWWqNpKiuNNnb">
          <ref>Skrivelse 2020/21:114</ref>
        </correspContext>
        <correspAction xml:id="i-Cs4HKYjaMccTJQ36Z3HTmE" type="signed"/>
        <correspContext corresp="i-Cs4HKYjaMccTJQ36Z3HTmE">
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction xml:id="i-A1kecYRbqc4ha1BySmW8sX" type="submitted">
          <date when="2021-04-27"/>
          <time when="09:59:57"/>
        </correspAction>
        <correspAction xml:id="i-SJAvUXkbGEdtoMTctCaNYr" type="dismissed">
          <date when="2021-04-29"/>
        </correspAction>
        <correspAction xml:id="i-M5XpmhMfx7Kph4UuSgYrYq" type="reviewed">
          <date when="2021-04-29"/>
          <time when="12:33:51"/>
        </correspAction>
        <correspAction xml:id="i-EFVJWGfCXBxbKkWzUrBBUm" type="referred">
          <date when="2021-04-30"/>
        </correspAction>
        <correspAction xml:id="i-XghUGx3aHQbvYigp7uF9jn" type="assigned">
          <date when="2021-06-10"/>
          <time when="15:52:30"/>
        </correspAction>
        <correspContext corresp="i-XghUGx3aHQbvYigp7uF9jn">
          <ref type="assignedTo">Utrikesutskottet</ref>
        </correspContext>
        <correspAction xml:id="i-KmQLJEBfnnf1F67pqjgABx" type="behandlas_i"/>
        <correspContext corresp="i-KmQLJEBfnnf1F67pqjgABx">
          <ref type="uppgift">2020/21:UU9</ref>
          <ref type="ref_dok_id">H801UU9</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU9</ref>
          <ref type="ref_dok_titel">Strategisk exportkontroll 2020 - krigsmateriel och produkter med dubbla användningsområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2V2Z9vfx38TNNYzgJAjyMX" type="motHeader">
        <div xml:id="i-CDEgMAxnVE8CXH9nEr5DE7" type="motTitle">
          Motion till riksdagen 2020/21:4004 av Björn Söder m.fl. (SD)
          med anledning av skr. 2020/21:114 Strategisk exportkontroll 2020
          – krigsmateriel och produkter med dubbla användningsområden
        </div>
      </div>
      <div xml:id="i-QhiwWTPPsYjveimSmuAN9c" type="motBody">
        <div xml:id="i-XhHqgH2pZiZ8PhHvoha9gD" type="motProposal" subtype="förslag">
          <head xml:id="i-J4PJMEKy9mqq68f2L8CJGm">
            Förslag till riksdagsbeslut
          </head>
          <list xml:id="i-PLht2LJzmg8EGau4NuTj6a" style="ol">
            <item xml:id="i-BsGNwZ2o1w9ea1poDBgr9j">
              Riksdagen ställer sig bakom det som anförs i motionen om politiken
              för global utveckling (PGU) som kriterium för krigsmaterielexport
              och tillkännager detta för regeringen.
            </item>
            <item xml:id="i-7eUomqCYxbRQDY7HKywSJs">
              Riksdagen ställer sig bakom det som anförs i motionen om den
              s.k. feministiska utrikespolitiken som kriterium för krigsmaterielexport
              och tillkännager detta för regeringen.
            </item>
            <item xml:id="i-MGiAX4MeL5k81rnocUqHbk">
              Riksdagen ställer sig bakom det som anförs i motionen om behovet
              av icke-spridningsövningar och tillkännager detta för regeringen.
            </item>
            <item xml:id="i-VGNxnDc7HYHW7QEuamaeq2">
              Riksdagen ställer sig bakom det som anförs i motionen om behovet
              av att omgående införa efterkontroller av krigsmateriel och tillkännager
              detta för regeringen.
            </item>
            <item xml:id="i-FGMFQgFKXvReLvnJLi4GNe">
              Riksdagen ställer sig bakom det som anförs i motionen om behovet
              av specialistkompetens vid Inspektionen för strategiska produkter
              (ISP) och tillkännager detta för regeringen.
            </item>
          </list>
        </div>
        <div xml:id="i-UjKyHMpwE2iT9TCp1TzLrG" type="motContent">
          <head xml:id="i-RvTf9mkcXrXVzZgBr7UhnU" type="h1">
            Motivering
          </head>
          <p xml:id="i-UdzJ2jzNagXctb42X7BeQU">
            Under 2020 har exportkontrollen av strategiska produkter kunnat
            fortsätta trots den pågående pandemin. Detta är mycket positivt
            eftersom Sveriges försvarsindustri på många sätt bidrar till svensk
            utrikes- och säkerhetspolitik och en krigsmaterielexport noga
            behöver följas upp av en effektiv exportkontroll. Myndigheten
            som ansvarar för exportkontrollen, ISP, har under 2020 fått en
            ny generaldirektör, vilket vi välkomnar då denna stol under alltför
            lång tid stått tom. Det är också positivt att antalet tillstånd
            för att tillverka och tillhandhålla krigsmateriel ökat, då det
            ger en ökad kontroll i enlighet med de ändringar som genomförts.
            Det är fortsatt viktigt att följa upp och informera om vilka regler
            som gäller för krigsmateriel och produkter med dubbla användningsområden
            bland näringsidkare inom detta område. Samverkan med näringslivets
            organisationer på området behöver också fortsatt stärkas.
          </p>
          <head xml:id="i-B6SYs4bKt42SYFrgSVCMXC" type="h2">
            1 Politiken för global utveckling
          </head>
          <p xml:id="i-ShDBPJaWiijKiojDZJmoyB">
            Politiken för global utveckling (PGU) ska i dag ingå som ett
            kriterium vid bedömningen av krigsmaterielexport. Detta kriterium
            är inte genomtänkt och riskerar att vara kontra­produktivt av
            flera orsaker. Det är inte upp till Sverige att gå in och avgöra
            hur olika stater prioriterar i sina budgetar, om de väljer att
            satsa på sina väpnade styrkor eller väljer andra satsningar. Det
            finns redan ett kriterium att den demokratiska statusen ska prövas
            för stater som köper krigsmateriel, och Sverigedemokraterna menar
            att det måste vara staternas egna beslut, i synnerhet när den
            demokratiska statusen redan har beaktats. Om en stat är militärt
            hotad kan det också finnas skäl att prioritera försvaret framför
            andra områden, trots att landet kan ha stora brister på dessa
            områden. Sverige­demokraterna menar därför att PGU inte ska ingå
            som ett kriterium vid prövning av krigsmaterielexport.
          </p>
          <head xml:id="i-J2tHFi6MAjTDAAwPdCbkAN" type="h2">
            2 Den s.k. feministiska utrikespolitiken
          </head>
          <p xml:id="i-8bcV4RvLPVrT3acFGKGd2z">
            I skrivelsen betonas att ISP ska beakta den s.k. feministiska
            utrikespolitiken och jämställdhetsaspekter under sin handläggning
            av exportkontrollärenden. Regerings­kansliet beskrivs vidare säkerställa
            att ISP har denna kompetens att inkludera dessa aspekter. Sverigedemokraterna
            menar att det är oroande att regeringen gör denna prioritering
            då det riskerar att prioriteras framför grundläggande kompetens
            att exempelvis klassificera krigsmateriel. Det är också svårt
            att se hur dessa aspekter rent praktiskt ska tillämpas på den
            typ av materiel som Sverige tillverkar och exporterar. Regeringen
            beskriver själv i skrivelsen (s. 10) att sambanden främst rör
            små och lätta vapen, men dessa vapenkategorier som i huvudsak
            inkluderar handeldvapen har Sverige i princip ingen export av.
            Sverigedemokraterna menar därför att jämställdhetsaspekter som
            del av den påstådda feministiska utrikespolitiken inte ska ingå
            som ett kriterium vid prövning av krigsmaterielexport.
          </p>
          <head xml:id="i-Ffbk5bFSKPXuq3ZkoqPUvM" type="h2">
            3 Icke-spridningsövningar
          </head>
          <p xml:id="i-MoJ1rP2BouhTFCiBfBYBms">
            Sverige deltar som en part i FN:s säkerhetsrådsresolution 1540
            om säkerhet mot spridning av massförstörelsevapen. Inom ramen
            för denna resolution finns det s.k. Proliferation Security Initiative
            (PSI). Detta initiativ är mycket lovvärt, och det genomförs både
            internationella och nationella övningar i syfte att kunna samordna
            olika myndigheter och stater så att man kan hantera upptäckt av
            massförstörelsevapen och/ eller komponenter på eget eller internationellt
            territorium. I Sverige har sådana övningar genomförts mellan ansvariga
            myndigheter där bl.a. ISP deltagit. Tyvärr har denna fråga inte
            prioriterats under senare tid och få övningar har genomförts.
            Därför menar Sverigedemokraterna att en ökad uppmärksamhet bör
            ägnas åt PSI-frågor samt att fler övningar framför allt nationellt
            men också internationellt bör genomföras. De ansvariga myndigheterna
            bör ges uppdrag att genomföra och delta i dessa övningar.
          </p>
          <head xml:id="i-LApF2QJFS3bWDePbVLio1d" type="h2">
            4 Efterkontroller av krigsmateriel
          </head>
          <p xml:id="i-JDT464ju2ZSni5iWwZVGKU">
            Införandet av efterkontroll av krigsmateriel har beretts under
            flera år i Regeringskansliet efter det att riksdagen har fattat
            beslut om att ett sådant system ska införas. Den ansvariga myndigheten
            ISP har också förklarat att ett sådant system kunde ha varit infört
            den 1 januari 2019. Tyvärr är ännu inte ett sådant system infört,
            vilket är mycket beklagligt då värdefull tid förlorats och det
            finns risk att svensk krigsmateriel kan ha kommit på avvägar när
            kontrollen av den inte varit så god som den skulle kunna vara.
            Sverigedemokraterna vill därför att ett system för efterkontroller
            snarast införs och att dessa kontroller kan påbörjas så snart
            som möjligt. Resurser bör omgående allokeras för att dessa kontroller
            ska kunna genomföras, och det är viktigt att de redovisas i nästa
            års skrivelse om strategisk exportkontroll.
          </p>
          <head xml:id="i-HYRoqTKwVCK5ZFAFtSgcbX" type="h2">
            5 Kompetens inom strategisk exportkontroll
          </head>
          <p xml:id="i-Cdf1QBqNPHP3t9cy9zEL15">
            Sverigedemokraterna har tidigare tagit upp behovet för den kontrollerande
            myndigheten ISP att ha erforderlig specialistkompetens för att
            kunna lösa sin uppgift. Detta har föranletts av Riksrevisionens
            granskning av exportkontrollen av krigsmateriel (RiR 2017:2, s.
            36). Där ISP granskas beskrivs: ”ISP har även uppgett att det
            är svårt att rekrytera medarbetare med kompetens inom exportkontrollområdet.”
            En avgörande kompetens är de som besitter militär kompetens och
            har erfarenhet av att arbeta inom Försvarsmakten på strategisk
            nivå och göra säkerhetspolitiska bedömningar, exempelvis stabsofficerare
            och tekniska officerare. Vi menar att regeringen i sin skrivelse
            inte adresserar detta behov. I stället fokuseras på att ISP har
            kompetens inom könsrelaterat våld och jämställdhetsaspekter –
            trots att dessa aspekter har ringa relevans för export­kontroll.
            Det är mycket allvarligt att de kompetenser som behövs för exportkontroll
            kopplat till den materiel som exporteras urholkas medan det fokuseras
            på kompetens som saknar relevans för exportkontroll. Därför behöver
            regeringen prioritera att denna kompetens finns hos myndigheten
            ISP.
          </p>
          <head xml:id="i-7SK4LNZ971Pyf2u5YKNRnZ" type="h2">
            6 ISP:s departementstillhörighet
          </head>
          <p xml:id="i-QDXRWfd4f5jah9yUSrEZee">
            ISP har tillhört olika departement genom åren och innan det tillhörde
            Justitie­departementet låg det under Utrikesdepartementet. Det
            är svårt att se att de frågor som ISP hanterar har större beröring
            med Justitiedepartementet än med Utrikes­departementet. Dessutom
            har Justitiedepartementet en rad andra frågor att hantera och
            det finns en stor risk att exportkontrollfrågor hamnar långt ned
            på ansvarig ministers agenda, när både migration och rättsväsen
            redan är mycket tunga frågor. Kopplingen till Utrikesdepartementet
            är tydligare eftersom exportkontroll ingår som en del i utrikes­politiken.
          </p>
          <p xml:id="i-E5PE6sHmS24o3ML7Cc4xyt">
            Det sker också för närvarande en märklig dubbelstyrning där Utrikesdepartementets
            enhet för nedrustning och icke-spridning (UD-NIS) ansvarar för
            den dagliga styrningen medan ISP är en myndighet med justitieministern
            som ansvarigt statsråd. Det finns all anledning att återföra ISP
            till Utrikesdepartementet, och det är sannolikt att det kommer
            att underlätta exportkontrollen och göra den effektivare.
          </p>
        </div>
        <div xml:id="i-ReKcbNbLwSV5EyZzYrHQKK" type="motSignatures">
          <list xml:id="i-Zy1ypPNYJAkANsRBC4ZFG">
            <item xml:id="i-3kF2vSZmb6fxHdw4eSsyxJ">
              Björn Söder (SD)
            </item>
            <item xml:id="i-XVYeivm99bb4UbznPAUtxz">
              Markus Wiechel (SD)
            </item>
            <item xml:id="i-7k2xYFyoDwARdpGmz8qUeh">
              Mats Nordberg (SD)
            </item>
            <item xml:id="i-StakgFehvpVQVtiFNqSHXB">
              Sara Gille (SD)
            </item>
          </list>
        </div>
      </div>
    </body>
  </text>
</TEI>
