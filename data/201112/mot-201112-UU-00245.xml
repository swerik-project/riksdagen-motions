<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00245">
  <teiHeader>
    <fileDesc>
      <titleStmt>
        <title>Freds- och säkerhetspolitik</title>
        <author corresp="i-Beux79YM43dDCxrVuBqfWw">av Torbjörn Björlund m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Freds- och säkerhetspolitik</title>
          <idno type="rdwebb">GZ02U245</idno>
          <rs type="number">U245</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U245/text</ref>
          <ref type="dokument_url_html">http://data.riksdagen.se/dokument/GZ02U245</ref>
          <ref type="dokumentstatus_url_xml">http://data.riksdagen.se/dokumentstatus/GZ02U245</ref>
          <ref type="doc">http://data.riksdagen.se/fil/C1352E87-4806-4A3D-A7D7-8730D318CB51</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SWCFgVVPnHGHagERbpPzHy" type="signed"/>
        <correspContext corresp="i-SWCFgVVPnHGHagERbpPzHy">
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-PPZKpwNr5kqkWArvESGC5X"/>
        </correspContext>
        <correspAction xml:id="i-M4Lc16JoLEQCiSy1Hushky" type="numbering">
          <date when="2011-10-05"/>
        </correspAction>
        <correspAction xml:id="i-GVZsES3L953WS3pFmgnD8s" type="submission">
          <date when="2011-10-03"/>
        </correspAction>
        <correspAction xml:id="i-VSKmr1vunmRtyEeL5v1RVn" type="transfer">
          <date when="2011-10-03"/>
        </correspAction>
        <correspAction xml:id="i-98qRVtiePWjHMKeeJiZExw" type="assigned"/>
        <correspContext corresp="i-98qRVtiePWjHMKeeJiZExw">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-4ZiNjjMDWkr12C7xFwCuce" type="TOC">
          <head xml:id="i-SM6oXLNfgUxtmq4Wtztazq">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 4
            </item>
            <item>
              4 EU 4
            </item>
            <item>
              4.1 Krigsmaterielsamarbetet inom EU 5
            </item>
            <item>
              4.1.1 Europeiska försvarsbyrån Eda 5
            </item>
            <item>
              4.2 Kärnvapen 6
            </item>
            <item>
              5 Nato 6
            </item>
            <item>
              5.1 Partnership for Peace, PFP 6
            </item>
            <item>
              5.2 Natoledda insatser 7
            </item>
            <item>
              5.3 Svensk representation på Natos högkvarter 7
            </item>
            <item>
              6 Internationella insatser 7
            </item>
            <item>
              6.1 Det förebyggande arbetet 8
            </item>
            <item>
              6.2 Civil-militär samverkan 9
            </item>
            <item>
              6.3 Nordic Battlegroup NBG 9
            </item>
            <item>
              7 Kvinnors säkerhet 10
            </item>
            <item>
              7.1 FN:s resolutioner 1325, 1820 och 1960 10
            </item>
            <item>
              7.1.1 1325 &amp; 1820 kvinnor, fred och säkerhet 11
            </item>
            <item>
              7.1.2 Resolutionerna 1820 &amp; 1960 det sexualiserade våldet
              12
            </item>
          </list>
        </div>
        <div type="motProposal" subtype="förslag">
          <head xml:id="i-XgezZCgavwiNoXfoSHcmSq">
            2 Förslag till riksdagsbeslut
          </head>
          <list style="ol">
            <item xml:id="i-H1VrKgsk6PqtRpMr8iNTn7">
              Riksdagen tillkännager för regeringen som sin mening vad som
              anförs i motionen om att Sverige ska avbryta allt samarbete som
              bidrar till militariseringen av EU.
            </item>
            <item xml:id="i-Uw48F84FphHVp7PeYjNNYi">
              Riksdagen tillkännager för regeringen som sin mening vad som
              anförs i motionen om att Sverige bör motsätta sig alla riktlinjer
              eller regelverk inom EU som kan leda till att vår möjlighet att
              reglera Sveriges vapenhandel begränsas.
            </item>
            <item xml:id="i-7heTceU7eoS3yg2F1FNXDT">
              Riksdagen tillkännager för regeringen som sin mening vad som
              anförs i motionen om att Sverige ska lämna Eda.
            </item>
            <item xml:id="i-BAKEeSHhsFqUeMTxxasYMp">
              Riksdagen tillkännager för regeringen som sin mening vad som
              anförs i motionen om att Sverige inom EU ska verka för att unionen
              ska bli en kärnvapenfri zon.
            </item>
            <item xml:id="i-MAk2naAZxniT5NV67oWT9U">
              Riksdagen tillkännager för regeringen som sin mening vad som
              anförs i motionen om att Sverige inte ska inleda några förhandlingar
              eller vidta andra åtgärder i syfte att ansöka om medlemskap i
              Nato.
            </item>
            <item xml:id="i-7vjeF4Z5tZXTy7zjHmrTbZ">
              Riksdagen tillkännager för regeringen som sin mening vad som
              anförs i motionen om att Sverige bör lämna Partnership for Peace.
            </item>
            <item xml:id="i-PfVTJyyKKhf9Tb8A91JB2E">
              Riksdagen tillkännager för regeringen som sin mening vad som
              anförs i motionen om att om Sverige ska avstå att delta i Natoledda
              internationella insatser om det finns någon risk att Sveriges
              förtroende som fredsaktör undergrävs.
            </item>
            <item xml:id="i-Vygso9Tx4KdMYuReyM5QxB">
              Riksdagen tillkännager för regeringen som sin mening vad som
              anförs i motionen om att Nato inte bör tillåtas öva inom Sveriges
              gränser.
            </item>
            <item xml:id="i-TL2Z8ZBp8u58rSn1gHNNno">
              Riksdagen tillkännager för regeringen som sin mening vad som
              anförs i motionen om att den svenska representationen på Natos
              högkvarter omgående bör avvecklas.
            </item>
            <item xml:id="i-Ef55gPKvBkEYLmAvicJmEH">
              Riksdagen tillkännager för regeringen som sin mening vad som
              anförs i motionen om att Sverige endast bör delta i fredsskapande,
              fredsbevarande och fredsfrämjande åtgärder som sker på FN:s uppdrag.
            </item>
            <item xml:id="i-8r1Yoe5iTn2xY7STGQrkbt">
              Riksdagen tillkännager för regeringen som sin mening vad som
              anförs i motionen om att Sverige i högre grad bör prioritera det
              fredsförebyggande arbetet och synliggöra denna typ av arbete i
              regeringens rapporter och utvärderingar.
            </item>
            <item xml:id="i-FUA4wQJ59qG3yxGzePHwKJ">
              Riksdagen tillkännager för regeringen som sin mening vad som
              anförs i motionen om att regeringen i syfte att konkretisera arbetet
              med att förebygga väpnade internationella konflikter bör upprätta
              en heltäckande handlingsplan för ändamålet.
            </item>
            <item xml:id="i-VG7vgKaC3zD2qhT8RP4o9d">
              Riksdagen tillkännager för regeringen som sin mening vad som
              anförs i motionen om att regeringen i syftet att effektivisera
              arbetet med att förebygga väpnade konflikter bör upprätta en organisation
              för detta ändamål.
            </item>
            <item xml:id="i-CZ1BWAzo2318FVCTzKwrgd">
              Riksdagen tillkännager för regeringen som sin mening vad som
              anförs i motionen om att regeringen regelbundet ska utarbeta en
              regeringsskrivelse om arbetet med att förebygga väpnade konflikter.
            </item>
            <item xml:id="i-Da8gmtuUaVzuiJrf9JKBHF">
              Riksdagen tillkännager för regeringen som sin mening vad som
              anförs i motionen om att civila och militära insatser alltid bör
              hållas separerade när det gäller både personal, materiel och ekonomiska
              resurser.
            </item>
            <item xml:id="i-Q53tfAfkMKeXB5kVootWsW">
              Riksdagen tillkännager för regeringen som sin mening vad som
              anförs i motionen om att Sverige bör lämna samtliga åtaganden
              i NBG.
            </item>
            <item xml:id="i-PTtRMC14GPcbhjAdjaMUha">
              Riksdagen tillkännager för regeringen som sin mening vad som
              anförs i motionen om att regeringen under innevarande mandatperiod
              bör sätta upp mål och delmål för att 40 % av deltagarna vid fredsbevarande
              insatser ska vara kvinnor. 1
            </item>
            <item xml:id="i-7ojiSRQtvnTf2qCxAWRzdp">
              Riksdagen tillkännager för regeringen som sin mening vad som
              anförs i motionen om att berörda svenska myndigheter ska upprätta
              handlingsplaner för implementeringen av resolution 1325. 1
            </item>
            <item xml:id="i-3xDNfE5EGKpJCaVqvWU5jz">
              Riksdagen tillkännager för regeringen som sin mening vad som
              anförs i motionen om att Försvarsmakten och övriga berörda myndigheter
              bör införa en omfattande utbildning för utlandsplacerad personal
              avseende genusperspektiv på säkerhet samt sexualiserat våld. 1
            </item>
            <item xml:id="i-REHNqVuRFDAZxSSGw7fZkH">
              Riksdagen tillkännager för regeringen som sin mening vad som
              anförs i motionen om att Sverige bör verka för att alla samarbetsländer
              vid internationella insatser har en handlingsplan för att implementera
              FN:s resolution 1325.
            </item>
            <item xml:id="i-Cw3htLbDGeziUcJBSbajhs">
              Riksdagen tillkännager för regeringen som sin mening vad som
              anförs i motionen om att Sverige mycket tydligare än i dag ska
              verka för att EU upprättar handlingsplaner för implementering
              av FN:s resolutioner 1325 och 1820.
            </item>
            <item xml:id="i-AtKFGYzF1mZJQ2NFWnuwnz">
              Riksdagen tillkännager för regeringen som sin mening vad som
              anförs i motionen om att Sverige inom EU ska verka för att det
              i EU:s säkerhetsstrategi hänvisas till förslagen i FN:s resolutioner
              1325 och 1820 samt att det skrivs in en politisk förpliktelse
              att leva upp till dessa förslag.
            </item>
            <item xml:id="i-NoupPARWnPTPnRsvHUXctz">
              Riksdagen tillkännager för regeringen som sin mening vad som
              anförs i motionen om att Sverige snarast bör ta upp en diskussion
              med FN om en förlängning av mandatet för FN:s särskilda representant
              i frågor som rör sexuellt våld i krig och konflikter.
            </item>
          </list>
          <p xml:id="i-8zGihpMQkVh6W5pVPGFy5e">
            1 Yrkandena 1719 hänvisade till FöU.
          </p>
        </div>
        <div type="motContent">
          <head xml:id="i-BaoZK1bsyYqPT4RGfd6gwy" type="h1">
            3 Inledning
          </head>
          <p xml:id="i-5b2AU8SL13J8hNa9JB77bG">
            Sverige har sakta men säkert övergivit en traditionell och framgångsrik
            säkerhetspolitik som byggt på alliansfrihet, nedrustning, fredliga
            lösningar på konflikter, stöd till FN och solidaritet med tredje
            världen. Sedan vi blev medlemmar i Europeiska unionen har dock
            den svenska militära alliansfriheten urholkats alltmer. Idag är
            vi med och bidrar till militariseringen av EU, vårt samarbete
            med Nato stärks och det uppstår allt oftare frågetecken kring
            de internationella militära insatser vi deltar i.
          </p>
          <p xml:id="i-8Pr28oEiGJmcCrHP9Fd5Mz">
            Vänsterpartiet är emot denna utveckling. Vi anser att Sverige
            som neutralt land har en viktig uppgift i världen. Som opartisk
            aktör kan vi agera medlare i internationella konflikter och ställa
            upp som värdland för fredsförhandlingar. Vår alliansfrihet stärker
            också vår trovärdighet när det gäller biståndspolitiken.
          </p>
          <p xml:id="i-WJ27oiVVFjuG3XNh7gBRek">
            Förändringarna i vår omvärld de senaste decennierna har varit
            omvälvande och i huvudsak positiva. För Sveriges del har det kalla
            krigets slut inneburit att de allvarligaste hoten mot vår säkerhet
            försvunnit. Samtidigt har en ny osäkerhet vuxit fram. Globaliseringen
            har förändrat världsbilden. Nya stormakter växer fram och det
            militära invasionshotet mot Sverige har ersatts av en mer mångfasetterad
            hotbild, särskilt det senaste decenniet.
          </p>
          <p xml:id="i-9c3mAGPKZRZFZmUAKTWHay">
            Målet för svensk försvars- och säkerhetspolitik ska vara att
            bidra till en säkrare värld genom insatser för fred och säkerhet
            i konfliktdrabbade områden men även att hävda vår territoriella
            integritet och försvara Sverige mot väpnat angrepp.
          </p>
          <p xml:id="i-71ZXZokonN6ohyp5LtDxuC">
            Denna motion visar otvetydigt att Vänsterpartiet även i framtiden
            vill värna en oberoende och militärt alliansfri utrikespolitik.
            Vi vill att Sverige främst ska inrikta sin internationella säkerhetspolitik
            på fredliga lösningar och på att förebygga kriser snarare än att
            förespråka militära lösningar. I motionen har vi valt att lägga
            särskild vikt vid kvinnors säkerhet i konflikter eftersom dessa
            frågor alltför sällan finns med på den internationella säkerhetspolitiska
            agendan.
          </p>
          <head xml:id="i-HAMhYNrunSHHDZd5apf3aw" type="h1">
            4 EU
          </head>
          <p xml:id="i-NkpGYvmehUX4TmwLddz8HT">
            Inom Europeiska unionen pågår en militär upprustning och Sverige
            är med och bidrar till den. Unionen militariseras och dess säkerhetsstrategi
            är inriktad på militära lösningar på kriser i världen och siktar
            på att bli en militär stormakt. Tillsammans med framför allt USA
            och Nato är det främst de egna intressena och värderingarna som
            man försvarar.
          </p>
          <p xml:id="i-T6WBNsvEk3nYhtft35Ja3L">
            EU satsar hårt på att bygga upp militära strukturer och resurser.
            Man anammar alltmer USA:s doktrin pre-emptive war, föregripande
            krig, dvs. att man ska vara beredd att ingripa militärt utomlands
            innan en kris uppstår.
          </p>
          <p xml:id="i-5RpHrTENcvxELMF4Q4nukV">
            Den nya utrikesförvaltningen, European External Action Service,
            sköter numera unionens gemensamma utrikes- och säkerhetspolitik.
            Unionens utrikes- och säkerhetspolitik (GUSP) ska fortsätta att
            vara mellanstatlig men utrikespolitiken ska bli mer samordnad,
            vilket betyder att medlemsländerna ska ha en enad röst utåt samt
            stärka EU:s inflytande på den internationella scenen. Målsättning
            är att ge medlemsländerna en så enhetlig och likriktad försvars-
            och utrikespolitik som möjligt.
          </p>
          <p xml:id="i-W5EryxYKm34TQaTRbbd7xZ">
            Vänsterpartiet anser att detta är en utveckling som Sverige inte
            ska vara en del av. Vi värnar om en oberoende och militärt alliansfri
            utrikespolitik och anser därför att Sverige istället ska avbryta
            allt samarbete som bidrar till militariseringen av EU. Detta bör
            riksdagen som sin mening ge regeringen till känna.
          </p>
          <head xml:id="i-XEjnxoYz2ZVrj1GQCSdxDL" type="h2">
            4.1 Krigsmaterielsamarbetet inom EU
          </head>
          <p xml:id="i-ERJ5g8fo9YoyDC2ErgHGuc">
            Produktion och utveckling av krigsmateriel är en viktig del av
            EU:s säkerhetspolitik. Starka krafter styr utvecklingen mot en
            gemensam politik och upphandlingsprocess för försvarsmateriel
            inom unionen.
          </p>
          <p xml:id="i-8SbqRrZQK4C8qs9ka6njaz">
            Vänsterpartiet ser med stor oro på det ökade samarbetet inom
            krigsmaterielområdet mellan EU:s medlemsländer. Vi menar att vår
            oberoende och militärt alliansfria utrikespolitik är hotad eftersom
            EU:s strategi från 2007, En strategi för en starkare och mer konkurrenskraftig
            försvarsindustri i EU, sannolikt kommer att leda till att ännu
            större fokus riktas mot lösningar som gynnar marknadskrafter och
            ekonomiska aktörer. Strategin är en fördjupning av det gemensamma
            militära samarbetet inom EU, där målet är att bygga upp ett gemensamt
            försvar något som Vänsterpartiet i grunden motsätter sig.
          </p>
          <p xml:id="i-XgJVAELnzLn7ZufC6v1apv">
            Ett ökat samarbete avseende upphandling av krigsmateriel torde
            dessutom försvåra möjligheterna att skärpa den svenska regleringen
            av krigsmaterielimporten, något som vi har krävt vid ett flertal
            tillfällen. Vänsterpartiet vill att Sverige ska vara en föregångare
            genom sin lagstiftning om svensk export och import av vapen och
            krigsmateriel. Det svenska övergripande målet måste vara att den
            totala vapenhandeln i världen minskar, och Sverige bör därför
            motsätta sig alla riktlinjer eller regelverk inom EU som kan leda
            till att vår möjlighet att reglera vapenhandeln begränsas. Detta
            bör riksdagen som sin mening ge regeringen till känna.
          </p>
          <head xml:id="i-UCdFABcoGxX9tPECTbZg8A" type="h3">
            4.1.1 Europeiska försvarsbyrån Eda
          </head>
          <p xml:id="i-LYrMhcvuk9Jj18fXjrs327">
            År 2004 bildades den europeiska försvarsbyrån, Eda. Byråns syfte
            är att utveckla försvarskapaciteten, stärka samarbetet om krigsmateriel,
            stärka försvarsindustrin i Europa samt främja militär forskning
            och utveckling. Eda växer och Sverige har anställd personal på
            plats.
          </p>
          <p xml:id="i-JQLwWPtXXs1QSMpHYWhXGj">
            Eda är en del av EU:s militarisering och upprustning, och Vänsterpartiet
            vill därför att Sverige lämnar Eda. Detta bör riksdagen som sin
            mening ge regeringen till känna.
          </p>
          <head xml:id="i-Bf2ZWEL2rz9AoZq9vupu19" type="h2">
            4.2 Kärnvapen
          </head>
          <p xml:id="i-8NXrfs9n4t4tc2jefkhqkT">
            När det gäller kärnvapen är EU allt annat än konsekvent. Icke-spridningsavtalet
            lyfts fram som viktigt samtidigt som man inte alls problematiserar
            det faktum att två av unionens medlemsländer både har och dessutom
            utvecklar kärnvapen. Detta trots att det i avtalet ingår att kärnvapenstaterna
            förbundit sig att successivt avveckla alla kärnvapen. Utöver det
            har USA kärnvapen utplacerade i flera av EU:s länder. De amerikanska
            kärnvapnen är inte bara utplacerade på dessa länders territorium,
            de kan också användas av det aktuella landet i händelse av krig.
            Detta strider mot icke-spridningsavtalet som innehåller ett förbud
            mot att överlåta kontroll av kärnvapen från kärnvapenländer till
            icke-kärnvapenländer.
          </p>
          <p xml:id="i-Hn4tDgLf99g5oh8XtHvhHM">
            Sverige måste inom EU vara en stark röst mot kärnvapen och för
            en nedrustning inom unionen. Den svenska regeringen bör inom EU
            verka för att Europa ska bli en kärnvapenfri zon. Detta bör riksdagen
            som sin mening ge regeringen till känna.
          </p>
          <head xml:id="i-BuKX6XpYcnwyuC7dLgLF8w" type="h1">
            5 Nato
          </head>
          <p xml:id="i-DJ1u1aoAQnvEUdTRkoCw3d">
            Samarbetet mellan EU och Nato har utvecklats successivt. I EU:s
            säkerhetsstrategi lyfts Nato fram som den i särklass viktigaste
            militära samarbetspartnern. Nästan alla av EU:s medlemsländer
            är i dag medlemmar i Nato.
          </p>
          <p xml:id="i-5yAgHLt6maM2RbQWduopLt">
            I Sverige finns det inget folkligt stöd för ett Natomedlemskap,
            men trots bristen på sådant stöd väljer den svenska regeringen
            att inleda samarbeten med Nato på allt fler områden.
          </p>
          <p xml:id="i-Xrke4x85HGaXGer5zUtnnL">
            Sveriges tradition av neutralitet innebär en rad förpliktelser
            som gör landet lämpat som en fredsbevarande kraft. Ett medlemskap
            i Nato skulle bl.a. föra oss närmare USA, men även Natos medlemskrav,
            att bistå en annan Natostat om dess intressen hotas, skulle kunna
            tvinga in oss i orimliga situationer och åtaganden.
          </p>
          <p xml:id="i-HJZTwswLoyqZiqHKLgUdBQ">
            Fredsskapande, fredsbevarande och fredsfrämjande åtgärderna ska,
            enligt Vänsterpartiet, ske på FN:s uppdrag. Därför bör Sverige
            inte inleda några förhandlingar eller vidta andra åtgärder i syfte
            att ansöka om medlemskap i Nato. Detta bör riksdagen som sin mening
            ge regeringen till känna.
          </p>
          <head xml:id="i-9hzvyJXfPFsntQfAYgiKbd" type="h2">
            5.1 Partnership for Peace, PFP
          </head>
          <p xml:id="i-XMUbRwetBggKBrmp37D7Ev">
            Sverige är sedan 1994 med i Partnership for Peace, PFP. Det är
            ett samarbete som utvecklas mellan Nato och andra länder i Europa,
            Centralasien och södra Kaukasien. PFP-länderna samordnar och övar
            regelbundet med Nato. Ett syfte är att utveckla samverkansförmågan
            mellan de olika ländernas styrkor så att de ska kunna agera gemensamt
            vid krishanteringsoperationer.
          </p>
          <p xml:id="i-56nDsyfR9sv93aQpmA4sHd">
            På samma sätt som vårt deltagande i Eda och NBG (se avsnitt Nordic
            Battlegroup) binder oss till militariseringen av EU leder vårt
            deltagande i PFP till ytterligare harmonisering med Nato. Vänsterpartiet
            anser därför att Sverige bör lämna Partnership for Peace. Detta
            bör riksdagen som sin mening ge regeringen till känna.
          </p>
          <head xml:id="i-4DKHBo2utGW2dWy4FTHpt4" type="h2">
            5.2 Natoledda insatser
          </head>
          <p xml:id="i-4TecZG8SCwvcJUsHJHVWRi">
            Sverige deltar i dag i Natoledda krishanteringsinsatser. När
            vi deltar i internationella insatser under Natobefäl förstärks
            bilden av att Sverige skulle vara en del av Nato. Eftersom Natos
            konflikthanteringsperspektiv bygger på militära lösningar leder
            detta till att Sveriges förtroende som fredsaktör undergrävs.
            Vänsterpartiet anser därför att Sverige ska avstå från att delta
            i Natoledda internationella insatser om det finns någon risk att
            Sveriges förtroende som fredsaktör undergrävs. Detta bör riksdagen
            som sin mening ge regeringen till känna.
          </p>
          <p xml:id="i-9Y5ekHUrArwcKXG7ApUhMZ">
            Att Natoledda övningar äger rum på svensk mark är även det en
            utveckling åt fel håll. Vänsterpartiet anser att det är viktigt
            att hävda den svenska neutralitetspolitiken och att det är mycket
            viktigt att Sverige hålls utanför Nato. Därför bör Nato inte tillåtas
            öva inom Sveriges gränser. Detta bör riksdagen som sin mening
            ge regeringen till känna.
          </p>
          <head xml:id="i-GUrkq2pkfSCDYuLJxkYdVa" type="h2">
            5.3 Svensk representation på Natos högkvarter
          </head>
          <p xml:id="i-83URThF4n2BafkqXRcYGbR">
            Sveriges samarbete med Nato innefattar även Euroatlantiska partnerskapsrådet,
            EAPR. EAPR fungerar som ett forum för informationsutbyte och en
            säkerhetspolitisk dialog mellan Nato och partnerskapsländerna.
            På ambassadörsnivå sammanträder man varje månad och därutöver
            pågår ett brett arbete i olika arbetsgrupper. Sverige har sedan
            flera år representation på Natos högkvarter, inklusive en ambassadör.
            Vänsterpartiet tycker inte att det är rimligt med svensk representation
            på Natohögkvarteret när vi inte är medlemmar i militäralliansen.
            Den svenska representationen på Natos högkvarter bör därför omgående
            avvecklas. Detta bör riksdagen som sin mening ge regeringen till
            känna.
          </p>
          <head xml:id="i-5jL3k8oeDtH4VebDdfYiKQ" type="h1">
            6 Internationella insatser
          </head>
          <p xml:id="i-VCfShBfLzfETBsa4CWhGLm">
            Vänsterpartiet anser att det vid internationella insatser alltid
            är behovet i de krisdrabbade områdena som ska styra och aldrig
            svenska intressen. Det är viktigt att varje ny internationell
            insats debatteras och beslutas i riksdagen. För att Sverige ska
            bli trovärdigt i sitt internationella engagemang krävs en oberoende
            utrikespolitik och militär alliansfrihet. Därför bör fredsskapande,
            fredsbevarande och fredsfrämjande åtgärder enbart ske på FN:s
            uppdrag. Detta bör riksdagen som sin mening ge regeringen till
            känna.
          </p>
          <head xml:id="i-LWAQUDkzrVg4qRB3NeXtQ5" type="h2">
            6.1 Det förebyggande arbetet
          </head>
          <p xml:id="i-EFBhiXW2HLqzrtsFHeD3FB">
            Internationell säkerhet ska vila på samarbete och ett starkt
            globalt regelverk under FN:s ledning. Världen lider i dag ingen
            brist på militära styrkor och förband, men det finns ett stort
            underskott på humanitära insatser. FN:s säkerhetsråd har slagit
            fast att behovet är stort av åtgärder för att förebygga väpnade
            konflikter.
          </p>
          <p xml:id="i-JWBn3jjfz492NsMoKw2j46">
            Vänsterpartiet anser att Sverige, i stället för att satsa på
            militära insatser, bör inrikta sin internationella säkerhetspolitik
            på att förebygga kriser samt återuppbyggande av utsatta områden.
            Våra arbetsområden bör innefatta fattigdomsbekämpning och hjälp
            med att utveckla demokrati och fungerande rättssamhällen. Hantering
            av de kriser som kan följa i spåren av förändringarna i klimatet
            och miljöpåverkan bör också vara en av de stora utmaningarna som
            svensk säkerhetspolitik står inför.
          </p>
          <p xml:id="i-VEvjYjXArYosQDJK5NfbHA">
            Arbetet med att förebygga väpnade konflikter får enligt Vänsterpartiet
            inte det utrymme som det bör ha enligt fastslagna prioriteringar
            i utrikes- och säkerhetspolitiken. Sverige måste i högre grad
            prioritera det förebyggande arbetet som är långt mer samhällseffektivt,
            både vad gäller mänskligt välmående, ekonomi och socialt kapital.
            Arbetet som Sverige vidtar för att förebygga väpnade konflikter
            måste också tydligare vara kopplat till konkreta risksituationer.
            Det kan inte enbart vara inriktat på ett mer allmänt förebyggande
            arbete som först på lång sikt och indirekt kan kopplas till fredsbyggande
            och undanröjande av risker för väpnad konflikt. Givetvis är sådana
            indirekta insatser, som kan handla om utvecklingssamarbete och
            nedrustningsarbete, av godo men de kan inte tillåtas dölja behovet
            av mer konkreta insatser.
          </p>
          <p xml:id="i-MCfeGKWDZaha1NTF1AcZVX">
            Sverige bör därför prioritera det förstnämnda arbetet i högre
            utsträckning och synliggöra just denna typ av arbete i regeringens
            rapporter och utvärderingar. Detta bör riksdagen som sin mening
            ge regeringen till känna.
          </p>
          <p xml:id="i-GRzXUM4iAfjwJWHdCpWaWK">
            I syfte att konkretisera arbetet med att förebygga väpnade internationella
            konflikter bör regeringen upprätta en heltäckande handlingsplan
            för ändamålet. Detta bör riksdagen som sin mening ge regeringen
            till känna.
          </p>
          <p xml:id="i-WC9G99JGzcG2rprJWBsWtT">
            Varje konfliktsituation är unik och det finns naturligtvis ingen
            standardmall att följa. Potentiella konfliktområden måste uppmärksammas
            på ett tidigt stadium och för de aktörer som vill bidra till att
            fredligt lösa en konfliktsituation krävs flexibilitet, analysförmåga
            och anpassningsförmåga till den specifika situationen. Många gånger
            måste flera olika instrument kombineras, ofta av flera aktörer
            i samverkan. Att inneha en samlad bild över dessa instrument tillsammans
            med förmågan till kritisk utvärdering av deras effektivitet är
            nödvändigt för att man ska kunna avgöra vilka instrument som är
            att föredra i en specifik situation. För att arbetet med att förebygga
            väpnade konflikter ska bli effektivt bör regeringen upprätta en
            organisation för detta ändamål. Detta bör riksdagen som sin mening
            ge regeringen till känna.
          </p>
          <p xml:id="i-6BUyiemEHMwtfya5vXrhb2">
            En sådan enhet kan ha en samlad bild över det internationella
            läget utifrån ett perspektiv som är relevant för att förebygga
            väpnade konflikter. Utifrån ett gott underrättelseläge kan politiska
            åtgärder rekommenderas i tidigt skede. Åtgärderna kan variera,
            såsom diplomatiska, politiska, ekonomiska och folkrättsliga insatser.
            Vid insatser ska enheten göra en god uppföljning och återrapportering
            samt ge kontinuerliga rekommendationer för vidare åtgärder. Eftersom
            det förebyggande arbetet är en så viktig och prioriterad komponent
            i den traditionella utrikes- och säkerhetspolitiken är det också
            av största vikt att kunskapen om vad Sverige gör inom detta område
            sprids till den svenska allmänheten. Riksdagen ska också kunna
            granska den förda politiken. Regeringen måste därför regelbundet
            utarbeta en regeringsskrivelse om arbetet med att förebygga väpnade
            konflikter. En sådan skrivelse bör både utvärdera tidigare insatser
            och diskutera framtida prioriteringar. Detta bör riksdagen som
            sin mening ge regeringen till känna.
          </p>
          <head xml:id="i-RYUVK2nGDsDvwTdGXQ64z3" type="h2">
            6.2 Civil-militär samverkan
          </head>
          <p xml:id="i-6uuNehxfqoueDMNYNMtZtb">
            Att använda biståndsmedel för militära insatser är förknippat
            med en mängd risker och problem. Först och främst är det de civila
            insatsernas opartiskhet och integritet som kan ifrågasättas. Detta
            försvårar naturligtvis biståndsorganisationernas arbete. När civil
            personal förknippas med militär ökar också risken för våld mot
            den civila personalen.
          </p>
          <p xml:id="i-CubzQyh8J2jmCaekXgedhR">
            Vänsterpartiet ser på den här problematiken med stort allvar.
            Vi anser att det är mycket viktigt att civila och militära insatser
            hålls separerade både när det gäller personal, materiel och ekonomiska
            resurser. Detta bör riksdagen som sin mening ge regeringen till
            känna.
          </p>
          <head xml:id="i-2hEy9BR1StRZKxHUNMtJnX" type="h2">
            6.3 Nordic Battlegroup NBG
          </head>
          <p xml:id="i-UpQzk9ZJp1fzqzSjTJyTdb">
            Ett ökat nordiskt samarbete är både viktigt och efterfrågat.
            Vänsterpartiet ställer sig bakom ett utökat nordiskt samarbete
            på försvarsområdet för effektiviserad resursanvändning och ökad
            effekt, så länge det inte hotar den nationella beslutanderätten
            avseende den operativa förmågan. Sveriges militära alliansfrihet
            får inte påverkas. Det nordiska samarbetet ska inte ersätta svensk
            förmåga utan de ska komplettera varandra.
          </p>
          <p xml:id="i-7jkgMU41rBWLZgC7oquQTe">
            Vänsterpartiet har redan tidigare föreslagit att Sverige inte
            ska delta i Nordic Battlegroup (NBG) då insatsstyrkan är en del
            av EU:s militarisering. Sverige är officiellt fortfarande alliansfritt,
            men genom att delta i NBG anser vi att Sverige har frångått kravet
            på att svenska militära insatser internationellt alltid ska ha
            FN-mandat. Sverige bör därför lämna samtliga åtaganden i NBG.
            Detta bör riksdagen som sin mening ge regeringen till känna.
          </p>
          <p xml:id="i-WsTuuTPfXePYy5bsA3U7CY">
            Se vidare Vänsterpartiets motion 2010/11:Fö1 med anledning av
            skrivelse 2010/11:27 Redogörelse för svenskt deltagande i den
            nordiska stridsgruppen 2011.
          </p>
          <head xml:id="i-5p2GFoLXVS75yQMsG5ZXQR" type="h1">
            7 Kvinnors säkerhet
          </head>
          <p xml:id="i-YHqppnC5bAjyu4U26RYpNW">
            Alltför många av dagens beslutsfattare verkar ha en oförmåga
            eller ovilja att se kvinnors rättigheter som en central del av
            säkerhetspolitiken. Detta är inte bara ett svek mot hälften av
            världens befolkning utan leder dessutom till bristfälliga beslut
            när det gäller internationell fred och säkerhet.
          </p>
          <p xml:id="i-8SsrduRUSKEuTdWHCF5BMp">
            Som medlemmar i EU och förespråkare för fredliga lösningar på
            konflikter är det viktigt att Sverige är med och lyfter fram viktiga
            säkerhetspolitiska frågor. Eftersom säkerhetshot mot kvinnor sällan
            finns med på den säkerhetspolitiska agendan vill Vänsterpartiet
            förändra säkerhetsbegreppet till att även inkludera kvinnors säkerhet.
          </p>
          <p xml:id="i-2ySJ47nVMKfyWpqeBrAEM8">
            Brist på makt, inflytande och rörelsefrihet, brist på sexuell
            och reproduktiv hälsa och rättigheter samt mäns våld mot kvinnor
            är viktiga säkerhetsfrågor både nationellt och internationellt.
          </p>
          <p xml:id="i-A8KQeES5wYPPoMYFbs6293">
            I och med att det svenska försvaret allt oftare samarbetar med
            andra länder är det ur ett svenskt perspektiv av yttersta vikt
            att genderfrågorna prioriteras också i EU:s säkerhetspolitik.
            Under väpnade konflikter ökar våldet mot kvinnor och tar sig mer
            extrema uttryck. Systematiska våldtäkter är vanligt förekommande
            som en del av krigsföringen. Hotet mot kvinnors säkerhet upphör
            dock inte när den väpnade konflikten upphör.
          </p>
          <p xml:id="i-AHBRLcEcvoPtgyEkvJntWN">
            Att delta på lika villkor som medborgare i ett samhälle är en
            fråga om demokrati. Jämställdhet är en viktig faktor för fred
            och demokrati. För att uppnå demokrati måste deltagandet av kvinnor
            öka på samtliga nivåer i samhället.
          </p>
          <p xml:id="i-3KbWjgXm28LxmnQtBdE5Li">
            Idag är det i princip uteslutande män som deltar i processen
            när fred förhandlas efter en konflikt. En förutsättning för att
            uppnå långsiktig fred och stabilitet är att involvera även kvinnorna.
            Utan kvinnors erfarenheter och kunskaper går viktiga delar förlorade
            i planeringen av det nya samhälle som ska byggas upp efter kriget.
          </p>
          <p xml:id="i-Qx8MhtCyhCQmMcMtK5Xy1U">
            Om dessa saker handlar FN- resolutionerna 1325, 1820 och 1960.
          </p>
          <head xml:id="i-LpSWpMTTU7FGuA7Gv6FWpk" type="h2">
            7.1 FN:s resolutioner 1325, 1820 och 1960
          </head>
          <p xml:id="i-KJZLtXd6Nkn4Q2GYk5bidW">
            År 2000 antog FN:s säkerhetsråd resolution 1325 Kvinnor, fred
            och säkerhet som handlar om att stärka kvinnors rättigheter och
            deltagande i fredsprocesser. För att vidare understryka de förödande
            effekterna av genusrelaterat våld i konflikter antogs resolution
            1820 i juni 2008. I den krävs att sexuellt våld upphör i konflikter
            och sexuellt våld erkänns som en typ av handling som bidrar till
            att konflikter förstärks och att fredsprocesser hejdas. Genom
            resolution 1960 fick FN dessutom ett förstärkt mandat och ytterligare
            ett verktyg mot straffriheten som ofta följer på sexuella våldsbrott.
            Som en följd av denna resolution byggde FN:s särskilda representant
            i frågor som rör sexuellt våld i krig och konflikter, Margot Wallström,
            under 2010 upp en ny fristående organisation vars uppgift är att
            se till att de som gör sig skyldiga till övergrepp mot kvinnor
            och barn under konflikter ska gripas. Allt i enlighet med resolution
            1820.
          </p>
          <head xml:id="i-VMWQb3XbHZtycbJs44Gaqi" type="h3">
            7.1.1 1325 &amp; 1820 kvinnor, fred och säkerhet
          </head>
          <p xml:id="i-DrMJoixutnVTguhxeqfTUb">
            I arbetet med mänsklig säkerhet saknas oftast det genusperspektiv
            som behövs för att se skillnader i mäns och kvinnors säkerhetsbehov.
            Kvinnor och barn är de som drabbas hårdast i en konflikt och betydande
            resurser måste därför satsas på de behov som kvinnor och barn
            har av skydd och stöd under och efter en konflikt.
          </p>
          <p xml:id="i-TvVMVTWLXok4MYpwCwHsxB">
            En ökad andel kvinnor i t.ex. fredsfrämjande insatser, såsom
            resolution 1325 syftar till, är ett viktigt mål i sig. Representation
            är en viktig byggsten i demokratin och bottnar i rättvisekrav.
            Det är grundläggande att understryka kvinnors avgörande uppgifter
            och roll i fredsprocesser, så som det beskrivs i 1325.
          </p>
          <p xml:id="i-CaCzBWU5ks6f8jCsfRS7AE">
            I dag anser alla riksdagspartier att kvinnor behövs inom försvaret
            men inte mycket görs för att skynda på processen. Vänsterpartiet
            anser att målet vid fredsbevarande insatser måste vara att minst
            40 procent av deltagarna är kvinnor. Regeringen bör under innevarande
            mandatperiod sätta upp mål och delmål för att den siffran ska
            bli verklighet. Detta bör riksdagen som sin mening ge regeringen
            till känna.
          </p>
          <p xml:id="i-ByJkW98Bkyxx6EkP8cRXRM">
            Det är viktigt att Sverige agerar både nationellt och internationellt
            för att förbättra arbetet med FN:s resolution 1325 och 1820. Förutom
            ökad andel kvinnor i fredsfrämjande insatser måste det även till
            ett genusperspektiv på de internationella insatserna. De berörda
            myndigheterna, i synnerhet Försvarsmakten och Räddningsverket,
            bör därför själva upprätta handlingsplaner för implementeringen
            av resolution 1325. Detta bör riksdagen som sin mening ge regeringen
            till känna.
          </p>
          <p xml:id="i-TvQ9jpwjn3poLmHW4Lc7MR">
            Utbildningen är central för att öka kunskapen om resolution 1325.
            Ett genusperspektiv bör genomsyra hela utbildningen, och detta
            krav bör gälla samtliga svenska myndigheter som har anställda
            i internationell tjänst. För att personal ska kunna sätta sig
            in i de förhållanden som råder i konfliktområdena krävs det stora
            kunskaper om exempelvis prostitution, människohandel för sexuella
            ändamål och barnsexturism. Personalen bör även veta att den svenska
            sexköpslagen gäller för dem även utomlands. Vänsterpartiet anser
            att Försvarsmakten och övriga berörda myndigheter bör ha en omfattande
            utbildning för utlandsplacerad personal avseende genusperspektiv
            på säkerhet samt sexualiserat våld. Detta bör riksdagen som sin
            mening ge regeringen till känna.
          </p>
          <p xml:id="i-QVdaQHEhEr1ejNVV8AB9r1">
            Anställda inom internationella insatser har vid upprepade tillfällen
            missbrukat sin maktposition genom att utnyttja kvinnor och flickor
            sexuellt. Förutom de direkta konsekvenserna för kvinnan eller
            flickan motverkas det faktiska syftet med den internationella
            närvaron. Genom att bidra till den organiserade brottsligheten,
            som ofta kontrollerar prostitution och människohandel, upprätthåller
            man instabiliteten och våldet i landet.
          </p>
          <p xml:id="i-W56iYbBpuMYY94W9qsw974">
            Sveriges militära insatser i andra länder ökar och därmed också
            det militära samarbetet med andra länder. Om Sverige är det enda
            landet som arbetar med FN:s resolution 1325 är risken stor att
            frågorna om kvinnors säkerhet försvinner. Vänsterpartiet anser
            därför att Sverige bör verka för att alla samarbetsländer vid
            internationella insatser har en handlingsplan för att implementera
            FN:s resolution 1325. Detta bör riksdagen som sin mening ge regeringen
            till känna.
          </p>
          <p xml:id="i-6TtJJSr4KW4LnyeM6D4RKy">
            Vidare vill Vänsterpartiet att frågan om kvinnors säkerhet lyfts
            fram i EU. Vi vill att Sverige mycket tydligare än i dag ska verka
            för att EU upprättar handlingsplaner för implementering av FN:s
            resolutioner 1325 och 1820. Detta bör riksdagen som sin mening
            ge regeringen till känna.
          </p>
          <p xml:id="i-HQFhbqu8gBPx9Tii5NPjm7">
            Som medlemmar i EU och förespråkare för fredliga lösningar på
            konflikter är det viktigt att Sverige aktivt lyfter upp viktiga
            säkerhetspolitiska frågor. Med hänvisning till detta anser Vänsterpartiet
            att man bör hänvisa till förslagen i FN:s resolution 1325 och
            FN:s resolution 1820 i EU:s säkerhetsstrategi samt i densamma
            skriva in en politisk förpliktelse att leva upp till dessa förslag.
            Detta bör riksdagen som sin mening ge regeringen till känna.
          </p>
          <head xml:id="i-5ctaChteu9s4DsCfuCX3r9" type="h3">
            7.1.2 Resolutionerna 1820 &amp; 1960 det sexualiserade våldet
          </head>
          <p xml:id="i-EfDaLwAqguEakSDUdg8qzv">
            I väpnade konflikter har systematiska våldtäkter alltid använts
            som vapen. Massvåldtäkter påverkar familjer och samhällen ekonomiskt,
            socialt och moraliskt och har av allt fler kommit att betraktas
            som massförstörelsevapen. En uppfattning som delas av Vänsterpartiet.
            Det förekommer också att systematiska våldtäkter används som ett
            led i etnisk rensning genom att kvinnorna avsiktligt görs gravida
            och därefter nekas abort.
          </p>
          <p xml:id="i-N9oVRPG13G1HzwHYhfPM5c">
            I resolution 1820 framhålls tydligt att det massiva sexualiserade
            våldet i konflikter hotar internationell fred och säkerhet. Problem
            uppstår när orden inte omsätts i konkret handling av världens
            stater. Som en följd av detta antogs alltså resolution 1960 och
            i februari 2010 inrättades under ledning av Margot Wallström en
            FN-organisation direkt underställd FN:s generalsekreterare . Dess
            s yfte är att genomföra FN-resolution 1820.
          </p>
          <p xml:id="i-XzjNuBA3d6jWkEqftVJb9M">
            Initiativet är lovvärt och en svensk regering bör naturligtvis
            ge det sitt fulla stöd.
          </p>
          <p xml:id="i-7e4tynLMjyymttxjTfHhQv">
            Vänsterpartiet anser dock att arbetet med att genomföra FN-resolutionen
            1820 är ett långsiktigt arbete och att det två år långa förordnade
            som Wallström inledde i februari 2010 därför bör förlängas. Sveriges
            regering bör således snarast ta upp en diskussion med FN om en
            förlängning av Margot Wallströms mandat som FN:s särskilda representant
            i frågor som rör sexuellt våld i krig och konflikter. Detta bör
            riksdagen som sin mening ge regeringen till känna.
          </p>
          <p xml:id="i-RQJswGPpkL4NcfYAghE7zC">
            Se även Vänsterpartiets motion Colombia (2011/12:U226).
          </p>
        </div>
        <div type="motSignatures">
          <list>
            <item xml:id="i-395SGcm4j2QoQon8JHkGn8" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-QYSNYUVDFBwXxwE6AZanWa" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-78YuKdy2MM6bLmtJP45mnA" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-LPDju9JPcSa9ZSHFSG5xoe" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-F7oFhG3EdTt3izPHN1rUME" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-LGxWFKUrZiqmT4ZujQKvY1" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
