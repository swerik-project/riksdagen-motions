<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1924--fk--00070">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__fk__70/mot_1924__fk__70-001.pdf"/>
      <fw xml:id="i-BiMMR3wcUn6dpdz7WDuo4v">
        Motioner i Första kammaren, Nr 70. 9
      </fw>
      <div xml:id="i-KqM58wCmqNqagGHqir91HY" type="motHeader">
        <div xml:id="i-GxiCvxUhG8Yf4hZrs4Wt8M" type="motTitle"/>
        <div xml:id="i-GtQoFx5niHWRR1FCNt5RPP" type="motSubmissionInfo"/>
      </div>
      <div xml:id="i-M4sAcHjHmapt7q8ABev9HG" type="motBody">
        <div xml:id="i-7QhcrCummxXTM477DVvhVx">
          <p xml:id="i-QNBjjd73hcjvbntZuZrjm4">
            Nr '70.
          </p>
          <p xml:id="i-DwAaEhkgca1duCiZdyJMzT">
            Av herr Hellberg, om anslag till Folkliga musikskolan i Arvika.
          </p>
          <p xml:id="i-MZbPLbyEe67q7TjvYSHAS9">
            Sedan vid Västra Värmlands folkhögskola, Arvika, förberedande
            arbete under åtskilliga år bedrivits genom musikundervisning i
            folkhögskolan och s. k. spelmanskurser, har sistlidna 23 oktober
            därstädes öppnats en Folklig musikskola. Den samarbetar med folkhögskolan
            men är en självständig institution. Folkliga musikskolan avser
            enligt sitt prospekt att åt spelmännen å lands- bygd och i stad,
            åt medlemmarna av folkliga musiksammanslutningar, såsom arbetareorkestern
            o. s. v., alltså åt musikutövare, som ej äro musiker av facket,
            bereda tillfälle att med minsta möjliga kostnader erhålla fackmässig
            under- visning i musik. Till skolans första omkring 5 månader
            långa kurs ha anmälningar från olika delar av landet ingått i
            stort antal. Skolan har bland de anmälda antagit 35 elever, representerande
            ett flertal olika län. För skolans tillkomst och arbetsprogram
            redogör dess föreståndare i en här bifogad P. M. Den verksamhet,
            skolan upptagit, fyller onekligen en lucka i vårt hittills- varande
            folkbildningsarbete. Ty det är anmärkningsvärt, att medan sam-
            hället sökt genom undervisning tjäna utvecklingen på andra områden
            och för den folkliga kulturens behov skapats motsvarigheter till
            de högre under- visningsanstalterna, har intet som helst åtgjorts
            för att genom undervisning stödja folkets egna musikaliska intressen
            och strävanden. Och dock gäller det här ett område, där det finnes
            ett synnerligen livligt intresse och sär- deles mycken äkta begåvning
            att tillvarataga och utveckla. Detta förhållande har också beaktats
            av folkbildningsarbetets officiella representanter. Skolöverstyrelsens
            chef, generaldirektör B. J:son Bergqvist, har sålunda i samband
            med yttrande över skolkommissionens förslag även berört det fria
            och frivilliga folkbildningsarbetet och därvid om det folkliga
            musiklivet yttrat följande: »Till folkbildningsarbetets uppgifter
            måste slutligen också räknas omvård- naden om det folkliga musiklivet.
            Genom anslag till orkestrar i vissa större städer samt understöd
            även för konsertändamål till föreläsningsföreningarna
          </p>
          <pb facs="riksdagen-motions-pdf/data/1924/mot_1924__fk__70/mot_1924__fk__70-002.pdf"/>
          <fw xml:id="i-17kcEMrFKnpYPdhxMYnEvN">
            10 Motioner i Första kammaren, Nr ?0.
          </fw>
          <p xml:id="i-2x5hPokGuvS4bo1qG7mvRz">
            har staten visat sig behjärta vikten av att tillfälle beredes
            folkets bredare lager att få höra god musik. Liksom i fråga om
            andra områden av folkligt kulturarbete — såsom i studiecirklarna
            — är det emellertid av vikt, att folket självt personligt och
            aktivt deltager även i det folkliga musiklivets utveck- ling.
            Vid sin uppmuntran av de folkliga kretsarnas personliga musikintresse
            och egna musikutövning har sambhället det värdefulla stödet av
            en ännu levande tradition, den gamla folkmusiken, som jämte folkvisan
            representerar något av det rikaste och mest karaktärsfulla i hela
            vår folkliga kultur. Emellertid erfordras även på detta område
            åtgärder i undervisningssyfte. Saken är tvivelsutan värd, att
            något göres för den från det allmännas sida. Musiken har ett stort
            uppfostrande värde, och såsom ädelt förströelsemedel är den av
            hög rang. En utveckling av det folkliga musiklivet i mera aktiv
            riktning skulle därför vara ett värdefullt led i arbetet för nöjeslivets
            för- ädling och över huvud lämna ett viktigt tillskott till det
            folkliga kulturlivet, särskilt för de mindre samhällenas och landsbygdens
            vidkommande.» För undervisning i det syfte, som skolöverstyrelsens
            chef här anser böra bjudas från samhällets sida, har skapats en
            härd genom den nämnda, i Arvika inrättade Folkliga musikskolan,
            som avser att mottaga elever från hela landet. Då den måste anses
            ha en viktig och särskild uppgift att fylla inom vårt folkbildningsarbete,
            synes den i fullt ut samma grad som andra folkbildnings- företag
            förtjäna statens stöd. Den vid folkhögskolan i Arvika under många
            år bedrivna musikaliska försöksverksamheten och två av dess spelmanskurser
            ha anordnats på enskild bekostnad, och icke heller för Folkliga
            musikskolans nu pågående kurs stå några anslag till förfogande.
            Men det torde, även om lärarna såsom för närvarande lämna sin
            undervisning mycket billigt eller gratis, bli omöjligt för skolan
            att framdeles i behövlig och önskvärd omfattning upprätthålla
            sin verksamhet utan understöd från det offentligas sida. För sin
            5 månaders vinterkurs 1924—1925 beräknar skolan följande ut- gifter:
            till 5 lärare i stråkinstrument (av vilka 2 biträdande) 6,200
            kronor, 2 lärare i blåsinstrument 1,500 kronor, till övriga utgifter
            (undervisnings- material, hyra, annonser etc.) 1,250 kronor. Skolan
            avser att till nästa kurs kunna mottaga 50 elever och beräknas
            deras avgifter (45 st. å 50 kronor) till 2,250 kronor. I avgifter
            av den under- stödsförening, man avser att bilda, väntas inflyta
            1,200 kronor samt i inkomster av konserter m. m. 500 kronor. Till
            bestridande av ovanstående utgifter behöver skolan sålunda ytterligare
            5,000 kronor. Då en läroanstalt, som inriktat sina strävanden
            på ett viktigt men hittills försummat område av det folkliga kulturlivet,
            och som redan från början vunnit god tillslutning av elever, genom
            en jämförelsevis blygsam anslags- summa, kan sättas i stånd att
            fortsätta sin löftesrika verksamhet, tillåter jag mig på grund
            av det ovan anförda och med hänvisning till vad skolans före-
            ståndare i nämnda P. M. yttrar om skolans uppgift och betydelse
            att alltså hemställa,
          </p>
          <pb facs="riksdagen-motions-pdf/data/1924/mot_1924__fk__70/mot_1924__fk__70-003.pdf"/>
          <fw xml:id="i-QbaQAicsSpMpbKBb9Ctryk">
            Motioner i Första kammaren, Nr 70. 11
          </fw>
          <p xml:id="i-RkQ9pNfcy8CKxxkaEK3Tf7">
            att riksdagen till Folkliga musikskolan i Arvika för en minst
            20 veckor lång kurs verksamhetsåret 1924—1925 ville bevilja ett
            anslag av femtusen (5,000) kronor.
          </p>
          <p xml:id="i-7E7pUt8235nd9pyGiWqZZE" type="date">
            Stockholm den 21 januari 1924. Mauritz Hellberg.
          </p>
          <p xml:id="i-RgTrPAkFG41PjHuTRDh1KS">
            Bilaga. P. M.
          </p>
          <p xml:id="i-24Jfn7qTsfBoxYKxDwUi9A">
            angående Folkliga musikskolan i Arvika.
          </p>
          <p xml:id="i-LvhYX21vAeqSDKW5nn9Dqu">
            Såsom känt är, ägde vårt land tidigare ett rikt folkligt musikliv.
            Men under senare hälften av 1800-talet dog det i stort bort i
            de flesta delar av landet på grund av skilda men samverkande orsaker.
            Dragspelen, som kommo i stället för de ädla instrumenten, voro
            musikaliskt sett säkra tecken på folkmusikens död. I våra dagar
            gör samhället genom föreläsningsföreningarna och i vissa större
            städer genom statsunderstödda orkestrar ett betydelsefullt arbete
            för att bereda folk tillfälle att höra god musik. Men hur viktigt
            detta är, har dock frågan om det folkliga musiklivet en ändå viktigare
            sida. Ett folkligt kulturarbete av vilket slag det vara må, där
            endast några få äro givande och alla de andra förhålla sig passivt,
            är det inte full mening med. Det folkliga musiklivet får ej sin
            rätta karaktär och blir ej den and- liga kraft och glädjekälla,
            som det kan och bör vara, om ej framför allt folket själv aktivt
            deltager i och själv blir lärare av detsamma. Musi- kerna av facket
            ha sin stora och självfallna uppgift i dess tjänst och kunna naturligtvis
            ej undvaras, men det folkliga musiklivets styrka och betydelse
            beror i ännu högre grad av de folkliga kretsarnas egna musikutövare,
            av spelmännen, av amatörerna. Och till de små platserna och ut
            på landsbygden komma musikens mästare blott någon enstaka gång,
            och till somliga ställen komma de aldrig. Att bjuda den musikaliska
            helgdags- kosten är deras sak. Men det är på vardagsmaten man
            lever. Allt under det samhället efter råd och lägenhet vårdat
            och befordrat andra folkliga värden och traditioner och på andra
            områden av folklig kultur, såsom i fråga om hemslöjd, yrkesliv
            och allmän bildning, berett tillfällen till undervisning, har
            i det stycket det folkliga musiklivet blivit alldeles bortglömt.
            Och dock möter där, i folklåtarna och folkvisorna, en tradition,
            som trognare än någon annan bär vittne ur folksjälens djup, den
            mest karaktärsfulla och personliga avspegling de djupa leden i
            vårt land givit av sitt väsen, som haft en så viktig och vacker
            andel i folkets liv i fest och vardag, och som genom lämplig omvårdnad
            kan bli av ännu större betydelse än förr. Sedan åtskilliga år
            har man vid folkhögskolan i Arvika sökt finna lämp- liga former
            för den undervisning, som även på detta område är nödvändig, om
            några positiva resultat skola nås. Musikintresserad ungdom, som
            vill lära sig spela något instrument kan, särskilt i fråga om
            stråk- och blås-
          </p>
          <pb facs="riksdagen-motions-pdf/data/1924/mot_1924__fk__70/mot_1924__fk__70-004.pdf"/>
          <fw xml:id="i-LVqyKAa1U7jtjzS3TdpL3T">
            12 Motioner i Första kammaren, Nr 70.
          </fw>
          <p xml:id="i-8zFp698M9hVUeHfhFCoeg3">
            instrument i allmänhet icke få någon undervisning i sin hemtrakt
            och inte alltid ens på de större platserna, åtminstone ej med
            önskvärt utbyte eller till överkomligt pris. Efter några års försök
            med undervisning i fiolspelning åt intresserade elever i folkhögskolan
            inbjöds 1921 till en 8 dagars kurs därstädes för fiol- spelare,
            den första s. k. spelmanskursen. Man hoppades att därunder hinna
            bibringa deltagarna åtminstone ett någorlunda riktigt spelsätt.
            Kort tid efter kursens tillkännagivande voro ett 70-tal spelmän
            anmälda, av vilka 18 kunde mottagas. Resultatet av kursen var
            i hög grad uppmuntrande. Till 1922 års spelmanskurs, även den
            för fiolister, mottogos 19 deltagare. Vid 1923 års kurs upptogs
            även undervisning i blåsinstrument på program- met, och kursen
            förlängdes till 14 dagar. Dessa kurser ha varit avgiftsfria. Till
            senaste spelmanskursen erhölls ett anslag av 400 kronor ur Längmanska
            kulturfonden, vilket möjliggjorde för- längning av kurstiden och
            utökning av programmet. I övrigt har skolans tidigare arbete härvidlag
            måst ske på enskild bekostnad. Spelmanskurserna ha vänt sig till
            värmländska spelmän och ha alltså närmast haft lokal karaktär.
            Men man vill hoppas, att det uppslag, som med dem givits, skall
            vinna efterföljd även i andra län. På grund av ovan andragna synpunkter
            och med stöd av erfarenheterna från folkhögskolans musikundervisning
            uppstod tanken på att öppna en regelrätt folklig musikskola, som
            med längre och mera systematiska kurser skulle för landet i dess
            helhet kunna fylla en tydligt föreliggande uppgift och i lyckligt
            fall bli en livgivande medelpunkt för det folkliga musiklivet
            över huvud. Inbjudan till en första omkring 53 månader lång vinterkurs
            vid Folkliga musikskolan i Arvika utfärdades i september 1923
            genom tidningspressen. Den var undertecknad av landshövding Abr.
            Unger, förste bibliotekskonsu- lenten, ordföranden i Folkbildningsförbundet,
            dr Fredrik Hjelmqvist, fru Malin Holmström-Ingers, Arbetarnas
            bildningsförbunds studieledare, fil. kand. Yngve Hugo, lektor
            Odal Ottelin, professorn vid Musikaliska akade- miens konservatorium
            Lars Zetterquist samt undertecknad Dahlgren. In- bjudan offentliggjordes
            endast en gång. Det visade sig av inkomna förfråg- ningar och
            anmälningar, att skolan möttes av stort intresse i åsyftade kretsar.
            Alla anmälda kunde icke mottagas. Vid kursen, som tog sin början
            den 23 oktober har plats beretts åt 35 deltagare med hemort i
            Ångermanland, Hälsingland, Gästrikland, Uppland, Dalarna, Västmanland,
            Värmland, Vä- stergötland, Bohuslän, Halland, Göteborg och Stockholm.
            De flesta äro hant- verkare, industriarbetare och jordbrukaresöner.
            Undervisningen, fördelad å en hösttermin på 2 och en vårtermin
            på ungefär 3 månader, omfattar både stråk- och blåsinstrument,
            övningar i samspelning (duo, trio, kvartett och orkester), harmonilära
            och föreläsningar i musik- historia. Den bestrides av 4 lärare
            i stråkinstrument och 2 i blåsinstru- ment. Skolavgiften är detta
            år 20 kronor för hösttermin och 25 kronor för vår- terminen. Kursen
            åtnjuter inga anslag. Lärarna lämna sin undervisning mycket billigt
            eller alldeles gratis. Folkhögskolans lokaler stå kostnadsfritt
            till kursens förfogande. Blir det möjligt att även nästa vinterhalvår
            fortsätta verksamheten, hoppas vi då kunna mottaga 50 elever.
            Hittills vunna erfarenheter ge vid handen,
          </p>
          <pb facs="riksdagen-motions-pdf/data/1924/mot_1924__fk__70/mot_1924__fk__70-005.pdf"/>
          <fw xml:id="i-WtaNsndFuH9vocBiZvWDuE">
            Motioner i Första kammaren, Nr 70. 13
          </fw>
          <p xml:id="i-MtxqUxDASbetztUKJbWX4B">
            att om skolan kunde mottaga det dubbla antalet, skulle detta
            redan vid nästa kurs bliva fullt. Dess undervisning kan självfallet
            ej begränsa sig till spelning av folklåtar efter gehör. Den folkliga
            musiken kan ej bygga endast på folkmusik. Men all strävan på detta
            område bör bidraga till att hålla vid makt den tradition folklåtarna
            representera. De gamla låtarna skola spelas och nya skapas. Ett
            levande träd skjuter alltid nya skott. Men liksom man strävar
            efter att de böcker, som ha något att säga till alla, skönlitteraturens
            mästerverk och tänkarnas skrifter, med behållning må kunna läsas
            av de många, måste man tillföra det folkliga musiklivet också
            den tonkonst, som tillhör hela mänsklig- heten. Liksom menig man
            läser Shakespeare, Göthe, Pascal och Strindberg, Platon och Arrhenius,
            bör man litet varstans i våra bygder kunna uppbygga sig själv
            och andra med Haydn och Beethoven, Grieg och Söderman. Detta är
            ingen utopi. Beviset för att så kan ske föreligger redan. Folkliga
            musikskolan vill åt musikintresserade, som utan att avse utbild-
            ning till yrkesmusiker önska ägna någon tid åt studium av sitt
            instrument, tillfälle till sådant studium under fackmässig ledning
            och till lägsta möjliga kostnad. Det bör ställa sig lika billigt
            att bevista Folkliga musikskolan som t. ex. en folkhögskola. Den
            kan alltså inte upptaga höga elevavgifter. Först genom möjligheten
            av en dylik musikundervisning kan musiklivet blomstra upp å landsbygden
            och å mindre orter och orkestrar, bestående av icke fackmusiker,
            få betingelser för en utveckling till verklig musikalisk be- tydelse.
            Till Folkliga musikskolan skola större och mindre folkliga musik-
            sammanslutningar i landet kunna skicka sina medlemmar, gärna såsom
            sti- pendiater, där så kan ske. Jag kommer i detta sammanhang
            att tänka på en liten arbetareorkester vid ett bruk i Värmland,
            med vars utbildning skolan på olika sätt haft att göra. Jag tvekar
            ej att beteckna den såsom den starkaste och mest samlande ideella
            faktorn i sitt samhälle. Skolan bör också ha stora möjligheter
            att upptäcka och hjälpa fram musi- kaliska begåvningar ur de djupa
            leden. God musik är en stor ideell kraft. Få ting göra människorna
            så glada i själen. Jag vet ingenting annat, av vilket så många
            människor ha denna rena, djupa, mänskliga glädje. Och detta är
            grunden till musikens stora be- tydelse som uppfostringsmedel.
            En höjning av vår folkmusikaliska kultur av den art, som här åsyftas,
            skulle betyda en viktig och behövlig ökning av vårt folks andliga
            tillgångar. För folkbildningsarbetet skulle en sådan upp- blomstring
            därav på flerfaldigt sätt bli en förstärkning. Som ädel förströelse
            är vidare musiken någonting för sig både — och främst — för dem,
            som göra, och för dem, som höra musik. Då nöjeslivet mer och mer
            breder ut sig som betydelsefull faktor i det moderna samhället
            och man med skäl kan tala även om dess förfall, bör man mer än
            hittills räkna med musikens värden och möjligheter i nöjes- och
            smakkulturens tjänst. Kan månne för närvarande något bättre bidrag
            lämnas till lösningen av frågan om ungdomens nöjen och förströelse
            än kraftiga åtgärder till det ak- tiva folkliga musiklivets befrämjande?
            De betyda också en alltigenom positiv och därför synnerligen viktig
            insats i den kamp, som föres mot alkoholen, ett ersättande av
            en sämre stimulans med en bättre, med en, som gör människorna
            både glada och goda. Något, som också torde förtjäna beaktande,
            är, att på intet område av folklig odling folkliga krafter kunna
            göra personligt och kvalitativt så be- tydande insatser i sin
            egen andliga kultur som genom musiken. Ett arbete på den grund,
            där Folkliga musikskolan ställt sig, kan också
          </p>
          <pb facs="riksdagen-motions-pdf/data/1924/mot_1924__fk__70/mot_1924__fk__70-006.pdf"/>
          <fw xml:id="i-VJaEPa1vpKFeDyNuMRNc3b">
            14 Motioner i Första kammaren, Nr 70.
          </fw>
          <p xml:id="i-S5L4PMkEGMxrFHTxMfjvQZ">
            bidraga till den kulturens decentralisering, som man särskilt
            i fråga om ett så vidsträckt och glest befolkat land som vårt
            har orsak att till en viss gräns eftersträva. De större orterna
            gynnas på flerfaldigt sätt av förhållandena. Landsbygden och de
            mindre orterna få i många fall mycket litet med av det goda, som
            bjuds å större platser, men för vilket de ändock få dela kostnaderna
            till fromma för dessa större orter, som oftast torde ha mycket
            bättre råd än de, och som i jämförelse med dem leva i andligt
            överflöd. Vad angår kostnaderna för åtgärder till upphjälpande
            av det folkliga musik- livet, är det min tro, att å ingen annan
            gren av folklig kultur med så jäm- förelsevis ringa kostnader
            ett så vackert och påtagligt resultat kan nås. För att genom en
            jämförelse ytterligare belysa Folkliga musikskolans prin- cipiella
            betydelse tillåter jag mig framhålla, att den i detta avseende
            icke kan anses stå tillbaka för Musikaliska akademiens konservatorium
            i Stockholm, vars folkliga motsvarighet den utgör. Folkundervisningen
            är lika viktig som den högre undervisningen. Den bör ej heller
            på något område komma för mycket i efterhand. Den folkliga kulturen
            i ett land är också i alla sina former en viktig förutsättning,
            även för de högsta yttringarna av folkets kultur.
          </p>
          <p xml:id="i-HSCWwB9kdPUou2uMa7awLR">
            Arvika i januari 1924. Vald. Dahlgren.
          </p>
        </div>
      </div>
    </body>
  </text>
</TEI>
