<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_262/mot_198788_n_262-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <pb facs="riksdagen-motions-pdf/data/198788/mot_198788_n_262/mot_198788_n_262-001-002.pdf"/>
          <p>
            1987/88:N262
          </p>
          <p>
            av Lars-Ove Hagberg m. fl. (vpk) om ett nationellt program för
            stålindustrin inför
          </p>
          <pb facs="riksdagen-motions-pdf/data/198788/mot_198788_n_262/mot_198788_n_262-001.pdf"/>
          <p>
            Motion till riksdagen
          </p>
          <p>
            1987/88:N262
          </p>
          <p>
            av Lars-Ove Hagberg m. fl. (vpk) om ett nationellt program för
            stålindustrin inför 1990-talet
          </p>
          <p>
            EE =
          </p>
          <p>
            Mot. 1987/88 N262—266
          </p>
          <p>
            Stålindustrin i dag
          </p>
          <p>
            Stålindustrin har under ett årtionde genomgått en strukturförändring.
            Stålverk slås ut. Maktkampen mellan de imperialistiska grupperingarna
            skapar överkapacitet, drastiska nedläggningar och arbetslöshet.
            Uppdel- ningen av stålpolitiken mellan de kapitalistiska maktblocken
            är ännu inte slutförd. Sveriges roll i detta skeende är defensiv.
            I stället för att göra den svenska marknaden och den svenska ekonomin
            till bas för nysatsningar, underordnas i stället stålpolitiken
            de imperialistiska krafternas intressen. Det är med denna bakgrund
            de snabba förändringarna skett inom SSAB. Kapitalet och regeringens
            ensidiga satsning på ökad export har urholkat den nationella självbestämmanderätten
            och demokratin. Efterkrigstidens högkonjunktur var den svenska
            stålindustrins höjdpunkt. Allt gick att sälja när Europas stålindustri
            låg i spillror. Men i slutet av 1960-talet började kriserna på
            allvar. Bristande framtidsinvesteringar förpas- sade den svenska
            stålindustrin i kris. I början av 1970-talet tillsatte regeringen
            utredningar om handelsstålet och specialstålindustrin. Krisen
            kom och staten tillsammans med storfinansen strukturerade om industri-
            branschen. Miljarder av skattepengar satsades. De forna ägarna
            av både handelsstål och specialstål har med statens hjälp ekonomiskt
            och även ansvarsmässigt lämnat stålindustrin.
          </p>
          <p>
            Stålindustrin säljs ut
          </p>
          <p>
            Nya hot mot stålindustrin och dess framtid dyker upp. Kapitalets
            ökade avkastningskrav gör att basindustrier i omvandling kan få
            problem. Därför är det samhällsekonomiska synsättet en tvingande
            nödvändighet om Sverige i framtiden över huvud taget skall ha
            någon stålindustri som kan betecknas som svensk. Det hot som dyker
            upp är att stålindustrin — både handelsstål och specialstål —
            säljs ut till utländskt kapital och utländska intressegrupper.
            Kännetecknande för dagens svenska stålpolitik är att någon framförhållning
            och planering för år 2000 inte existerar.
          </p>
          <p>
            1 Riksdagen 1987/88. 3 saml. Nr N262—266
          </p>
          <pb facs="riksdagen-motions-pdf/data/198788/mot_198788_n_262/mot_198788_n_262-002.pdf"/>
          <p>
            SSAB och de mindre verken
          </p>
          <p>
            Handelsstålsindustrin har under ett årtionde genomgått en kraftig
            minsk- ning. Tusentals jobb har förlorats, bygder har raserats
            och stålregionerna lever med stora regionalpolitiska problem.
            De förändringar som SSAB under 1987 har genomfört innebär färre
            sysselsatta och ännu större regionalpolitiska problem än tidigare.
            Regering- en hart. ex. tvingats lägga en särskild proposition
            för Bergslagen och aviserar en för Norrbotten med anledning av
            SSAB:s strukturplan. 2 200 arbetstillfäl- len skall försvinna
            och inga nya finns ännu. Det nya aktieägaravtalet mellan staten
            och en ägargrupp av pensions- och försäkringsbolag är inledningen
            till en allvarlig utvecklingsfas, där lönsamhe- ten — uttryckt
            i ”uteslutande från affärsmässiga principer” — är ett helt överordnat
            mål. SSAB skall börsintroduceras, därför hotas i längden samhällsviktig
            produktion som kan säljas ut eller läggas ned. Dessutom innebär
            SSAB:s utvecklingsfas att regeringen — trots sin roll som förvaltare
            av det statliga ägaransvaret — helt släppet stålnäringen och dess
            framtid. Den är lagd, med SSAB:s nya inriktning, i börsens ”händer”.
            En nationell stålpolitik inför 1990-talet har som en av sina förnämsta
            uppgifter att förändra lönsamhetskriterierna för våra basnäringar.
            Basnä- ringarna ska ses som en resurs som i kombination med andra
            utvecklingsåt- gärder visar på framtiden i vårt land. De mindre
            handelsstålverken lever farligt i skuggan av SSAB:s nya utveckling.
            Halmstads järnverk och Smedjebacken-Boxholms järnverk är i stort
            behov av en samlad offensiv stålpolitik. Något större nytänkande
            finns inte inom företagen. Investeringsplaner och hur stålindustrin
            skall utvecklas är och förblir ett samhälleligt huvudintresse.
            Ett nationellt program för hela handelsstålindustrin är nödvändigt.
          </p>
          <p>
            Specialstålet
          </p>
          <p>
            Specialstålsindustrin har genomgått en liknande utveckling som
            handelsståls- industrins. Dess exportberoende är större än handelsstålsindustrin.
            Svaghe- ten med den svenska specialstålsindustrin är att den ägarmässigt
            och produktionsmässigt inte är integrerad framåt i förädlingskedjan,
            nämligen verkstadsindustrin. Strukturomvandlingen innebär att
            Avesta är det nya stora samlade specialstålsbolaget där Johnsonfamiljen
            har åtagit sig ägaransvaret. Den processen har ställt bruksorterna
            i Bergslagen i stor nöd. Jobben försvinner och några nya kommer
            inte till i samma takt. Bergslagens problem är ett problem som
            stålindustrin har förorsakat. Den nuvarande inriktningen av produktionen
            går ut på stordrift i varje produktsortiment, exempelvis plåt,
            tråd, rör osv. Man satsar alltså på specialstålets standardprodukter,
            och vill därför ha så få och så stora enheter och så stort tonnage
            som möjligt. Med denna inriktning på standardprodukter kan svensk
            specialstålsindustri i framtiden inte konkurrera med stålverken
            i EG och USA, vilka har betydligt större kapacitet. Det svenska
            specialstålets framtid ligger dels i en betydligt ökad förädling
            till halvfabrikat och färdiga produkter, dels i en hög kvalitet
            och specialise-
          </p>
          <p>
            Mot. 1987/88 N262
          </p>
          <pb facs="riksdagen-motions-pdf/data/198788/mot_198788_n_262/mot_198788_n_262-003.pdf"/>
          <p>
            ring av produkterna. För att detta skall kunna ske behövs små
            enheter som kan specialisera sig och som lätt kan lägga om tillverkningen
            från en produkt tillen annan. På så vis kan specialprodukter med
            små serier göras vid de olika svenska specialstålverken, som då
            blir konkurrenskraftiga internationellt. Inom specialstålsindustrin
            gäller samma sak som för handelsstålsindustrin — en nationell
            plan för utvecklingen utifrån samhällsekonomiska riktlinjer. Inte
            minst är det nödvändigt för alla bruksorter. Avesta bör snarast
            ingå i ett svenskt metallbolag och därmed nationaliseras.
          </p>
          <p>
            Industripolitik för Sverige
          </p>
          <p>
            Insatsvarorna i svenska verkstadsvaror är i allt för hög grad
            import. Sverige kan därför aldrig exportera sig ur krisen. Verkstadsindustrins
            utlandsetableringar är en av orsakerna till att hemma- marknaden
            inte ökar. Den svenska storfinansen är väl allierad med de stora
            internationella, multinationella bolag som dominerar och lägger
            under sig hela marknader. En tredjedel av den svenska handeln
            sker internt inom dessa bolag. Denna utveckling måste brytas.
            Stål- och gruvindustrin måste ingå som en bas i en industrialisering
            som tillfredsställer svenska behov. En rejäl satsning på byggande
            av flerfamiljshus och offentliga allmännytti- ga anläggningar,
            en satsning på kollektivtrafik, transportsystem, alternativa energiformer
            och på en förbättrad livs- och arbetsmiljö är några nya utvecklingsvägar
            för svensk industri. Ett bra sätt att öka värdet av den svenska
            exporten är att importera mindre av de delar som ingår i exportprodukterna.
            Genom att öka andelen svensk produktion i exporten så kan man
            bli mindre beroende av att hitta nya kunder. Detta är ett område
            där man verkligen kan nå resultat om man bortser från de omedelbara
            kraven från kapitalägare och börshajar och i stället ser till
            det samhällsekonomiska målet. Förutom att exporten blir lönsammare,
            så blir det också fler jobb i svensk industri med ökad ekonomisk
            aktivitet som följd. Knappast någon kan heller kalla detta för
            protektionism bara därför att man föredrar en svensk underleverantör.
          </p>
          <p>
            Marknaden
          </p>
          <p>
            Till marknaden hör också den utveckling av den ekonomiska aktiviteten
            som kan ske i vårt land. Det är oerhört viktigt för alla våra
            basnäringar att åtstramningspolitiken ersätts med planerad utveckling.
            Utveckling av hela transportsektorn, både järnvägar och vagnmateriel,
            samt utveckling av inrikes sjöfart med specialfartyg och hamnanläggningar
            är viktig. Ökat byggande, ett offensivt program för energisparande
            och ny energiteknik är andra områden, som om de igångsätts blir
            en naturlig marknad för bl. a. stålindustrin och verkstadsindustrin.
            Handelsstålsindustrins främsta avsättningsområde är Norden, och
            det är rimligt. Specialstålsindustrin däremot måste också i framtiden
            ha en relativt stor andel export. Det torde vara svårt att väsentligt
            öka den svenska exporten till andra kapitalistiska länder som
            också lider under åtstramnings- politik och en krympande stålindustri,
            varför man försöker avvärja ytterliga-
          </p>
          <p>
            1" Riksdagen 1987/88. 3 saml. Ny N262—266
          </p>
          <p>
            Mot. 1987/88 N262
          </p>
          <pb facs="riksdagen-motions-pdf/data/198788/mot_198788_n_262/mot_198788_n_262-004.pdf"/>
          <p>
            re importökningar av produkter som vi kan göra själva. Det är
            uppenbart att de ”nya” marknaderna främst står att finna i utvecklingsländer,
            tredje världen och i planekonomierna. Svensk stålindustri bör
            ha en rimlig andel av tillväxten på dessa marknader. Det fordras
            rejäla ansträngningar — och statlig draghjälp — för att nå framgång
            på dessa marknader. När det gäller planekonomierna, så är det
            så att när man väl lyckats arbeta sig fram till ett kontrakt så
            innebär det i regel långa serier, flerårsavtal om vissa kvantiteter
            och möjligheter till en god lönsamhet i produktionen. Den nya
            ”öppenheten” har ökat möjligheten till ökat handelsutbyte som
            Sverige måste ta till vara. Problem finns att genomföra affärer
            med länder vilkas valutor inte är växlingsbara och därför kan
            ibland bytesaffärer behövas. Till stöd för detta behövs ett statligt
            handelsbolag för dessa marknader.
          </p>
          <p>
            Stålindustri för framtiden
          </p>
          <p>
            Det är angeläget att arbetarrörelsen och andra demokratiska krafter
            påbörjar planeringen för stålindustrin inför 90-talet. Det behövs
            ett alterna- tiv till de krafter som hellre säljer ut svensk stålindustri
            än att satsa på framtidsinvesteringar. En förutsättning för att
            etablera en stark svensk stålindustri är att stålindustrin integreras
            med annan verksamhet. Stålindustrin har i sin historia varit förbunden
            med andra grenar, främst skogsföretag. Ett kemiskt-tekniskt kombinat
            i samband med stålindustrins metallur- gienheter är en möjlighet
            att bredda stålindustrins bas. En kemisk-teknisk industrisatsning
            skulle med säkerhet vara möjlig i SSAB Luleå. En liknande breddning
            av verksamheten måste sökas i andra stålindustrienheter. Samhället
            har ett ansvar för den fortsatta utvecklingen inom stålindustrin.
            Ett program för investeringar inför 1990-talet är nödvändigt.
            En plan för nittiotalet bör grunda sig på följande inriktning:
            0 I en ny utveckling skall slås fast att Sverige behöver en slagkraftig
            stålindustri. Erforderliga investerings- och utvecklingsresurser
            måste tillföras denna basnäring. 0 Hela stålindustrin måste svara
            mer mot hemmamarknadens behov. Samordning av hela den ”stålbaserade
            kedjan” från råvara till slutpro- dukt måste åstadkommas. En integrering
            av stål- och verkstadsindustrin är nödvändig. 0 Produktutvecklingen
            skall ske i samarbete mellan stålverk och sluttillver- kare. De
            nya produkterna skall i första hand fylla samhälleliga behov inom
            t. ex. kollektivtrafik, energiteknik och byggande. O Processutvecklingen
            inriktas i första hand på att minska energiåtgången, förbättra
            arbetsmiljö och yttre miljö och möjliggöra att den svenska malmen
            används för förädling inom landet. O Stålindustrin samordnas —
            integreras med andra produktionsenheter, t. ex. ett kemiskt-tekniskt
            kombinat i Luleå och en ökad diversifiering av verksamheten för
            ett förstärka den ekonomiska basen. O I samarbete med svenska
            tillverkare utvecklas såväl gruvteknik och processteknik som vidareförädlingsteknik
            för att trygga svenskt kunnan- de och leveranser från svenska
            tillverkare till framtidens stålverk.
          </p>
          <p>
            Mot. 1987/88 N262
          </p>
          <pb facs="riksdagen-motions-pdf/data/198788/mot_198788_n_262/mot_198788_n_262-005.pdf"/>
          <p>
            0 Produktionen av dessa sammansatta produkter skall först och
            främst läggas vid de befintliga stålverken för att öka förädlingsgraden
            och rädda jobben på stålorterna. 0 Den metallurgiska utvecklingen
            samordnas med produktutvecklingen för att öka användbarheten och
            snabbt nå förbättringar i kvaliteter och legeringssammansättningar
            etc. O En ny utveckling kräver en ny ägarsamordning under ett
            svenskt ”Metallbolag”, där hela stålindustrin och gruvnäringen
            ingår. O Metallbolagets verksamhet skall styras efter samhällsekonomiska
            beräk- ningar.
          </p>
          <p>
            Hemställan
          </p>
          <p>
            Med hänvisning till det anförda föreslås 1. att riksdagen hos
            regeringen begär att ett nationellt program inför 1990-talet upprättas
            för stålindustrin, 2. att riksdagen hos regeringen begär initiativ
            för att skapa ett svenskt metallbolag baserat på stål- och gruvindustriverksamheten.
          </p>
          <p>
            Stockholm den 25 januari 1988
          </p>
          <p>
            Lars-Ove Hagberg (vpk)
          </p>
          <p>
            John Andersson (vpk) Bertil Måbrink (vpk) Karl-Erik Persson (vpk)
            Paul Lestander (vpk) Hans Petersson (vpk) Oswald Söderqvist (vpk)
          </p>
          <p>
            i Hallstahammar
          </p>
          <p>
            Mot. 1987/88 N262
          </p>
        </div>
      </div>
    </body>
  </text>
</TEI>
