<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00343">
  <teiHeader>
    <fileDesc>
      <titleStmt>
        <title>Införande av integritetsbalk</title>
        <author corresp="i-Lkf5FvD1gchUCpgYWfTFLh">av Camilla Lindberg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Införande av integritetsbalk</title>
          <idno type="rdwebb">GW02K343</idno>
          <rs type="number">K343</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K343/text</ref>
          <ref type="dokument_url_html">http://data.riksdagen.se/dokument/GW02K343</ref>
          <ref type="dokumentstatus_url_xml">http://data.riksdagen.se/dokumentstatus/GW02K343</ref>
          <ref type="doc">http://data.riksdagen.se/fil/1E93B42B-7457-48F5-8A17-66BA33F0F96F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Lkf5FvD1gchUCpgYWfTFLh</idno>
            <name>Camilla Lindberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JbpiPtctGoVRJnCDZDv4qS" type="signed"/>
        <correspContext corresp="i-JbpiPtctGoVRJnCDZDv4qS">
          <note type="signatory" corresp="i-Lkf5FvD1gchUCpgYWfTFLh"/>
        </correspContext>
        <correspAction type="numbering" xml:id="i-ARGLVwCMqTrazTwnFagF8o">
          <date when="2008-10-08"/>
        </correspAction>
        <correspAction type="submission" xml:id="i-AL2VRPCsnsKuJrTLki17V6">
          <date when="2008-10-06"/>
        </correspAction>
        <correspAction type="transfer" xml:id="i-95hFQi6MuaokGWEwjoExPM">
          <date when="2008-10-06"/>
        </correspAction>
        <correspAction type="assigned" xml:id="i-NPLhdSJZ7g3MkLrm7pyySG"/>
        <correspContext corresp="i-NPLhdSJZ7g3MkLrm7pyySG">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-EuD7y3aY3Z4cKrGqurWdtg">
            Förslag till riksdagsbeslut
          </head>
          <list style="ol">
            <item xml:id="i-Xh7UAEQwsUooVAQWXNgE7i">
              Riksdagen tillkännager för regeringen som sin mening vad som
              anförs i motionen om införande av en integritetsbalk.
            </item>
            <item xml:id="i-JjPpaeN7AgygkYbfTKoHyb">
              Riksdagen tillkännager för regeringen som sin mening vad som
              anförs i motionen om att införa integritetsrevisioner.
            </item>
            <item xml:id="i-EL8TRCMhebneCvDm9KCVNB">
              Riksdagen tillkännager för regeringen som sin mening vad som
              anförs i motionen om att införa obligatoriska integritetskonsekvensanalyser.
            </item>
            <item xml:id="i-8E34eM156zaKX6TbmoZ5gL">
              Riksdagen tillkännager för regeringen som sin mening vad som
              anförs i motionen om förbud mot massövervakningssystem.
            </item>
          </list>
        </div>
        <div type="motContent">
          <head type="h1" xml:id="i-TihJDq21kGv2uAWJnBA9zJ">
            Bakgrund
          </head>
          <p xml:id="i-KD1eg9c1ntwasipHSSkv1g">
            Alla människor har behov av ett privatliv, skyddat mot oönskade
            intrång och statlig inblandning. Våra krav på hur omfattande denna
            privata sfär ska vara, har vuxit i takt med att samhällsutvecklingen
            medgett större anspråk. Det moderna, urbana, ekonomiskt specialiserade
            samhället ger utrymme för en betydligt större privat sfär än tidigare
            samhällen gjort. Samtidigt är det, paradoxalt nog, många människor
            som är beredda att frivilligt öppna mycket privata delar av livet
            för insyn. För andra är ensamheten ett stort problem i den anonymiserade
            stadsmiljö som präglar vårt samhälle.
          </p>
          <p xml:id="i-8Mrh6LgDAkiJjHGTA1dRCG">
            Vårt samhälle måste kunna förena dessa motstridiga tendenser
            på ett för alla acceptabelt sätt. Nostalgi och socialingenjörskonst
            som strävar efter att sätta upp en mall där ökad gemenskap per
            definition ses som något positivt riskerar att komma i konflikt
            med nya sociala mönster. Personliga relationer är idag av ett
            annat slag än tidigare. I vårt teknologiska samhälle är det inte
            givet att vi har vare sig intresse eller behov av att associera
            oss med våra fysiska grannar. Vänskap och sociala nätverk kan
            utvecklas över betydligt större distanser. Också ekonomiska relationer
            i arbete och konsumtion tar sig nya uttryck. I användandet av
            denna teknologi lämnar vi också spår efter oss spår som på olika
            sätt kan användas för att göra intrång i den sfär som vi moderna
            människor förväntar oss att ha.
          </p>
          <head type="h2" xml:id="i-Y3jZcBTbYqcqC5jZjiosDA">
            Införande av en integritetsbalk
          </head>
          <p xml:id="i-8iPajLDpsA1tCaLufuvQiT">
            Sverige har, i jämförelse med flertalet länder som uppfyller
            kriterierna för att vara demokratiska rättsstater, i vissa delar
            en svag lagstiftning till skydd för privatlivet. Svensk lag saknar
            en sammanhängande, övergripande definition av begreppet integritet.
            De grundläggande skydden för en individs kroppsliga och materiella
            integritet skydd mot godtyckligt frihetsberövande, husrannsakan,
            kroppsliga ingrepp, tortyr och skydd för egendom finns i regeringsformens
            andra kapitel. Skyddet för äganderätten har beklagligtvis en del
            principiella inskränkningar (svagt skydd mot expropriering, skattelagstiftning
            med en historia av gummiparagrafer, retroaktiv lagstiftning och
            andra inskränkningar i rättssäkerheten). Den mer ideella aspekten
            av den personliga integriteten, som t.ex. berör insamlande av
            potentiellt kränkande uppgifter om en person, dennes verksamhet
            eller sociala kontakter m.m., faller enbart tillbaka på RF 1:2:
            Den offentliga makten skall utövas med respekt för alla människors
            lika värde och för den enskilda människans frihet och värdighet.
          </p>
          <p xml:id="i-6ZF857qpSmp3XCFiViSVYT">
            Konventionen om skydd för de mänskliga rättigheterna och de grundläggande
            friheterna, som Sverige tillträtt som medlem i Europarådet och
            som i samband med EU-inträdet också blev en svensk rättskälla
            som omnämns i RF 2:23, innehåller mer utförliga bestämmelser.
            Rätten till den ideella integriteten uttrycks där framför allt
            genom artikel 8, Rätten till skydd för privat- och familjeliv.
            Denna innefattar bl.a. skydd för privat korrespondens. Rätten
            får inskränkas endast med stöd i lag som syftar till att trygga
            det demokratiska samhällets säkerhet, en mycket stark motvikt.
          </p>
          <p xml:id="i-RRyxowNLGwJxEP1FdbBsBY">
            Antagandet av den europeiska konventionen om skydd för de mänskliga
            rättigheterna och grundläggande friheterna innebar alltså en rejäl
            skärpning av skyddet för den ideella integriteten i svensk rätt,
            dock med en väsentlig inskränkning. Europakonventionens ställning
            som rättskälla förhindrar utfärdandet av lagar och förordningar
            som inskränker denna ideella integritet men den förhindrar inte
            att tillämpningen av lagar och förordningar kommer i konflikt
            med privatlivets helgd.
          </p>
          <p xml:id="i-2ff1UQjTrN7ptfCgjtHgTK">
            För att åstadkomma ett tydligare och mer heltäckande rättsligt
            skydd för privatlivet är det alltså inte så mycket ett kraftigare
            grundlagsskydd som behövs utan en utförligare lagstiftning. Det
            kan åstadkommas genom att en rad väsentliga lagar samlas i en
            särskild integritetsbalk. På ett liknande sätt som inrättandet
            av en miljöbalk ledde till en mer samlad översyn och möjlighet
            att jämföra lagstiftning som tidigare varit svår att överblicka,
            kan en integritetsbalk ge en skjuts åt lagstiftningsarbetet liksom
            att skapa en mer samlad tillämpning av lagens integritetsprinciper
            inom förvaltningar och myndigheter. En samlad integritetsbalk
            kan också verka stimulerande på forskning om integritetsfrågor
            inom de juridiska fakulteterna. Vad som här sagts om införande
            av en särskild integritetsbalk bör riksdagen ge regeringen till
            känna.
          </p>
          <head type="h2" xml:id="i-JWLtnJkvdBcMN4FcDzVQU">
            Integritetsrevisioner
          </head>
          <p xml:id="i-6X3iiR46GRrsGuQej6ossP">
            För att ytterligare förstärka en integritetsreform inom lagstiftningen
            kan riksdagen föreslå att regeringen låter utföra integritetsrevisioner
            av den statliga verksamheten. Integritetsrevisioner utförs redan
            internationellt av revisionsföretag, när det gäller företag som
            i sin globala verksamhet hanterar t.ex. kunduppgifter, Internetleverantörer
            som vill skydda sina abonnenters integritet och liknande. Metodik
            finns, förfarandet följer internationella standarder för revisionsarbete.
            Genom att ge uppdraget åt externa granskare, ökar tilltron till
            granskningens oberoende och trovärdighet. Återkommande granskningar,
            t.ex. vartannat år, av staten och ett urval myndigheter skulle
            sannolikt både bidra till en stimulerad debatt och, långsiktigt,
            till ett ökat förtroende för myndigheterna från allmänhetens sida.
            Vad som här sagts om att införa inte-gritetsrevisioner bör riksdagen
            ge regeringen till känna.
          </p>
          <head type="h2" xml:id="i-LZoHf4tTjf2rL8V6jyVTzA">
            Integritetskonsekvensanalyser
          </head>
          <p xml:id="i-Q15Y5hVjrUeNxCPXg3hdAA">
            Analyser av nya lagförslags integritetspåverkande konsekvenser
            är en annan åtgärd som bör övervägas. Det har under senare år
            införts en rad sådana obligatoriska och analyser när det gäller
            miljö, småföretag och barn och andra hänsyn som ska tas, men att
            frågan måste ges åtminstone en viss uppmärksamhet ger ändå en
            form av kontrollstation för ny lagstiftning. Därför bör riksdagen
            som sin mening ge regeringen till känna att obligatoriska integritetskonsekvensanalyser
            bör införas för ny lagstiftning.
          </p>
          <head type="h2" xml:id="i-AANDHf5VpwkpYGBy9Rskwz">
            Förbud mot massövervakningssystem
          </head>
          <p xml:id="i-XBv6t6K91q3QfkzHxaWvyC">
            Skyddet för privatlivet kan hotas av flera var för sig oberoende
            och ganska harmlösa övervakningssystem. Den tekniska utvecklingen
            möjliggör ett sammanställande och en analys av information som
            tidigare var alltför splittrad och mångfacetterad för att kunna
            utgöra något hot mot individens integritet. Tre exempel på sådana
            system som i en förlängning kan utnyttjas för massövervakning
            är följande:
          </p>
          <list style="ol">
            <item xml:id="i-KuVhnNqaZqYff4L5jw5oKC">
              Trängselskattesystemets trafikkameror.
            </item>
            <item xml:id="i-9JKrSNWM8AQaQamER9qSuy">
              Kameror för hastighetsövervakning.
            </item>
            <item xml:id="i-UCRkHcfEaUh4Af11ducXxW">
              Elektroniska, individuella färdbevis för kollektivtrafik.
            </item>
          </list>
          <p xml:id="i-22PPHaa3Dno9yKFbNE49ER">
            Enkannerligen har dessa system fördelar administrativt såväl
            som rättssäkerhetsmässigt för individen samtidigt som de också
            kan komma att innebära en risk att övervakningen ökar exponentiellt
            i framtiden. När det gäller det system som funnits längst, automatiska
            kameror för hastighetsövervakning, har det redan höjts röster
            för att bygga ut systemet från att övervaka hastigheten vid en
            punkt till att övervaka medelhastigheten mellan två eller flera
            kamerapositioner. Detta ska kunna åstadkommas genom att öka den
            automatiska bildanalysen. Men som en bieffekt kommer också alla
            bilar som passerar en kamera att fotograferas för att kunna möjliggöra
            hastighetsövervakningen. Resultatet blir att alla trafikanters
            resor blir övervakade, åtminstone på vissa vägsträckor. Detta
            kan inte stå i rimlig proportion till den trafiksäkerhetsmässiga
            vinst som ett sådant system skulle medföra. Risken finns dock
            att system som tekniskt medför risker för massövervakning införs
            utan en tillräcklig analys av integritetsperspektivet. Därför
            bör en kommande integritetsbalk innehålla ett klart förbud mot
            upprättande av massövervakningsystem och ett mycket hårt reglerat
            tillståndsförfarande som inte möjliggör en stegvis utbyggnad och
            ändamålsglidning utan förnyad prövning. Detta bör riksdagen ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-7QzNbJgnhAPZhBzepqyTyw">
              Camilla Lindberg (fp)
            </item>
          </list>
        </div>
      </div>
    </body>
  </text>
</TEI>
