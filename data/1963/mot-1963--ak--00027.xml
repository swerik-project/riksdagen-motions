<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__27/mot_1963__ak__27-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 27 år 1963 5
          </p>
          <p>
            Nr 27
          </p>
          <p>
            Av herr Elmwall m. fi., angående upprustning av kostallar och
            mjölkrum.
          </p>
          <p>
            (Lika lydande med motion nr 22 i Första kammaren)
          </p>
          <p>
            På lantgårdarna föreligger sedan länge behov av upprustning i
            kostallar- na och mjölkrummen. Upprustningen kan sägas omfatta
            tre väsentliga upp- gifter, nämligen 1) att skapa bättre förutsättningar
            för mjölkproduktionen under gynn- samma hygieniska betingelser,
            2) att genom förbättrad hygien i kostallarna minska risken för
            kreaturs- sjukdomar, samt 3) att förebygga fortsatt skadegörelse
            å byggnadsbeståndet på grund av bristfällig ventilation.
          </p>
          <p>
            Upprustning i kostallarna
          </p>
          <p>
            Det är sedan länge känt, att bristfällig ventilation vållar stora
            skador å kostallarnas byggnadskonstruktioner. Ventilationen har
            till uppgift att bort- leda den fuktighet, som djuren avger dels
            från andningsorganen och dels från huden. Om denna fuktighet inte
            bortledes, tränger den in i byggnads- konstruktionerna och förorsakar
            rötskador i träkonstruktioner och för- vittringsskador i konstruktioner
            av murverk. Dessutom blir luften i kostal- larna osund, vilket
            inverkar menligt på djurens hälsotillstånd och således även på
            mjölkproduktionen. För att ventilationen skall fungera på ett
            tillfredsställande sätt, måste byggnadskonstruktionerna vara utförda
            med viss värmeisolering, så att inte kyla kan tränga in och förorsaka
            avkylning av konstruktionerna. I annat fall uppstår kondensering,
            när den fuktiga luften i kostallet kommer i be- röring med de
            avkylda byggnadskonstruktionerna, och då kan ventilatio- nen inte
            fungera. I en del kostallar erfordras därför förstärkt värmeisole-
            ring. Behovet av sådan förstärkning inskränker sig i regel till
            bjälklaget mellan kostallet och foderskullen samt till fönster
            och dörrar i ytterväggar och till skadade väggpartier närmast
            dessa. I vissa fall, särskilt i kalla om- råden, kan förstärkt
            värmeisolering erfordras även i större omfattning i ytterväggar.
            För ventilationen kan med fördel utnyttjas det s. k. System Modig,
            upp- kallat efter uppfinnaren. Enligt detta system införes den
            för ventilationen
          </p>
          <pb facs="riksdagen-motions-pdf/data/1963/mot_1963__ak__27/mot_1963__ak__27-002.pdf"/>
          <p>
            6 Motioner i Andra kammaren, nr 27 år 1963
          </p>
          <p>
            erforderliga friskluften genom på visst sätt anordnade öppningar
            i bjälkla- get, genom vilka luften till kostallet införes från
            foderskullen. Den avgående luften bortledes från kostallet genom
            en ventilationstrumma, som skall räcka upp 1/2 meter över byggnadens
            taknock. även fläktventilation kan utnyttjas, vilket dock medför
            den olägenheten, att ventilationen blir otill- räcklig vid avbrott
            av den elektriska strömmen. Till upprustningen i kostallarna kan
            även inräknas rengöring, desinfek- tion och målning samt utbyte
            eller upprustning av bristfälliga inrednings- detaljer, som inte
            förut nämnts.
          </p>
          <p>
            Upprustning i mjölkrummen Även i mjölkrummen erfordras i många
            fall upprustning, både i praktiskt och hygieniskt avseende. En
            del mjölkrum har för litet utrymme, varigenom arbetena i rummen
            blir besvärliga och tidsödande. Mjölkrummen måste i sådana fall
            utökas. Ventilationen är ofta otillräcklig eller obefintlig. Ven-
            tilation kan enklast och billigast åstadkommas genom att utnyttja
            kostallets ventilationssystem och låta detta suga frisk luft igenom
            mjölkrummet. En förutsättning härför är, att kostallets ventilationssystem
            alstrar ett mindre vakuum i kostallet, och detta är fallet vid
            utnyttjandet av System Modig. Även vid fläktventilation i kostallet
            kan liknande effekt uppnås. För att ventilationen skall fungera
            fordras i vissa fall förstärkt värmeisolering av liknande slag
            som i kostallarna. För att temperaturen i mjölkrummen inte skall
            bli för låg bör elektriska värmeelement installeras, vilka inkopplas
            i mån av behov. I mjölkrum för större gårdstankar erfordras inte
            dylikt värmetillskott. Till upprustningen i mjölkrummen hör även
            rengöring och målning m. m.
          </p>
          <p>
            Undervisning
          </p>
          <p>
            För stimulerande av intresset för upprustning erfordras viss
            undervis- ning. I sitt år 1960 avgivna betänkande har 1954 års
            mjölkkommitté fram- hållit behovet av undervisningsmateriel, dels
            publikationer och dels en film. Av publikationer finns numera
            två aktuella läroböcker tillgängliga. Den ena av dessa, utgiven
            1957 och reviderad 1962, avhandlar huvudsakligen frågan om mjölkrum
            för transportflaskor jämte ett mindre antal mjölkrum för gårdstankar.
            Den andra, utgiven 1961, innehåller exempel på mjölkrum för alla
            nu förekommande typer av gårdstankar samt ett begränsat antal
            exem- pel på mjölkrum för transportflaskor. I det ovannämnda betänkandet
            har föreslagits, att en mindre publikation rörande mjölkrummen
            skall utarbetas. Detta skulle kunna åstadkommas ge- nom lämpliga
            utdrag ur de ovannämnda böckerna. En dylik publikation i mindre
            format, innehållande exempel på mjölkrum för såväl gårdstankar
            som transportflaskor upp till en kapacitet av exempelvis 350 liter
            mjölk
          </p>
          <pb facs="riksdagen-motions-pdf/data/1963/mot_1963__ak__27/mot_1963__ak__27-003.pdf"/>
          <p>
            Motioner i Andra kammaren, nr 27 år 1963 7
          </p>
          <p>
            per dag, skulle kunna utarbetas till lågt pris och distribueras
            i en stor upp- laga. Den skulle kunna användas både för självstudier
            och för sådan under- visning, där en större kurs inte kan medhinnas.
            Materialet avseende större mjölkrum skulle också kunna sammanföras
            i en publikation, som tillsam- mans med den mindre skulle kunna
            användas dels för mera omfattande undervisning och dels av de
            fackmän och yrkesmän, som lantbrukarna be- höver anlita för planeringen
            och det praktiska utförandet av upprustningen. En film, exempelvis
            en 16 mm ljudfilm, kan också framställas av tillgäng- ligt material.
            Men även om undervisningsmateriel ställes till förfogande och
            undervis- ning kommer till stånd, är det inte säkert, att upprustning
            kommer att ske inom rimlig tid och på det sätt, att ett fullgott
            resultat uppnås. För närvarande utgår statligt stöd för upprustning
            av kostallar och mjölkrum enligt rationaliseringskungörelsen i
            form av lånegarantier och bidrag. Den upprustning, som vi ovan
            förordat, kräver emellertid en för- stärkning och omläggning av
            stödet. Bidragsgivningen synes böra bli mera generös för detta
            område, och en särskild långivning på förmånliga villkor synes
            böra övervägas. Med den svaga räntabilitet, som mjölkproduktionen
            har, måste ett sådant stöd anses erforderligt, om en önskvärd
            upprustning skall kunna komma till stånd. Som villkor för ett
            sådant särskilt stöd bör då uppställas sådana regler, att ett
            fullgott tekniskt och praktiskt utförande av upprustningen kan
            säkerställas. Som en målsättning bör kunna gälla, att upprustningen
            skall genomföras under en 20-årsperiod. Statsbidraget kan förslagsvis
            utgå dels i form av ett fast bidrag, dels i form av ett efter
            mjölkleveransen varierande bidrag. Enligt 1961 års sta- tistik
            uppgick antalet mjölkproducenter, som levererade mjölk till mejerier-
            na, till något över 192000. Då det kan förutsättas, att de mindre
            jord- bruken ytterligare kommer att minska i antal, torde man
            kunna räkna med att upprustningen under en 20-årsperiod kan behöva
            omfatta cirka 150 000 jordbruksenheter. Statsbidragen bör vara
            värdebeständiga under hela upp- rustningsperioden. Man får räkna
            med att ett mindre antal kostallar är så bristfälliga, att en
            upprustning inte lönar sig. På dylika gårdar skulle kunna utföras
            fort- satta försök med lösdriftsystemet, vilket ännu inte torde
            ha erhållit sin defi- nitiva utformning.
          </p>
          <p>
            Kostnadsbesparing genom upprustningen Genom upprustningen kan
            uppnås en avsevärd besparing, bland annat ge- nom inrättande av
            maskinrum i anslutning till mjölkrummen. Ett dylikt rum utföres
            helt slutet inåt och med dörr i yttervägg. På så sätt erhålles
            ett torrt rum, som utgör ett idealiskt utrymme för installering
            av elektriska maskinerier och apparater. Ett dylikt rum bör finnas
            på varje gård, där maskinmjölkning förekommer. I maskinrummet
            installeras elektrisk vat-
          </p>
          <pb facs="riksdagen-motions-pdf/data/1963/mot_1963__ak__27/mot_1963__ak__27-004.pdf"/>
          <p>
            8 Motioner i Andra kammaren, nr 27 år 1963
          </p>
          <p>
            tenvärmare för uppvärmning av diskvatten, mjölkningsmaskineri
            samt eventuellt hydroforanläggning, om så lämpar sig. Genom placering
            av dessa utrustningar i maskinrummet i stället för i mjölkrummet
            uppnås en avse- värd förbättring av hygienen i mjölkrummet. Rostiga
            maskinerier och appa- rater behöver inte förekomma i mjölkrummet.
            Oljelukt, som uppkommer genom att mindre kvantiteter olja spilles
            vid utbyte av olja i mjölknings- maskineriets vakuumpump, undvikes.
            Detsamma gäller stänk av smörjolja eller smörjfett, som i finfördelat
            tillstånd kastas ut från mjölkningsmaskine- riet och kan förorena
            mjölkkärl och andra föremål, om maskineriet är pla- cerat i mjölkrummet.
            Kostnadsbesparingen vid användning av maskinrum beror främst därpå,
            att de utrustningar, som installeras i dylika torra rum, får väsentligt
            större livslängd än om de installeras i mjölkrummen. Erfarenheten
            har visat, att vattenvärmare som för 30 år sedan installera- des
            i maskinrum fortfarande är i fullt brukbart skick och kan beräknas
            kun- na användas ytterligare minst 5 år, således sammanlagt 35
            år. Detta är dubbelt så lång tid som kan beräknas för vattenvärmare
            i mjölkrum, även om dessa framdeles blir bättre ventilerade än
            hittills. Detta skulle inne- bära, att under en 35-årsperiod skulle
            erfordras två uppsättningar vatten- värmare, om dessa placeras
            i mjölkrum, men endast en uppsättning, om de placeras i maskinrum.
            Inom landet finns ca 150 000 gårdar som utnyttjar maskinmjölkning
            och behöver vattenvärmare. En dylik kostar i medeltal för större
            och mindre gårdar ungefär 450 kronor uppmonterad. Ett väsent-
            ligt kapital kan sålunda inbesparas, om vattenvärmarna monteras
            i ma- skinrum. Elektriska motorer håller mycket längre i torra
            maskinrum än i mjölk- rum, vissa elektriska ledningar blir kortare
            och håller längre tid. Dessa båda faktorer tillsammans ger ytterligare
            besparingar. En stor fördel med maskinrummet är, att den elektriska
            centralen för kostallet och mjölkrummet kan monteras i maskinrummet.
            En billig cen- tral kan användas, som inte kostar mer än hälften
            så mycket som de hit- tills allmänt använda utomhuscentralerna.
            I det torra maskinrummet kan den billiga centralen monteras utan
            skyddsskåp. Kostnaden för maskinrummen blir förhållandevis liten.
            Någon ökning av den totala golvytan för mjölkrumsanläggningen
            erfordras i regel inte. Detta beror därpå att de utrustningar,
            som installeras i maskinrummen, kräver samma utrymme om de installeras
            i mjölkrummen, vilkas storlek i så fall måste ökas. Det enda som
            tillkommer är kostnaden för en mellanvägg, som skiljer maskinrummet
            från mjölkrummet, samt en dörr i maskinrummets yttervägg. Denna
            kostnad kan anses mer än väl kompenserad av den för- bättring
            av hygienen i mjölkrummet, som vinnes genom användning av ma-
            skinrum. Det är önskvärt att lantbrukarna i samband med upprustningen
            låter ut-
          </p>
          <pb facs="riksdagen-motions-pdf/data/1963/mot_1963__ak__27/mot_1963__ak__27-005.pdf"/>
          <p>
            Motioner i Andra kammaren, nr 27 år 1963 9
          </p>
          <p>
            byta nuvarande glödlampsbelysningar i kostallar mot lysrör. Enligt
            en verk- ställd utredning skulle härigenom uppnås en betydande
            årlig besparing. Framför allt skulle upprustningen medföra besparingar
            genom den min- skade skadegörelse å byggnaderna, som bleve följden
            av förbättrad ventila- tion. Enligt i olika sammanhang publicerade
            uppgifter uppgår värdet av lantgårdarnas ekonomibyggnader till
            ca 10 miljarder kronor. Kostallarna, som skulle bli föremål för
            upprustning, representerar en väsentlig part av detta kapital.
            En upprustning av kostallar och mjölkrum såsom den ovan skisserats
            skulle medföra betydande årliga kostnadsbesparingar. Det är alltså
            frågan om en lönande investering till fördel för såväl producenterna
            som konsu- menterna. Med hänsyn till den svaga räntabilitet, som
            kännetecknar mjölk- hanteringen, är det såsom framhållits nödvändigt,
            att upprustningen stimu- leras genom statsbidrag.
          </p>
          <p>
            Upprustningens praktiska utförande
          </p>
          <p>
            Största delen av de arbeten, som erfordras för upprustningen,
            utgöres av byggnadsarbeten av skilda slag. Ledningen av den lokala
            verksamheten skulle därför kunna anförtros lantbruksnämnderna,
            som har tillgång till byggnadskonsulenter. Om upprustningen skulle
            komma att beröra 150 000 gårdar, som förut antagits, så skulle
            det bli 7500 gårdar årligen under en upprustningspe- riod av 20
            år, motsvarande i medeltal ca 300 gårdar per län. Ett så stort
            antal förslag till upprustning skulle byggnadskonsulenterna inte
            hinna med att utarbeta, särskilt som besök måste göras på varje
            gård. Men det finns en annan möjlighet att erhålla hjälp med planering
            av upprustningen, näm- ligen genom att anlita de byggmästare,
            som är verksamma på landsbygden. Härtill skulle emellertid fordras,
            att särskilda informationskurser anordnas för dessa yrkesmän.
            I dessa kurser borde även de elektriska installatörerna deltaga,
            eftersom upprustningen även skulle komma att omfatta elektriska
            installationsarbeten i viss omfattning. Kurserna skulle kunna
            anordnas som 1-dagskurser. En kurs i varje län torde vara tillräckligt,
            undantagandes i de nordliga länen, där på grund av långa avstånd
            kurser på två eller eventuellt flera platser i varje län kan erfordras.
            Vid dessa kurser skulle som föredragshållare medverka dels lantbruksnämndernas
            byggnadskonsulenter och dels experter från lant- bruksstyrelsen,
            vilket ämbetsverk bör organisera och leda upprustningen. Alternativt
            bör det också vara möjligt att i viss utsträckning tillgodose
            in- formationsbehovet genom hushållningssällskapens kursverksamhet.
            Sedan dessa kurser anordnats och kursdeltagarna i samband därmed
            er- hållit erforderliga instruktioner, skulle byggmästarna kunna
            besöka inom sina respektive arbetsområden belägna gårdar och i
            samråd med gårdarnas brukare utarbeta förslag till upprustning.
            Dessa förslag skulle sedan över-
          </p>
          <pb facs="riksdagen-motions-pdf/data/1963/mot_1963__ak__27/mot_1963__ak__27-006.pdf"/>
          <p>
            10 Motioner i Andra kammaren, nr 27 år 1963
          </p>
          <p>
            sändas till lantbruksnämnderna, vilka efter granskning och eventuell
            korri- gering skulle godkänna desamma. Vederbörande mjölkproducenter
            skulle då vara berättigade att låta utföra upprustningen och erhålla
            det fastställda statsbidraget, sedan upprustningen blivit av lantbruksnämnd
            avsynad och godkänd. För sitt arbete med planering av upprustningen
            bör byggmästarna er- hålla viss ersättning för varje av lantbruksnämnd
            godkänt upprustnings- förslag. För medverkan vid de förordade
            informationskurserna liksom för kontakt med lantbruksnämnderna
            i syfte att åstadkomma en enhetlig upprustning i hela landet erfordras
            en central institution. Lantbruksstyrelsen synes vara den lämpligaste
            instansen att handlägga dessa uppgifter. Med anledning av vad
            ovan anförts får vi hemställa, att riksdagen i skrivelse till
            Kungl. Maj:t måtte anhålla om skyndsam prövning och förslag angående
            upplysnings- verksamhet och särskilt stöd till främjande av en
            upprust- ning av kostallar och mjölkrum i enlighet med vad som
            anförts i motionen.
          </p>
          <p>
            Stockholm den 15 januari 1963 Emil Elmwall
          </p>
          <p>
            David Gomér Harry Wahrendorff Arne Persson i Heden
          </p>
        </div>
      </div>
    </body>
  </text>
</TEI>
