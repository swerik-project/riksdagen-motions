<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00284">
  <teiHeader>
    <fileDesc>
      <titleStmt>
        <title>Utvärdering av upphandlingsreglerna</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvärdering av upphandlingsreglerna</title>
          <idno type="rdwebb">GZ02Fi284</idno>
          <rs type="number">Fi284</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi284/text</ref>
          <ref type="dokument_url_html">http://data.riksdagen.se/dokument/GZ02Fi284</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi284</ref>
          <ref type="doc">http://data.riksdagen.se/fil/EE69DED9-A34B-4117-9CE7-8DB9904CDE17</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KqP6KjMzANeR46fGwNvsjT" type="signed"/>
        <correspContext corresp="i-KqP6KjMzANeR46fGwNvsjT">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-9bqWLXmB7Cb3r3JUmkkLBy"/>
          <note type="signatory" corresp="i-EjPMvKrvi7HdAPnB25iKv8"/>
          <note type="signatory" corresp="i-3R1heWHR7nC9dtoPHWSMdB"/>
        </correspContext>
        <correspAction xml:id="i-HF2tXp2TKFkpoXD1qK5rjU" type="numbering">
          <date when="2011-10-10"/>
        </correspAction>
        <correspAction xml:id="i-MDuLvz1mD5hRXSYvbDs6av" type="submission">
          <date when="2011-10-05"/>
        </correspAction>
        <correspAction xml:id="i-4zE3Mmpv8dzCMepGQKKoaH" type="transfer">
          <date when="2011-10-03"/>
        </correspAction>
        <correspAction xml:id="i-H2AP4mhAaGgwQ46NHduxsd" type="assigned"/>
        <correspContext corresp="i-H2AP4mhAaGgwQ46NHduxsd">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-K3o4KKSHhSBh35tgqUCRnF" type="motBody">
        <div xml:id="i-KniZrYrBpYWrMipakRQzbK" type="motProposal" subtype="förslag">
          <head xml:id="i-HVrx7znafwyQAwqzU3S3DK">
            Förslag till riksdagsbeslut
          </head>
          <p xml:id="i-Sbwf9mEaFE53ZcwZyj7TLX">
            Riksdagen tillkännager för regeringen som sin mening vad som
            anförs i motionen om att den svenska upphandlingslagstiftningen
            snarast bör utvärderas med syfte att undanröja de hinder som omöjliggör
            för kommuner och landsting att utifrån svensk kommunallagstiftning
            fritt organisera sin verksamhet.
          </p>
        </div>
        <div xml:id="i-Vx7B1tonZ16YHLHcArg3Zp" type="motContent">
          <head xml:id="i-JbBvRAJdE3atU1caSEHeRp" type="h1">
            Motivering
          </head>
          <p xml:id="i-AuNwmxWyzt8DnNsswgbUQW">
            Kommunernas och landstingens frihet att själva bestämma över
            organiseringen av sin verksamhet har en lång historia. Genom införandet
            av 1991 års kommunallag som innebar en kodifiering av då gällande
            principer i detta avseende bekräftades denna självständighet som
            en central del i det kommunala självstyret. Innebörden är att
            en kommun får överlämna kommunala uppgifter till ett kommunalt
            aktiebolag.
          </p>
          <p xml:id="i-ByotZFzihSZEwLvpmveY8S">
            Kommunallagsreformen bekräftade en utveckling, med rötter i tidigt
            1900-tal, av bolagisering av kommunal verksamhet. Svenska kommuner
            och landsting har i hög utsträckning valt att utnyttja de fördelar
            som aktiebolagsformen har framför förvaltningsformen. Således
            återfinns idag på många håll i landet stora kommunala bolagskoncerner
            som utför kommunal verksamhet.
          </p>
          <p xml:id="i-Fpf2PuQdMFBN5tkENS9XeV">
            För närvarande finns cirka 1 300 kommunala aktiebolag i Sverige.
            Historiskt sett har de kommunala bolagen främst ägnat sig åt infrastrukturell
            verksamhet av olika slag. Exempel på detta är kollektivtrafik
            och energiproduktion/distribution. I stort sett har samtliga allmännyttiga
            bostadsföretag bedrivits i aktiebolagsform. Under senare tid har
            kommunala bolag med uppdrag att främja näringsliv och turism vuxit
            fram. Aktiebolagsformen har vidare visat sig vara ändamålsenlig
            vid olika former av samverkan mellan kommuner och privat näringsliv.
          </p>
          <p xml:id="i-6rs2KbtFkWu1WzjnwjY4C5">
            Vår utgångspunkt är att all offentligt bedriven verksamhet tillhör
            den gemensamma sektorn, oavsett associationsform. Det är, ur detta
            perspektiv, inte rimligt att kommunernas val av organisationsform
            ska påverka förutsättningarna för verksamhetens bedrivande. Det
            fundamentala är att kommunerna har bestämt att bedriva en viss
            verksamhet i egen regi. I detta läge är det inte rimligt att i
            något avseende tillämpa upphandlingslagstiftningen.
          </p>
          <p xml:id="i-S1itoTExXwCuoprGt7t7nt">
            En helt annan fråga är om en kommun valt att lägga ut driften
            av en kommunal verksamhet på en privat entreprenör. I detta fall
            ska givetvis upphandlings­lagstiftningen gälla fullt ut.
          </p>
          <p xml:id="i-KD1rsy7rXAE77XU82v4YxF">
            Inför Sveriges inträde i dåvarande Europeiska gemenskapen 1995,
            och införandet av lagen om offentlig upphandling (LOU) året dessförinnan,
            fördes ingen debatt om åtföljande begränsningar av den kommunala
            organisationsfriheten. Vi vågar påstå att Kommunsverige uppfattade
            att kommunallagens principer alltjämt skulle vara styrande för
            den verksamhet som med stöd av kommunalrätten överlämnats till
            kommunala bolag. LOU:s införande har emellertid på ett påtagligt
            sätt kommit att påverka kommunernas möjligheter att bedriva verksamhet
            i bolagsform.
          </p>
          <p xml:id="i-D3qzXSU2RrEP66GB2ktYbZ">
            Genom Regeringsrättens avgöranden i de s.k. SYSAV-målen 2007
            (RÅ 2008 ref. 26) gavs beskedet att det i Sverige överhuvudtaget
            saknas internt svenskt lagstöd för att kommuner och landsting
            ska kunna köpa varor och tjänster från egenregiföretag utan föregående
            upphandling. Den temporära lagstiftning om ett egenregiundantag
            som, i anledning av Regeringsrättens avgöranden ovan, infördes
            från den 15 juli 2010, utformades på ett sätt som inte värnade
            om kommunernas frihet att organisera sin verksamhet på det sätt
            som befinns vara lämpligt. Det förslag till permanent egenregiundantag
            som den 29 april 2011 lämnades i betänkandet Offentlig upphandling
            från eget företag?! och vissa andra frågor (SOU 2011:43) är inte
            heller detta utformat på ett sätt som värnar om den kommunala
            organisationsfriheten.
          </p>
          <p xml:id="i-AdFSuq1Q7WssM8DnzS3V87">
            Det kan allmänt konstateras att näringslivets lobbyistgrupper
            framgångsrikt satt en agenda bestående av att alla inköp från
            kommunala egenregibolag, med hänvisning till lagen om offentlig
            upphandling och de bakomliggande EU-direktiven, ska föregås av
            upphandling. Den statliga utredningens skäl för att inte i högre
            grad prioritera den kommunala självstyrelsen vid utformningen
            av egenregiundantaget är, såvitt vi kan förstå, primärt att hänföra
            till den osäkerhet som bedöms föreligga beträffande EU-lagstiftningens
            syn i frågan.
          </p>
          <p xml:id="i-WbQLvjzzcrMcrThvcv2Sns">
            Förslaget till ett permanent egenregiundantag kan, i vissa avseenden,
            betraktas som ett steg i rätt riktning. Det är bl.a. glädjande
            att egenregiundantaget föreslås vara tillämpligt i en situation
            då de s.k. Teckalkriterierna är uppfyllda i förhållandet mellan
            två separata enheter oberoende av vilken av de båda enheterna
            som i den enskilda transaktionen är beställare eller leverantör.
            Dessvärre har utredningen avstått från att löpa linan ut i fråga
            om övriga förekommande koncerninterna transaktioner. I denna del
            är det särskilt beklagligt att utredningen inte i större utsträckning
            beaktat den EU-rättsliga ekonomiska enhetens princip. Sammantaget
            saknas, enligt vår mening, avgörande pusselbitar för ett samlat
            grepp över egenregifrågan.
          </p>
          <p xml:id="i-JNPb2e4wF5Hz8uYrKNzcPD">
            Vi menar att riksdagen i stället för att i förebyggande syfte
            inskränka det grundlagsskyddade kommunala självstyret borde spänna
            bågen och utnyttja det argumentationsbara utrymme som EU-rätten
            erbjuder till försvar av den kommunala organisationsfriheten.
            Det bör i detta avseende betonas att en första förutsättning för
            att EU-domstolen ska ges tillfälle att utveckla och förtydliga
            rättspraxis om egenregiundantaget är att mål och tvister hamnar
            på EU-domstolens bord.
          </p>
          <p xml:id="i-RgnQUg3iLax7oqYpBRVqL3">
            När goda argument står till buds för att värna nationella rättsprinciper
            gentemot EU-rätten krävs ett mod från medlemsstaten att låta den
            nationella rätten underkastas en sådan prövning. Vi får inte glömma
            att det fram till EU-domstolens avgörande i målet Teckal inte
            fanns något som helst stöd för nationell lagstiftning att föreskriva
            undantag från upphandlingsskyldighet i egenregisituationer. Således
            har vi en enskild medlemsstat i det här fallet Belgien att tacka
            för denna rättsutveckling som över en natt blev tillämplig i hela
            EU.
          </p>
          <p xml:id="i-xdj79yEZZarcmFrziF4G1">
            Det är viktigt att konstatera att det såväl på EU-nivå som i
            svensk intern lagstiftning finns ett konkurrensrättsligt regelverk
            för upprätthållandet av sund konkurrens mellan privata och offentliga
            företag. Inom vissa branscher gäller också, vilket inte bör negligeras,
            att förekomsten av offentliga företag faktiskt ökar konkurrensen.
          </p>
          <p xml:id="i-NVZuGXXXABJxPHsbgSbCz4">
            Sammanfattningsvis är det nödvändigt att utifrån principen om
            kommunalt självstyre försvara kommunernas rätt till fri organisering
            av sin verksamhet. Det handlar i förlängningen om att försvara
            den gemensamma sektorn i Sverige. Detta inbegriper med nödvändighet
            införandet av ett egenregiundantag i LOU som, principiellt sett,
            kan omfatta såväl vertikala som horisontella koncerninterna köp.
            Med ett sådant förslag följer också en möjlighet att genom en
            eventuell prövning mot EU:s regelverk få klargjort rättsläget
            på unionsnivå. En fortsatt gynnsam utveckling av den kommunala
            sektorn förutsätter att kommuner och landsting även fortsättningsvis
            ges möjlighet att utnyttja de fördelar som aktiebolagsformen erbjuder
            ur bl.a. besluts- och effektivitetssynpunkt.
          </p>
          <p xml:id="i-8fgjLXiwZsUpnPaHHgLQiJ">
            Mot bakgrund av det ovanstående bör den svenska upphandlingslagstiftningen
            snarast utvärderas med syfte att undanröja de hinder som omöjliggör
            för kommuner och landsting att utifrån svensk kommunallagstiftning
            fritt organisera sin verksamhet.
          </p>
        </div>
        <div xml:id="i-QwYuQ6c2s1kru8bREn1UT3" type="signatureBlock">
          <list xml:id="i-AF5xKifNyH6WQbP1mwM8xz">
            <item xml:id="i-LiepSPc5BoZE2nmXi6KRFd" who="i-H5HJUuQkcmeBKzDKgSJFMx" type="signature">
              Lars Johansson (S)
            </item>
            <item xml:id="i-VEAZsS4kUnozPWxaRaKzW4" who="i-9bqWLXmB7Cb3r3JUmkkLBy" type="signature">
              Hans Ekström (S)
            </item>
            <item xml:id="i-UhqoTh5dLfTZA4dybijLK1" who="i-EjPMvKrvi7HdAPnB25iKv8" type="signature">
              Ingela Nylund Watz (S)
            </item>
            <item xml:id="i-QpSq5gw2S11Q1esczsr4SS" who="i-3R1heWHR7nC9dtoPHWSMdB" type="signature">
              Peter Persson (S)
            </item>
          </list>
        </div>
      </div>
    </body>
  </text>
</TEI>
