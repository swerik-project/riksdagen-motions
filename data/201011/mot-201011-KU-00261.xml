<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KU-00261">
  <teiHeader>
    <fileDesc>
      <titleStmt>
        <title>Regeringsbildning</title>
        <author corresp="i-Evjo9hsKrPvb3KMyegAipb">av Cecilia Magnusson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regeringsbildning</title>
          <idno type="rdwebb">GY02K261</idno>
          <rs type="number">K261</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GY02K261/text</ref>
          <ref type="dokument_url_html">http://data.riksdagen.se/dokument/GY02K261</ref>
          <ref type="dokumentstatus_url_xml">http://data.riksdagen.se/dokumentstatus/GY02K261</ref>
          <ref type="doc">http://data.riksdagen.se/fil/2B5EAA4C-C96B-4696-9091-4D7CF5D46F36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7sMoccEPAW5Xw4mi6gHcgv" type="signed"/>
        <correspContext corresp="i-7sMoccEPAW5Xw4mi6gHcgv">
          <note type="signatory" corresp="i-Evjo9hsKrPvb3KMyegAipb"/>
        </correspContext>
        <correspAction xml:id="i-A6797367zCyt8dVXX4Wd5F" type="numbering">
          <date when="2010-10-28"/>
        </correspAction>
        <correspAction xml:id="i-6VhEw95xSXC7R1oFzFRWTa" type="submission">
          <date when="2010-10-25"/>
        </correspAction>
        <correspAction xml:id="i-bv3jvfCR9vQTYMbx5bEsr" type="transfer">
          <date when="2010-10-25"/>
        </correspAction>
        <correspAction xml:id="i-R4n9W7Bfn55UgybcTuD2mG" type="assigned"/>
        <correspContext corresp="i-R4n9W7Bfn55UgybcTuD2mG">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-74eVTMbNvfHh8U2kKvAJSx">
            Förslag till riksdagsbeslut
          </head>
          <p xml:id="i-TS12yv91EvnsmCJBJK39zj">
            Riksdagen tillkännager för regeringen som sin mening vad som
            anförs i motionen om att låta statschefen överta de uppgifter
            som enligt 6 kap. 2 § första stycket regeringsformen i dag åvilar
            talmannen i samband med att en statsminister ska utses.
          </p>
        </div>
        <div type="motContent">
          <head xml:id="i-7pPDvFWPLuy7hXvjvNVFJo" type="h1">
            Motivering
          </head>
          <p xml:id="i-9jfRZJiP8HiYW8MKxg285y">
            Sverige är en parlamentarisk demokratisk monarki ett statsskick
            som åtnjuter brett folkligt stöd och som tjänar vårt land väl.
          </p>
          <p xml:id="i-VxK7rYhysdWWtEZUXnc6S">
            Argumenten till stöd för vår monarki är många och väl kända.
            Låt mig ge några exempel. Monarken kan vara en samlande gestalt
            för hela folket eftersom han eller hon står över de vardagliga
            politiska motsättningarna. Denna roll blir särskilt viktig i tider
            av kris, men har betydelse även annars. Monarkin står för en historisk
            kontinuitet och markerar sambandet mellan våra dagars Sverige
            och det Sverige som en gång var. Monarkin blir därmed en symbol
            för den gradvisa utveckling som omvandlat Sverige till en modern
            demokrati med hög levnadsstandard, en symbol för ett land som
            känner sin historia och vars historiska rötter är fast förankrade.
            Monarkin är också en del av vårt kulturarv och därmed en del av
            vår svenska identitet. Man kan vidare påminna om några argument
            som är mer pragmatiska än principiella, till exempel att monarkin
            bidrar till att göra Sverige och det svenska känt utomlands och
            att monarkin sprider glans, fest och högtid i olika sammanhang
            här i Sverige.
          </p>
          <p xml:id="i-MpaLKiuB4SrGgRMvMd1UND">
            Republikanerna har inte lyckats visa på vilket sätt Sverige eller
            det svenska samhället skulle bli bättre om monarkin avskaffades.
            Med sitt kulturradikala perspektiv har de ingen förståelse för
            argument om historisk kontinuitet och kulturarv att riva ned det
            historiskt nedärvda är snarast en del av deras politiska mission.
            Kunglig fest, glans och högtid blir i deras ögon något negativt.
          </p>
          <head xml:id="i-tkFZ6dtuTqHrDEYteRVXQ" type="h2">
            Låt kungen lämna förslag på statsminister!
          </head>
          <p xml:id="i-WVPpqLdyGBzxTzUdmugnFc">
            I 1975 års regeringsform reducerades monarkens roll i statslivet
            i så stor utsträckning som det var möjligt, utan att ta steget
            fullt ut och avskaffa monarkin. De svenska grundlagsförfattarna
            gick i flera avseenden längre när det gällde att minska monarkens
            uppgifter än vad som är fallet i alla andra parlamentariska, demokratiska
            monarkier. Jag anser att tiden nu är mogen att rätta till en del
            av detta.
          </p>
          <p xml:id="i-L6bSawS9QQ95uvKuykHmzb">
            Statsministern utses i den ordning som följer av 6 kap. 24 §§
            regeringsformen. Enligt 6 kap. 2 § första stycket regeringsformen
            skall talmannen, när statsminister skall utses, kalla företrädare
            för riksdagens partier till samråd. Sedan skall talmannen överlägga
            med de vice talmännen och därefter avge förslag på statsminister
            till riksdagen.
          </p>
          <p xml:id="i-BqecWg8j2qkAyyxc1GmAFv">
            I alla andra parlamentariska demokratiska monarkier är det statschefen,
            dvs. monarken, som formellt leder arbetet med att utse en regeringsbildare.
            Jag anser att Sverige borde ansluta sig till dessa övriga länder
            och låta monarken ta över talmannens roll i det arbete som beskrivs
            i 6 kap. 2 § första stycket regeringsformen. Därmed skulle monarken
            kalla partiernas företrädare till samråd och utifrån resultaten
            vid dessa samråd besluta sig för vem monarken skall föreslå till
            statsminister. Därefter skulle allt fungera som det gör idag,
            dvs. riksdagen skulle ta ställning till statschefens förslag och
            anta eller förkasta detsamma. Parlamentarismens principer skulle
            således ligga fast.
          </p>
          <p xml:id="i-T1cJyCceYTVPZtbJ6EBZAJ">
            Det finns flera goda skäl för den förändring jag föreslår. Rent
            principiellt är det logiskt att det är statschefen, statens främsta
            företrädare, som leder arbetet med att finna en lämplig kandidat
            till posten som regeringschef, dvs. statens främsta politiska
            ledare. Härtill kommer att denna uppgift skulle ge monarken en
            något mer framskjuten plats i statslivet, vilket kan bidra till
            att långsiktigt upprätthålla det folkliga stödet för monarkin.
            Om statschefsuppdraget får ett utökat innehåll ser man tydligare
            att monarkin har en funktion att fylla.
          </p>
          <p xml:id="i-QevSn2PFkeuYb3X5Gojrhk">
            Valresultaten i Sverige sedan enkammarriksdagens införande har
            med få undantag givit ett tydligt utslag i regeringsfrågan, dvs.
            det har varit uppenbart vilket block som har majoritet i riksdagen.
            Om ett oklart parlamentariskt läge skulle uppstå, kan det finnas
            fördelar med att låta monarken, inte talmannen, leda samtalen
            i statsministerfrågan. Talmannen är en politiker och kan därmed
            misstänkas för att favorisera sina egna partivänner. Sådana misstankar
            skulle säkerligen i de allra flesta fall vara ogrundade men kan
            å andra sidan aldrig drabba en partipolitiskt obunden monark,
            som därmed skulle kunna leda arbetet på ett sätt som inger stort
            förtroende.
          </p>
          <head xml:id="i-EYGgGJZcPYL6tSpfGjYgcJ" type="h2">
            Regeringsbildning i andra parlamentariska demokratiska monarkier
          </head>
          <p xml:id="i-WDJegdZVFh5BRVnNSLh3A5">
            För att illustrera att de svenska grundlagsförfattarna gick längre
            än grundlagsförfattarna i övriga parlamentariska, demokratiska
            monarkier, följer här en genomgång av statschefens/monarkens roll
            vid utseendet av regeringschef i ett antal sådana monarkier. Sverige
            är som sagt ensamt i världen om att ha tagit ifrån monarken varje
            uppgift med anknytning till detta. (Se vidare rapport 2007:1797
            från riksdagens utredningstjänst.) Det torde vara svårt för någon
            att hävda att nedanstående länder inte är fullgoda demokratier.
          </p>
          <head xml:id="i-EWtUFZL7Nh2R71S2sJuA5k" type="h2">
            Australien
          </head>
          <p xml:id="i-E54EAfBfG1T67potUdvgu5">
            Australien är en självstyrande medlem av det brittiska samväldet.
            Den brittiska monarken är formellt statsöverhuvud och företräds
            i Australien av en generalguvernör. Generalguvernören utnämner
            formellt premiärminister.
          </p>
          <head xml:id="i-QgPLDNsBtSVK3S7MyRZYe" type="h2">
            Belgien
          </head>
          <p xml:id="i-FY2avfCVGHTXsiJyxS5dtH">
            I Belgien utnämns premiärministern formellt av kungen, som är
            statschef men som saknar reella maktbefogenheter. Regeringsbildningen
            inleds med att kungen håller överläggningar med de största partierna
            och därefter utser en regeringsbildare. I praktiken tar det största
            partiet vanligen initiativ till regeringsbildning.
          </p>
          <head xml:id="i-8i8siKWryZttFbfVzWSbGK" type="h2">
            Danmark
          </head>
          <p xml:id="i-QWC91nksDWQTxSE6KampX8">
            I Danmark är det monarken som i formell mening utser premiärministern
            och övriga ministrar, men i realiteten sker det efter förhandlingar
            mellan partierna. Ofta utser monarken en erfaren parlamentariker
            att leda förhandlingarna. Regeringsbildningsprocessen är inte
            konstitutionellt reglerad i Danmark utan baseras på praxis.
          </p>
          <head xml:id="i-Dd6cXE9VcNnNbhwusQ7Bby" type="h2">
            Kanada
          </head>
          <p xml:id="i-L9ZyTAZkbui5ktJS7dPX24">
            Kanada är en självstyrande medlem av det brittiska samväldet.
            Den brittiska monarken är formell statschef och företräds i Kanada
            av en generalguvernör. Generalguvernören utser formellt regeringsbildare
            genom att utse ledaren för det parti som vunnit en majoritet i
            underhuset till premiärminister. På förslag från premiärministern
            utser generalguvernören också övriga ministrar.
          </p>
          <head xml:id="i-LQn4JAaUS2K6UfQZUvwuTQ" type="h2">
            Luxemburg
          </head>
          <p xml:id="i-4HEX2hM3jdG9kyejk1Jg4p">
            Enligt Luxemburgs konstitution är det storhertigen som utnämner
            och avsätter ministrar. I praktiken är dock storhertigens maktbefogenheter
            mycket begränsade, men denne utser formellt regeringsbildare.
          </p>
          <head xml:id="i-25vxJMnYZhnoKrMAnsyhkL" type="h2">
            Nederländerna
          </head>
          <p xml:id="i-UmgU445845PoGFMq2ak8Kh">
            Regeringen utses formellt av monarken i enlighet med konstitutionen,
            men i realiteten genom förhandlingar mellan de parlamentariska
            partierna. Regeringsbildningsprocessen inleds genom att drottningen
            formellt ger i uppdrag till en person att undersöka möjligheten
            att bilda regering.
          </p>
          <head xml:id="i-7bS3pG4ZSSqJwBmqVMnTA9" type="h2">
            Norge
          </head>
          <p xml:id="i-NdoMNfT2X43ezwYmBohLVN">
            I Norge utser monarken som enligt konstitutionen tillerkänns
            vidsträckta befogenheter vid regeringsbildningen formellt en statsminister,
            men i realiteten sker det i förhandlingar mellan parlamentets
            partier.
          </p>
          <head xml:id="i-RZVQH6LmmNgxYo9VUYVjj8" type="h2">
            Nya Zeeland
          </head>
          <p xml:id="i-Brzo7Adt7S7Ygpge7AnNqJ">
            Nya Zeeland är en självständig stat inom det brittiska samväldet.
            Den brittiska monarken är statschef och representeras av en generalguvernör
            som utnämns på förslag av regeringen. Till generalguvernörens
            formella uppgifter hör bland annat att utnämna premiär­ministern
            och andra ministrar.
          </p>
          <head xml:id="i-6FW52GrS8SykvPooEXrHZS" type="h2">
            Spanien
          </head>
          <p xml:id="i-53h7odDAwkne4iRycaiX2H">
            Formellt utses både premiärministern och övriga ministrar av
            monarken. I praktiken föregås dock utnämningen av överläggningar
            med de parlamentariska partierna. Parlamentet röstar sedan om
            premiärministern, som i sin tur själv väljer sina ministrar.
          </p>
          <head xml:id="i-Bq7d7a7JMsUsrcuzqVRZ8F" type="h2">
            Storbritannien
          </head>
          <p xml:id="i-KfQcW5JDCJc6ZTR5AnxLBe">
            Formellt utser monarken både premiärministern och övriga ministrar.
            I praktiken är det emellertid ledaren för majoritetspartiet som
            blir premiärminister och som sedan utser sin regering. Proceduren
            är dock inte formellt reglerad och monarken kan ha ett visst inflytande
            vid ett oklart valresultat.
          </p>
        </div>
        <div type="motSignatures">
          <list>
            <item xml:id="i-BLig6WHg2SoFwqsjhERTgY" who="i-Evjo9hsKrPvb3KMyegAipb">
              Cecilia Magnusson (M)
            </item>
          </list>
        </div>
      </div>
    </body>
  </text>
</TEI>
