<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00294">
  <teiHeader>
    <fileDesc>
      <titleStmt>
        <title>Bioenergikombinat</title>
        <author corresp="i-PxnWyEEEJkswzBKdKbv36K i-BzccJvrsm3YED8gWPHwfGn">av Agneta Lundberg och Karl Gustav Abramsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bioenergikombinat</title>
          <idno type="rdwebb">GW02N294</idno>
          <rs type="number">N294</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N294/text</ref>
          <ref type="dokument_url_html">http://data.riksdagen.se/dokument/GW02N294</ref>
          <ref type="dokumentstatus_url_xml">http://data.riksdagen.se/dokumentstatus/GW02N294</ref>
          <ref type="doc">http://data.riksdagen.se/fil/313ED35B-0FBE-426E-957F-A528E39AE3CF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-BzccJvrsm3YED8gWPHwfGn</idno>
            <name>Karl Gustav Abramsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8AnnAwfxZMSVSCZz5r3AzA" type="signed"/>
        <correspContext corresp="i-8AnnAwfxZMSVSCZz5r3AzA">
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-BzccJvrsm3YED8gWPHwfGn"/>
        </correspContext>
        <correspAction type="numbering" xml:id="i-ThQeqhWHgPjEWt9g61sN9j">
          <date when="2008-10-06"/>
        </correspAction>
        <correspAction type="submission" xml:id="i-QPovR6dciimp3CBufnyEVq">
          <date when="2008-10-03"/>
        </correspAction>
        <correspAction type="transfer" xml:id="i-N9RmisFncpnNLh8Ahfhvxv">
          <date when="2008-10-02"/>
        </correspAction>
        <correspAction type="assigned" xml:id="i-KrCevETr5L1HuHw49z8WYF"/>
        <correspContext corresp="i-KrCevETr5L1HuHw49z8WYF">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7vEcjkMpRHgWmthvQVSTcK">
            Förslag till riksdagsbeslut
          </head>
          <p xml:id="i-Cbm6P3dv4cThroeFC2edrf">
            Riksdagen tillkännager för regeringen som sin mening vad som
            anförs i motionen om bioenergikombinat i framtiden.
          </p>
        </div>
        <div type="motContent">
          <head type="h1" xml:id="i-YJPR751dyyzWiQoDqgLJ8B">
            Motivering
          </head>
          <p xml:id="i-BFEfibkSsMf4F7Ju4KbJv8">
            I Örnsköldsvik finns en världsunik anläggning som tillverkar
            etanol av sågspån. Idén bakom etanolfabriken är att ta till vara
            biprodukter från skogen och processa fram etanol som sedan ska
            driva miljövänliga bilar. Ungefär en tredjedel av råvarans energi
            omvandlas till etanol. Varje dygn producerar anläggningen 400500
            liter etanol av råvaran som består av fyra ton spån. Det är i
            sig inte någon stor mängd. Behovet av bioenergibaserat drivmedel
            växer för varje dag som går. Enbart för att klara EU:s biodrivmedelsmål
            för 2010 skulle Sverige behöva cirka 800 000 kubikmeter etanol.
          </p>
          <p xml:id="i-ASAe4v4W1nieykoddSMbwx">
            För att nå uppsatta mål gäller det att utnyttja det faktum att
            Sverige ligger i forskningsfronten på området. Tekniken att framställa
            etanol är inte ny. Nu handlar det om att hitta tekniska lösningar
            så att så lite energi som möjligt går till spillo vid produktionen.
            Målet med pilotanläggningen i Örnsköldsvik är att skapa en kunskapsbas
            och erfarenheter för byggandet av framtida stora och effektiva
            anläggningar där maximalt med energi utvinns ur cellulosan.
          </p>
          <p xml:id="i-8nzSpV7sgpqGjj86sMb7kv">
            För att få maximal utväxling av energin är tanken att etanolfabriken
            ska samverka med kraftvärmevärk, en cellulosaindustri eller ett
            sågverk. I ett sådant så kallat bioenergikombinat omvandlas alltså
            sågspån, skogsbiprodukter eller returfibrer till högvärdig energi.
            Man får cirka 30 procent etanol och 40 procent lignin, vilket
            kan användas till att producera till exempel el, fjärrvärme och
            gröna kemikalier. Etanol och energi är det primära i energikombinaten
            men det finns en stor potential att vidareförädla produkter.
          </p>
          <p xml:id="i-4aLRkghmpvS5NiL7RhKFC9">
            Det har skett en omsvängning från tveksamhet till öppenhet och
            nyfikenhet och ett stort intresse i forskarvärlden, och vi har
            bara sett början på utvecklingen inom området. Vi ser en utveckling
            mot industriella processer där helt nya produkter kan framställas.
            Oljeraffinaderierna har utvecklat nya produkter i 100 år. På samma
            sätt kan det här vara början på någonting nytt.
          </p>
          <p xml:id="i-QY5dSJAobJPebasbdBpQ8J">
            Pilotanläggningen i Örnsköldsvik invigdes i maj 2004 och är den
            enda anläggningen i världen där hela processen med återföringar
            av strömmar kan testas. Energieffektiviteten i en anläggning är
            cirka 75 procent. Den stora vinsten är att koldioxidutsläppet
            minskats med 90 procent tack vare den förnybara råvaran.
          </p>
          <p xml:id="i-GqgjoHQZ782ibEbR5jg5se">
            Planerna på att bygga tre anläggningar är ett viktigt led i den
            industriella utveckling som Sekab BioFuel Industries anser nödvändig.
            Avsikten är att påskynda teknikutvecklingen så att Sverige kan
            behålla det tekniska försteg som vi har idag. Många andra länder
            börjar nu satsa och kan komma i fatt om inte vi satsar medvetet
            och koncentrerat.
          </p>
          <p xml:id="i-6EVyFkMiu9M4RJpWQCagna">
            I Industriella utvecklingsanläggningen (IDU) som är nästa steg
            ska teknik och utrustning skalas upp cirka 5060 gånger jämfört
            med pilotanläggningens storlek. IDU är dock inte så stor att inkomsterna
            från produkterna kan täcka kostnaderna. Det är i stor utsträckning
            apparattekniska utmaningar som man stöter på när processer ska
            dimensioneras upp och även processutformning och val av parametrar
            som temperaturer och uppehållstid med mera. IDU ska i framtiden
            kunna fungera som testanläggning för råvaror från andra länder
            när tekniken skall exporteras och svenska leverantörer ska ge
            processgarantier till utländska kunder.
          </p>
          <p xml:id="i-WQRNQLABUeCUSETyLStyvF">
            Både pilotanläggningen och IDU ska ingå i det nationella FoU-program
            som BioAlcohol Fuel Fondation (BAFF) tagit initiativ till. Programmet
            omfattar 1 miljard kronor under 8 år för att svenska forskare
            och tekniker ska utveckla tekniken till en kommersiell process.
          </p>
          <p xml:id="i-TcBMMhMpaPeCDb9B4YJYRM">
            Den andra anläggningen, Demokombinatet som den kallas, ska byggas
            i en storlek som kan vara kommersiell när barnsjukdomarna har
            övervunnits och anläggningen trimmats in. Viktigt är här att få
            underlag och tekniska lösningar för integration med bioenergiproduktion
            i kraftvärmeverk. En stor del av ekonomin handlar om att optimalt
            kunna använda ligninet, som är den andra stora produkten från
            en etanolanläggning. Så förutom att anläggningen blir cirka tio
            gånger större än demoanläggningen med cirka 60 000 m 3 etanol
            per år så blir integreringsfrågorna mycket viktiga. Även IDU blir
            en integrerad men liten del i det stora energi- och bioraffinaderi
            som Alfredshems industriområde i Örnsköldsvik utgör med sulfitcellulosa-,
            kemikalie- och energiproduktion.
          </p>
          <p xml:id="i-Svf7KfeWDonp4JfzzaRaWQ">
            Referenskombinatet är en nära kommersiell anläggning där tekniken
            förfinats, utvecklats och gjorts robust så att den tillsammans
            med kraft och värmeproduktion blir en anläggning som kan utgöra
            basen för marknadsföringen av tekniken, såväl inom som utom landet.
            Storleken kan bli 60 000 till 100 000 m 3 etanol per år. Efter
            detta steg räknar man med att anläggningarna kan mångfaldigas.
            Även här är det viktigt att poängtera vikten av integrationen
            med kraft och värmeproduktion baserat på samprodukterna lignin
            och biogas som eventuellt kan vara en råvara för generering av
            el i en gasturbin.
          </p>
          <p xml:id="i-Ruv75fCtnKhWqK3eS14LpZ">
            Förstudien har genomförts på de orter där de engagerade energibolagen
            Övik Energi, Skellefteåkraft och Umeå Energi har kraftvärmeproduktion.
            Syftet var att se hur olika lokaliseringar påverkar arealbehov,
            transporter, tekniska lösningar från råvaruhantering till servicesystem
            och kostnader för olika tekniker med mera. Med detta som utgångspunkt
            har man en plan gjort för att så snart som möjligt kunna göra
            tekniken kommersiellt gångbar. Det arbetet har utmynnat i ovanstående
            förslag till tre anläggningar.
          </p>
          <p xml:id="i-BDoB3WpLxYouVnbTeoCJGc">
            Den första IDU bör placeras i Örnsköldsvik där pilotanläggningen
            redan finns med erfarna operatörer, tekniker och forskare som
            kan fortsätta utvecklingsarbetet. De båda anläggningarna kommer
            att samköras på lämpligt sätt. Infrastruktur med ånga, vatten
            och elförsörjning finns redan inom fabriksområdet. Anläggningen
            har tillgång till en bra hamn för mottagning av råvaror från utlandet
            vid framtida garantiförsök.
          </p>
          <p xml:id="i-WqPM443PZqTWgyJ72EKXyX">
            Var Demokombinat och Referenskombinat kommer att placeras har
            inte beslutats, men energibolagen kommer i samarbete med Sekab
            BioFuel Industries inleda planering av detta. Viktigt är att det
            finns ett starkt engagemang hos företagen, tillgång till servicesystem
            och större kraftvärmeproduktion som kan klara de snabba variationer
            i ångbehov som kommer att uppstå vid utveckling och uppskalning
            av tekniken samt att det finns ett värmeunderlag för lågtemperaturvärme.
            Alternativ som diskuterats är Hedensby Skellefteå och Dovamyra
            Umeå där befintliga kraftvärmeverk är lokaliserade och planerade
            expansioner finns. Möjligheten att tillkommande anläggningar även
            placeras i inlandet bör heller inte uteslutas.
          </p>
          <p xml:id="i-Sbfci5J7woTBT17kehHSJg">
            Uppförandet av anläggningarna är en förutsättning för att utveckla
            svensk teknik inom området till en internationellt gångbar produkt
            som både kan ge exportinkomster och en långsiktigt hållbar sysselsättning
            med tekniskt kvalificerade arbeten inom verkstadsindustri, teknik
            och ingenjörsföretag med mera.
          </p>
          <p xml:id="i-2QUBUXuQffoAs16EFsZR9J">
            Offentlig finansiering både på nationellt plan och från EU kommer
            att krävas för att klara detta eftersom satsningar på en övergång
            till förnybara drivmedel är beroende av politiska beslut. Det
            totala behovet av investeringar inklusive FoU-program och kraftvärmeverk
            ligger på cirka 10 miljarder kronor. Det är därför inte rimligt
            att kommunernas energibolag ska bära den största delen av finansieringen,
            utan det är en fråga av nationell vikt som kräver ett skyndsamt
            initiativ från regeringen. En lösning som nyttjats tidigare vid
            till exempel byggandet av Botniabanan har varit tillsättandet
            av en förhandlingsman som tillsammans med parterna utarbetar en
            lösning. Samma modell skulle kunna användas i frågan om bioenergikombinat.
          </p>
        </div>
        <div type="motSignatures">
          <list>
            <item xml:id="i-N3a1wXxcYqh6H1ZssoGQoj" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-SW3G9eouMYJgh1h4TiNVLL" who="i-BzccJvrsm3YED8gWPHwfGn">
              Karl Gustav Abramsson (s)
            </item>
          </list>
        </div>
      </div>
    </body>
  </text>
</TEI>
