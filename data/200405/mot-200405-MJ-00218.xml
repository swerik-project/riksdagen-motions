<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_218/mot_200405_MJ_218-0001.pdf"/>
      <pb facs="riksdagen-motions-pdf/data/200405/mot_200405_MJ_218/mot_200405_MJ_218-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ218 pnr: kd577
          </p>
          <p>
            Motion till riksdagen 2004/05:MJ218
          </p>
          <p>
            av Erling Wälivaara (kd)
          </p>
          <p>
            Alternativa drivmedel
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om nödvändigheten av att satsa på nya alternativa drivmedel.
          </p>
          <p>
            Motivering
          </p>
          <p>
            Under många år har regionalpolitiken åsidosatts och infrastruktursatsningar
            uteblivit. Utarmningen av landsbygden fortsätter och krisen blir
            alltmer permanent. Nu har regeringen med sina stödpartier beslutat
            om att höja bensin- och dieselskatterna. Ett dråpslag mot glesbygdens
            folk. Bra kommunikationer är en förutsättning för att även Norrlands
            inland ska kunna fortleva och utvecklas till nytta för hela landet.
            Kollektivtrafiken är inte tillgänglig på landsbygden och därmed
            inte heller något reellt alternativ för befolkningen i glesbygden.
            På de flesta håll är bilen det enda alternativet för resor till
            och från arbetsplatsen, skolan, serviceinrättningar och fritidsanläggningar.
            Att höja drivmedelsskatterna som regeringen nu gör är förkastligt.
            Som vanligt motiverar regeringen skattehöjningarna på drivmedel
            med att miljön kräver det. Istället borde användandet av ett miljövänligare
            bränsle vara en bättre väg att gå. Det är hög tid att regeringen
            tar vara på möjligheterna och stimulerar användandet av alternativa
            drivmedel. Att dessa möjligheter dras i långbänk med en regering
            som säger sig vilja gå i täten för ett ekologiskt hållbart samhälle
            är anmärkningsvärt. Satsningar på nya alternativa drivmedel är
            möjliga om viljan finns. Framställning av alternativa bränslen
            som etanol från skogsråvaror sker redan men i begränsad omfattning.
            Ett annat alternativ är att tillverka miljövänlig svensk diesel,
            Eco-Par (TM), av stålindustrins processgaser, processgaser från
            masugnarna vid SSAB i Luleå som nu bara facklas ut i luften till
            ingen nytta. Den miljövänliga Eco-Pardieseln går också att tillverka
            från skogsråvaror.
          </p>
          <pb facs="riksdagen-motions-pdf/data/200405/mot_200405_MJ_218/mot_200405_MJ_218-0002.pdf"/>
          <p>
            2004/05:MJ218
          </p>
          <p>
            Tyvärr lägger regeringen miljöklassningen som ett hinder för
            att satsa på Eco- Pardieseln.
          </p>
          <p>
            Gjorda undersökningar vid bland annat Chalmers i Göteborg har
            visat att Eco-Pardieseln, på alla punkter har bättre miljöegenskaper
            än MK 1 dieseln.
          </p>
          <p>
            Stockholm den 22 september 2004
          </p>
          <p>
            Erling Wälivaara (kd)
          </p>
        </div>
      </div>
    </body>
  </text>
</TEI>
