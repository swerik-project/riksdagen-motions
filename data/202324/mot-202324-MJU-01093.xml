<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-01093">
  <teiHeader>
    <fileDesc>
      <titleStmt>
        <title>En moderniserad hantering av tamdjur</title>
        <author corresp="i-Lw92TAaAVgG8Kdf7YxhViy i-ThVPmg6PwxL4WvXey5u76X">av Markus Wiechel och Victoria Tiblom (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1093 av Markus Wiechel och Victoria Tiblom (båda SD)</title>
          <idno type="rdwebb">HB021093</idno>
          <rs type="number">1093</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB021093/text</ref>
          <ref type="dokument_url_html">https://data.riksdagen.se/dokument/HB021093</ref>
          <ref type="dokumentstatus_url_xml">https://data.riksdagen.se/dokumentstatus/HB021093</ref>
          <ref type="pdf">https://data.riksdagen.se/fil/C693B037-13F0-42D6-B762-068EE34D96A7</ref>
          <ref type="docx">https://data.riksdagen.se/fil/D8FDD813-25F3-4E01-8EBB-F22ED081121F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-ThVPmg6PwxL4WvXey5u76X</idno>
            <name>Victoria Tiblom</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-UD6YF3gdxeqPy3h5FJohbb" type="signed"/>
        <correspContext corresp="i-UD6YF3gdxeqPy3h5FJohbb">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-ThVPmg6PwxL4WvXey5u76X"/>
        </correspContext>
        <correspAction xml:id="i-8KWvAVCkAZj5ADWYZMuw5e" type="submitted">
          <date when="2023-10-03"/>
          <time when="17:11:21"/>
        </correspAction>
        <correspAction xml:id="i-RpdQNn3ZiQYVA2uZpLGBeS" type="reviewed">
          <date when="2023-10-03"/>
          <time when="19:36:27"/>
        </correspAction>
        <correspAction xml:id="i-VD1qhBw3QFaKVXvPRb3xhf" type="referred">
          <date when="2023-10-17"/>
        </correspAction>
        <correspAction xml:id="i-VvdhjEzVCuk3cUAGce1aUZ" type="assigned">
          <date when="2024-04-04"/>
          <time when="16:05:48"/>
        </correspAction>
        <correspContext corresp="i-VvdhjEzVCuk3cUAGce1aUZ">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-SHpWawAoFm74U8w2MZbddG" type="behandlas_i"/>
        <correspContext corresp="i-SHpWawAoFm74U8w2MZbddG">
          <ref type="uppgift">2023/24:MJU11</ref>
          <ref type="ref_dok_id">HB01MJU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU11</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SofV27XkXDCsBVjRBV5S68" type="motHeader">
        <div xml:id="i-RzzJkzSR6ro4eaQqrBAASf" type="motTitle">
          Motion till riksdagen 2023/24:1093 av Markus Wiechel och Victoria
          Tiblom (båda SD) En moderniserad hantering av tamdjur
        </div>
      </div>
      <div xml:id="i-UPAxCxjPJqmSiB4s1Coibo" type="motBody">
        <div xml:id="i-4cidoRejMQqVZ4oZxgh3qf" type="motProposal" subtype="förslag">
          <head xml:id="i-MDKeC4zLCiVixJchHBzjcn">
            Förslag till riksdagsbeslut
          </head>
          <list xml:id="i-Lzv1vkqtpgpx4L2kzdvw1D">
            <item xml:id="i-9VosA9RXetqCPXFbwmtc9m" sortKey="Yrkande 1">
              Riksdagen ställer sig bakom det som anförs i motionen om att
              se över införandet av en djurbalk för såväl vilda som tama djur
              och tillkännager detta för regeringen.
            </item>
          </list>
          <list xml:id="i-WJRHoBD6UYn9EnG2WL7byV">
            <item xml:id="i-Pvu6HA2JXDHyrZrffx4yVb" sortKey="Yrkande 2">
              Riksdagen ställer sig bakom det som anförs i motionen om att
              utreda inrättandet av en djurskyddsmyndighet och tillkännager
              detta för regeringen.
            </item>
          </list>
          <list xml:id="i-Wvc3WXvWQNqCmTkSU16b5F">
            <item xml:id="i-A85KvUJC87EZQ22PQDw8QG" sortKey="Yrkande 3">
              Riksdagen ställer sig bakom det som anförs i motionen om att
              utreda krav på vaccinering och tillkännager detta för regeringen.
            </item>
          </list>
          <list xml:id="i-KzM7UMTfEz98cQNmW42GEE">
            <item xml:id="i-HzJgyaVUz9c9fhabkVNm47" sortKey="Yrkande 4">
              Riksdagen ställer sig bakom det som anförs i motionen om att
              se över möjligheten till ett TNR-inspirerat arbete och tillkännager
              detta för regeringen.
            </item>
          </list>
          <list xml:id="i-GWam3vNg7PKpB3NkoDqvdb">
            <item xml:id="i-FGhvVdUDwNN4GozzNr7ZJM" sortKey="Yrkande 5">
              Riksdagen ställer sig bakom det som anförs i motionen om att
              utreda om det finns behov av en hårdare reglering för vissa avelsdjur
              och tillkännager detta för regeringen.
            </item>
          </list>
          <list xml:id="i-TtH16EkuyqH9p4HFcbwhmc">
            <item xml:id="i-Dv9fNJJitrBTG5DtQQ7sKK" sortKey="Yrkande 6">
              Riksdagen ställer sig bakom det som anförs i motionen om att
              se över införandet av obligatoriska friskintyg avseende andningsorganen
              inför parning för alla trubbnosdjur och tillkännager detta för
              regeringen.
            </item>
          </list>
          <list xml:id="i-Q97vwrGYEDVSnL6yKbuRJu">
            <item xml:id="i-BqBtad5QeuHfFMMDUwcv9r" sortKey="Yrkande 7">
              Riksdagen ställer sig bakom det som anförs i motionen om att
              utreda införandet av en kartläggning av trubbnosdjur med andningssvårigheter
              och tillkännager detta för regeringen.
            </item>
          </list>
          <list xml:id="i-VyDbtp3fp5EvudcCHghFsK">
            <item xml:id="i-4G1YVM5BzNGZKcRNkVhzEr" sortKey="Yrkande 8">
              Riksdagen ställer sig bakom det som anförs i motionen om att
              påbörja ett arbete för en aktiv konsumentupplysning om lidandet
              hos flera trubbnosdjur och tillkännager detta för regeringen.
            </item>
          </list>
          <list xml:id="i-EuLxw3bk1UP92oTrw5Mt5m">
            <item xml:id="i-7QJVqyuyY9HzEdb9ijcRDG" sortKey="Yrkande 9">
              Riksdagen ställer sig bakom det som anförs i motionen om att
              se över möjligheten till en registrering av antalet opererade
              trubbnosdjur och tillkännager detta för regeringen.
            </item>
          </list>
          <list xml:id="i-SiVNVW8Z9NeibgGzMuZ3d9">
            <item xml:id="i-Duag4LTUWfjBGFuKzHuT5c" sortKey="Yrkande 10">
              Riksdagen ställer sig bakom det som anförs i motionen om att
              göra en översyn av nya regleringar i syfte att minska lidandet
              hos trubbnosdjur och tillkännager detta för regeringen.
            </item>
          </list>
          <list xml:id="i-ESDmdwqNMebPVNtUzV73RA">
            <item xml:id="i-K7tgoV9R1Z7rDSRTP36mMz" sortKey="Yrkande 11">
              Riksdagen ställer sig bakom det som anförs i motionen om att
              utreda förbud mot avel på hundar som genomgått korrigerande kirurgi
              i andningsvägarna och tillkännager detta för regeringen.
            </item>
          </list>
        </div>
        <div xml:id="i-FhrLebkXVpDcM2Feb4T1k" type="motContent">
          <head xml:id="i-T2H9NGUG2bTFL44foi4ATd" type="h1">
            Djurbalk
          </head>
          <p xml:id="i-UnPXHvgC6XM36HVtZBNbB2">
            Våra husdjur räknas idag som vår egendom och inte som enskilda
            individer, vilket kan vara ett skäl till att det inte heller finns
            någon djurbalk i den svenska lagstiftningen. En sådan skulle enkelt
            skydda dem från brott. Djuren skyddas idag främst genom bestäm­melser
            i vår internationellt sett mycket bra djurskyddslag, som dock
            enbart är en ramlag, samt genom bestämmelsen om djurplågeri i
            brottsbalken.
          </p>
          <p xml:id="i-S6WfGG5P3RF8mFjPcbSxxU">
            En djurbalk skulle göra det tydligare att djur ses också som
            enskilda varelser och inte bara som egendom om det rör sig om
            boskap eller husdjur. Djurägarna får således också en möjlighet
            att se exakt vilka förpliktelser de har gentemot sina djur, och
            jägare eller andra vilka förpliktelser de har gentemot våra vilda
            djur.
          </p>
          <head xml:id="i-U8wR5sJrHD5vzkPSMhyjwc" type="h1">
            Djurskyddsmyndighet
          </head>
          <p xml:id="i-RjR7RrwktQCLBWWbMKx7mm">
            Den socialdemokratiska regeringen under Göran Persson inrättade
            Djurskyddsmyndig­heten i januari 2004, men myndigheten varade
            inte särskilt länge. Efter allianssegern 2006 togs nämligen snabbt
            ett beslut om att lägga ned myndigheten, vilket också gjordes
            i juli 2007 då dess verksamhet istället flyttades till Jordbruksverket.
            Att ha alltför många myndigheter är naturligtvis problematiskt,
            men en djurskyddsmyndighet fyller en viktig funktion i ett land
            som kanske har världens bästa djurskydd, men som samtidigt fortfarande
            har brister och måste förhålla sig till andra länders dåliga lag­stiftning
            på området.
          </p>
          <p xml:id="i-YAk3g36HHpH5hnj9CGCZeE">
            Våra djur är helt beroende av att vi människor tar ett etiskt
            ansvar för deras livs­situation. Detta gäller såväl djur inom
            kött- eller skönhetsindustrin, domesticerade sällskapsdjur och
            bruksdjur som vilda djur. Hur vi behandlar dessa visar i stor
            utsträck­ning hur vi ser på andra individers värde, och det blir
            därför en viktig värderingsfråga. Hur vi behandlar djuren speglar
            ofta hur vi behandlar andra människor.
          </p>
          <p xml:id="i-Tj7kovQyz1beoV3BJSCBMx">
            Djurskyddsfrågor är kort och gott mycket viktiga för hela vårt
            samhälle. Av den anledningen behövs en särskild myndighet för
            att tillvarata djurens intressen samt fortsätta arbetet med ett
            starkt djurskydd såväl i Sverige som utanför våra landsgränser.
            Det är extra viktigt i en tid då vi inte kan styra över importen
            av produkter som fram­kommit som ett resultat av att djur drabbats
            av onödigt lidande. Regeringen bör därför påbörja arbetet med
            att upprätta en ny djurskyddsmyndighet.
          </p>
          <head xml:id="i-GYNoCeUJFvstPHDDUndFzt" type="h1">
            Förhindra vanvård av katter
          </head>
          <p xml:id="i-NcuvRrHfdpvjVRZHJZ3UQg">
            Sverige har redan idag en av världens främsta djurskyddslagstiftningar,
            men den är på intet sätt perfekt, även om vi såg framsteg i och
            med den nya djurskyddslagen. Ett exempel där vi fortfarande ser
            brister är hanteringen av katter, som idag saknar ett tydligt
            skydd i svensk lag. Endast en av tolv katter som föds hittar idag
            ett permanent hem och resterande elva blir antingen hemlösa eller
            dödade. Varje okastrerad katthona kan få uppemot 120 kattungar
            under sin livstid, vilket är ett stort skäl till att vi har någon­stans
            mellan 100 000 och 150 000 hemlösa katter i Sverige. Alla dessa
            katter är tyvärr undantagna från de i övrigt förbättrade bestämmelser
            som inrättades i Jordbruks­verkets föreskrifter i maj 2008. Glädjande
            nog ska dock alla katter från och med januari 2023 registreras
            och vara id-märkta hos Jordbruksverket.
          </p>
          <p xml:id="i-WVkWHUYVFe7E1JJD2V5kPm">
            Många övergivna katter är skygga och med hemlösheten följer smittor,
            inavel och svält. Andra blir skjutna eller på annat sätt dödade,
            samtidigt som ungar kan finnas kvar i livet med en ytterst osäker
            framtid. Dessa katter råkar vara produkten av ansvarslösa människor
            som inte brytt sig om fantastiska varelser som i många fall betraktas
            som en kär familjemedlem. Samtidigt som vanvård av katter genom
            att de överges bör mot­verkas måste kattens status som sällskapsdjur
            höjas, särskilt i en tid då tillgången på katter är betydligt
            större än efterfrågan. För att detta ska lyckas måste lagstiftning
            till och förståelsen för vad det är man tar på sig när man skaffar
            en katt måste öka. En person som köper en kattunge måste vara
            beredd på att den kan leva i uppemot tjugo år. Tjugo år oavsett
            familjebildning, resor, jobb eller olika nöjen, det är ett ansvar.
            Idag finns det redan en lag som skulle kunna stärkas för att komma
            närmare en lösning på detta problem: lagen om tillsyn över hundar
            och katter. I denna lag finns reglerat vilket ansvar en djurägare
            har och samma krav bör ställas på kattägare som på hundägare när
            det kommer till tillsyn och annat ansvar.
          </p>
          <p xml:id="i-PFsXkMWUHNkKXiZSxqUD3c">
            Den konventionella metoden där herrelösa och förvildade katter
            avlivas har visat sig ha en mycket kortsiktig effekt på en sådan
            situation, varför man utvecklat ett nytt, mer framgångsrikt system.
            Systemet är beprövat och kallas TNR (trap-neuter-return), det
            vill säga fånga-kastrera-återvända. Metoden går ut på att man
            fångar in hemlösa katter, ger dem en hälsokontroll, kastrerar
            och vaccinerar dem. Kattungar och tama katter går vidare till
            ett katthem för att bli omplacerade, medan förvildade katter släpps
            tillbaka och får fortsätta att leva sitt liv i sitt revir. Innan
            katterna får återvända till det vilda blir de öronmärkta för att
            möjliggöra en kontroll av vilka katter som blivit kastrerade.
            När proceduren är klar står de under beskydd av volontärer som
            ser till att de får mat och skydd och att de mår bra. Metoden
            används över hela världen och har visat sig vara ett ekonomiskt
            sätt att framgångsrikt hålla kattpopulationen nere.
          </p>
          <p xml:id="i-6uMDKobTkR4nY4ct38WQb9">
            Den 19 september 2016 lämnade Djurskyddet över krav på förändringar
            till regeringen med nästan 40 000 underskrifter. Det råder alltså
            ingen tvekan om att ämnet är oerhört viktigt, varför regeringen
            bör använda sig av exempelvis TNR eller liknande metoder för att
            minska antalet förvildade katter. Regeringen bör också återkomma
            med förslag där samtliga kattägare som har sina katter lösgående
            ansvarar för att de är vaccinerade.
          </p>
          <head xml:id="i-83CATcCLmLrq7gy96oDcYr" type="h1">
            Etisk avel
          </head>
          <p xml:id="i-KZcupYx6Q82PPxL5VX4HQT">
            Det är inte etiskt försvarbart att djur av något slag avlas och
            föds upp till ett liv med sjukdom och lidande. Ändå sker det idag
            och flera av dem ser vi nästan dagligen på våra gator. Trubbnosdjur
            är ett exempel där man fullkomligt bortsett ifrån djurens väl
            enbart för att människor strävar efter ett visst skönhetsideal
            med runda, platta ansikten och smala näsborrar. Detta utseende
            anses av många som gulligt men är i själva verket något helt annat.
          </p>
          <p xml:id="i-E4SqiyXUvfZWwvCqdFWaHC">
            Trubbnosdjur har ökat enormt i popularitet i Sverige. Veterinärkåren
            har genom sin branschorganisation tidigare gått ut med krav för
            att stoppa vad de kallar för extremavel. Det har nämligen gått
            så långt att veterinärer betraktar de extrema utseendena hos trubb­nosdjur
            som normala trots uppenbara problem. Problemen innefattar högljudd
            och ansträngd andning samt påtaglig trötthet vid fysisk aktivitet
            och beskrivs numer som normala för rasen. Djuren får till följd
            av detta inte bara kortare liv utan även sämre livskvalitet och
            i många fall sjukdomar. Djursjukvårdspersonal har vittnat om att
            närapå samtliga hundar och katter från raser som mops, fransk
            och engelsk bulldogg, bostonterrier, pekinges och perserkatt har
            andningsproblem som påverkar deras livskvalitet negativt. Trots
            att extremavel för skönhetsideal som orsakar lidande eller funktionsnedsättning
            redan är förbjudet enligt djurskyddslagen fortsätter man att avla
            och köpa dem. Tyvärr vittnar detta om att okunnigheten är enorm
            bland allmänheten, med avseende på vad utseendet för med sig av
            lidande för djuret.
          </p>
          <p xml:id="i-EZsirNLMkmecgkSQgQEU8P">
            Regeringen bör utreda möjligheten att vidta följande åtgärder
            som tidigare rekom­men­derats av veterinärer för att bryta den
            onda trenden med extremavel bland trubb­nosdjur, men även utreda
            om det finns behov av en hårdare reglering för andra avels­djur:
          </p>
          <list xml:id="i-Nepr9BjUzbFBZv47mwNRus" style="ul">
            <item xml:id="i-WKbS6gqYu351FNzvvL74uh">
              Införa obligatoriska friskintyg inför parning avseende andningsorganen
              för alla trubbnosdjur.
            </item>
            <item xml:id="i-Vcm7ownm13J1xYrzVvnt9y">
              Införa en kartläggning av trubbnosdjur med andningssvårigheter.
            </item>
            <item xml:id="i-VtPuybDFir2YqofMgFF5Mf">
              Påbörja ett arbete för en aktiv konsumentupplysning om lidandet
              hos flera trubbnosdjur.
            </item>
            <item xml:id="i-KhUCQtdezu9kbyhNKe9pXL">
              Se över möjligheten till en registrering av antal opererade trubbnosdjur.
            </item>
            <item xml:id="i-QGNEQnUHLAiv2iWyXGigz2">
              Göra en översyn för nya regleringar i syfte att minska lidandet
              hos trubbnosdjur.
            </item>
            <item xml:id="i-7g1nrP2BkRkwLiUHNaKKZU">
              Förbjuda avel på hundar som genomgått korrigerande kirurgi i
              andningsvägarna.
            </item>
          </list>
        </div>
        <div xml:id="i-TqLJ3ZchqeTUZPkfKvQS1x" type="motSignatures">
          <list xml:id="i-MBfFNrAMnocVpVAn7uxzji">
            <item xml:id="i-TFmBWH6Qufs3QV1qhKFFig" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-MbnVHkahy2MBa3FDWLP8RC" who="i-ThVPmg6PwxL4WvXey5u76X">
              Victoria Tiblom (SD)
            </item>
          </list>
        </div>
      </div>
    </body>
  </text>
</TEI>
