<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02865">
  <teiHeader>
    <fileDesc>
      <titleStmt>
        <title>Riktlinjer för energipolitiken (prop. 1984/85:120)</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riktlinjer för energipolitiken (prop. 1984/85:120)</title>
          <idno type="rdwebb">G8022865</idno>
          <rs type="number">2865</rs>
          <ref type="dokument_url_text">http://data.riksdagen.se/dokument/G8022865/text</ref>
          <ref type="dokument_url_html">http://data.riksdagen.se/dokument/G8022865</ref>
          <ref type="dokumentstatus_url_xml">http://data.riksdagen.se/dokumentstatus/G8022865</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Cr2RG2Di7mmUa3F59NqmFY" type="signed"/>
        <correspContext corresp="i-Cr2RG2Di7mmUa3F59NqmFY">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2865/mot_198485__2865-001.pdf"/>
      <div type="motHeader" xml:id="i-J28C1CQbhvc6vJ343raVwy">
        <div type="motTitle" xml:id="i-8vMJXFFfEaYB7jAwCztAoZ"/>
        <div type="motSubmissionInfo" xml:id="i-Gj6DJQHrzccv7jpSybnY8d"/>
      </div>
      <div type="motBody" xml:id="i-LtXTRmV73sbjaAiyF73hDM">
        <div xml:id="i-JDNfCRt6yvvTkbjaw3ME58">
          <p xml:id="i-8wG7Y3HFQXTw3rGMdRSgLk">
            15
          </p>
          <p xml:id="i-6KoiEzXoqGaDBTrCHnbgD4">
            Motion 1984/85:2865
          </p>
          <p xml:id="i-U8qtFeT2hrMrEfv1AQ31Pv">
            Lars Werner m. fl. Riktlinjer för energipolitiken (prop. 1984/85:120)
          </p>
          <p xml:id="i-CeiXdehPzuBGv2BmdxvK1f">
            Allmänt
          </p>
          <p xml:id="i-SXHbz2SXLUXNisAyEAoWie">
            Propositionen ger inte några bestämda anvisningar eller något
            underlag för beslut om hur Sveriges energipolitik skall utvecklas
            fram till sekelskiftet och åren närmast därefter. De stora och
            viktiga frågorna, om när och hur kärnkraften skall avvecklas,
            om fortsatt, bestämt skydd för de fyra outbygg- da älvarna och
            hur de inhemska, alternativa, helst förnybara energikällorna skall
            byggas ut, lämnas obesvarade. Energiministern och hennes rådgivare
            förlitar sig i stor utsträckning på marknadskrafterna och överlämnar
            i många fall initiativet till nysatsningar på skilda energiområden
            till det privata näringslivet eller till statliga Vattenfall,
            vilket i dessa sammanhang är lika förödande för en planmässig,
            nationell energipolitik. De fakta som framläggs i propositionens
            texter är i de flesta fall korrekta och utgör en god sammanfattning
            av de erfarenheter, som det senaste decenniets energidebatt, forskning
            och praktiska tillämpningar har gett inom energiområdet i vårt
            land. Sveriges position i dessa sammanhang är unik och borde,
            rätt tillämpad, ge stora möjligheter både till industriell utveckling
            och förbättrad miljö, med utsikter till export av både komponenter
            och kunnande inom bägge dessa områden. Detta förnämliga underlag
            utnyttjas emellertid inte till att lägga de förslag som är nödvändiga,
            om man, som det sägs i propositionen, skall avveckla kärnkraften,
            minska oljeberoendet och släppa fram de inhemska energikällorna.
            Vänsterpartiet kommunisterna har i ett flertal motioner under
            allmänna motionstiden utvecklat sin syn på hur energipolitiken
            i Sverige bör styras och utformas under de närmaste åren för att
            de här ovan nämnda målen skall uppnås. Generellt innebär vpk:s
            förslag en mer långtgående styrning och planlagda, medvetna satsningar
            på hur skilda energipolitiska åtgärder skall genomföras. Det har
            utformats i motioner om energihushållning, ett statligt vindkraftprogram,
            avveckling av kärnkraften, Vattenfalls roll i energipoliti- ken
            m. m. Stora områden som berörs i den här framlagda propositionen
            är därmed intäckta och kommer därför inte att här tas upp på nytt.
            Frågorna om vattenkraften och Vattenfalls anslag som framläggs
            i propositionen behand- las av vpk i särskilda motioner.
          </p>
          <pb facs="riksdagen-motions-pdf/data/198485/mot_198485__2865/mot_198485__2865-002.pdf"/>
          <p xml:id="i-H5W7u5LqZtXZ1brXUsDC5Z">
            Mot. 1984/85:2865 6
          </p>
          <p xml:id="i-5KvSPof8jmUjETPv6vgVf5">
            Kärnkraften
          </p>
          <p xml:id="i-8uAV3x8qPnjfCQzeKmZkUU">
            Det stora problemet i det svenska energisystemet är kärnkraften.
            Detta framgår med all önskvärd tydlighet på åtskilliga ställen
            i propositionen. Eftersom Sverige har fått ett kärnkraftprogram
            bortom allt förnuft förhind- ras och försvåras omläggningen till
            ett bättre, billigare och mera inhemskt energisystem. Överskottet
            på elström, som kommer att öka ytterligare när de två sista stora
            reaktorerna nu tas i drift, hindrar utvecklingen för inhemska
            bränslen och vindkraft, bidrar till att mottryckskraften inte
            byggs ut, utan tvärtom skrotas på sina håll, och fördröjer införandet
            av en ren och miljövänlig energikälla som naturgasen. Den viktigaste
            och mest angelägna åtgärden för att förbättra den svenska energiproduktionen
            och konsumtionen är därför att snarast möjligt minska produktionen
            av kärnkraftsbaserad el. Det är också den bästa framtidsinves-
            teringen inom energiområdet, då det direkt minskar mängden av
            radioaktivt avfall och därmed kostnaderna för hantering och slutförvaring.
            Som vpk föreslagit i den tidigare nämnda motionen om kärnkraftsavveckling
            är en avställning av den havererade Ringhals 2 en åtgärd, som
            är både ekonomiskt och energipolitiskt välmotiverad. För att få
            balans mellan produktion och konsumtion av elström och ge utrymme
            för en utbyggnad av andra elproduktionsanläggningar, som kommer
            att behövas när kärnkraften slut- giltigt skall avvecklas, bör
            en plan för avvecklingen av övriga reaktorer snarast utarbetas.
            Det finns ingen som helst anledning att, på det sätt som sker
            i propositionen, skjuta detta viktiga ställningstagande framför
            sig in i en oviss framtid. Elproduktion i andra anläggningar som
            ersättning för kärn- kraft, i den mån den behöver ersättas, måste
            förberedas nu så att den kan startas inom några få år och ytterligare
            reaktorer därmed kan stängas. När det gäller avfallshanteringen
            ger propositionens framställning mycket Övrigt att önska. Krav
            på en fylligare redovisning finns i vpk:s motion om avveckling
            från allmänna motionstiden. Utöver detta måste det påpekas att
            propositionens redovisning av sambandet kärnkraft-kärnvapen är
            helt otillfredsställande och inte på något sätt berör huvudfrågan,
            nämligen att alla civila kärnenergiprogram ger möjlighet till
            produktion av vapenplutonium om man så önskar. IAEA:s kontrollsystem
            är värdelöst därför att det endast omfattar civila reaktorer och
            anläggningar. Men ingen kan hindra en stat att överföra en eller
            flera av sina reaktorer från ett civilt kärnenergiprogram till
            ett militärt vapenproduktionsprogram. Därmed upphör IAEA:s kontrollrät-
            tigheter och vederbörande stat kan producera så mycket vapenplutonium
            eller andra klyvbara ämnen för militära ändamål som den önskar.
            Så har skett i USA och förmodligen också på andra håll. Varje
            export av svensk kärnkraftsteknologi kan därför bidra till spridningen
            av kärnvapen. Vpk har utvecklat detta närmare i sin motion om
            nedrustning till årets riksdag. En annan aspekt av avfallsfrågan
            är propåer om att Sverige skall ta emot utländskt avfall, bl.
            a. från Västtyskland, för slutförvaring. Detta berörs inte i propositionen,
            men hänger samman med ansträngningarna att bli löst från
          </p>
          <pb facs="riksdagen-motions-pdf/data/198485/mot_198485__2865/mot_198485__2865-003.pdf"/>
          <p xml:id="i-LwocCceCi356FxRtmZvQxp">
            Mot. 1984/85:2865 17
          </p>
          <p xml:id="i-6WxtkHSX2zX3EJfQg61My4">
            det olycksaliga Cogéma-avtalet, som regeringen brottas med. Det
            hör därför i högsta grad ihop med det svenska kärnkraftsprogrammet
            och är ytterligare ett bevis på sambandet kärnkraft-kärnvapen
            och de långtgående följder som den svenska kärnkraftsproduktionen
            för med sig. Det kan aldrig accepteras att Sverige, för att bli
            löst från sina åtaganden med Cogéma, går med på att bli avfallsstation
            för andra länders radioaktiva avfall. Det är ett önsketänkande
            från IAEA och dess chef Hans Blix sida som Sveriges riksdag redan
            nu bestämt måste säga nej till. När det gäller myndighetsorganisationen
            på avfallsområdet inom Sverige stödjer vpk propositionens förslag.
            Bibehållandet och förstärkningen av statens kärnbränslenämnd,
            tidigare NAK, med uppgift att övervaka avfalls- hantering och
            andra frågor är riktig. När det gäller finansieringen av avfallsfrågorna
            har vpk tidigare framfört kritik mot avgifternas storlek, återlåningssystemet
            och säkerhet för återlån genom inteckningar i reaktoran- läggningar.
            Denna kritik kvarstår men vpk avvaktar de förslag om reglering
            av återlån och förvaltning som aviseras i propositionen. I likhet
            med tidigare säger vpk nej till anslaget under E 6. Ersättning
            för försenad idrifttagning av kärnreaktorer. Det har utförligt
            motiverats och ingenting har inträffat som försvagat dessa motiv.
            Kärnkraftsbolagen har fått tillräckligt med statliga subventioner
            både direkt genom forskningsanslag och indirekt genom att staten
            själv varit en av de främsta marknadsförarna för kärnkraften.
            När det gäller en stor ägare av kärnkraft som Vattenfall, har
            också en betydande överföring skett från billig vattenkraftsproduktion
            till dyr kärnkraftsproduktion.
          </p>
          <p xml:id="i-J5AfHgAEwTjap33kctgsL">
            Ny elproduktion
          </p>
          <p xml:id="i-538m9rTiAq7EkMbteJcRYC">
            Det är tillfredsställande att regeringen och dess energiminister
            nu äntligen erkänner att vindkraften är en energikälla att räkna
            med. Därmed har vpk:s förslag om en stor satsning på vindkraft
            som en av de alternativa energipro- duktionerna fått ökad aktualitet.
            Det förutsätter emellertid att staten tar ansvaret för utbyggnaden
            så som vpk föreslagit i sin motion i januari. Att lita till kraftverksföretagen
            ger inte tillräckligt resultat även om regeringen tar upp förhandlingar
            med dem i detta syfte. I detta sammanhang kan det vara av intresse
            att uppmärksamma ett uttalande av den nye generaldirektören för
            Vattenfall, Carl-Erik Nyquist. Han har angående vindkraften deklarerat:
            ”Den har hittills inte visat bra driftsresultat och i större skala
            skulle den leda till miljökonflikter.” Det är en uppfattning som
            går stick i stäv mot den som regeringen framför i sin proposition.
            Det behövs således uppenbarligen en bestämd styrning av Vattenfall
            och framför allt av privata kraftproducenter om det skall bli
            något av med utbyggnaden av vindkraften i Sverige. Den andra viktiga
            elproduktionskällan vid sidan om vattenkraft och kärnkraft som
            en lång tid fått stå tillbaka är mottrycksproduktionen. Redovisningen
            som lämnas i propositionen är skrämmande. Det är inte nog
          </p>
          <pb facs="riksdagen-motions-pdf/data/198485/mot_198485__2865/mot_198485__2865-004.pdf"/>
          <p xml:id="i-VKY6hSFcswaCmfbPgQSNhs">
            Mot. 1984/85:2865 18
          </p>
          <p xml:id="i-5UAFXqKGNRuY9yXKpBJVw2">
            med att någon ny mottryckskraft inte byggs ut. Den redan befintliga
            används i mycket ringa omfattning och en skrotning av sådana anläggningar
            har påbörjats. Denna utveckling måste stoppas. Inte heller här
            kan man lita till privata initiativ och organisationer. Det blir
            enbart ett lönsamhetstänkande utan att det tas hänsyn till det
            nationella perspektivet. Riksdagen bör besluta att all rivning
            av mottrycksanläggningar som fortfarande är fullt användbara förbjuds
            och att produktion i befintliga anläggningar hålls i gång på bekostnad
            av en minskad kärnkraftsproduktion. För att vindkraft och mottryck
            skall kunna byggas ut i den takt som är nödvändig behövs ökade
            anslag. De 55 miljoner till vindkraften som statens energiverk
            föreslagit är helt otillräckliga. Det är därför tillfredsställande
            att energiministern avsatt ett särkilt anslag E 22 för omställningsåtgärder
            inom energisystemet. En ökning av detta anslag med ytterligare
            100 milj. kr. till sammanlagt 400 miljoner är enligt vpk:s mening
            väl motiverad. Det kommer också väl till pass för att stödja introduktion
            av inhemska bränslen och naturgas, som kommenteras nedan. Vpk
            föreslår också en kraftigare satsning på energiforskning i enlighet
            med de förslag som partiet framförde i samband med forskningspropositionen
            1984. Alla planer på kolkondensverk borde efter de redovisningar
            som lämnats i den nu föreliggande propositionen kunna avskrivas.
            Riksdagen bör göra ett uttalande med denna innebörd.
          </p>
          <p xml:id="i-Af7tFHzprP5TDzKcT82MHa">
            Bränslen och värmeförsörjning
          </p>
          <p xml:id="i-4YRLkqfbTvvdDYiFLKv7x8">
            Den minskade användningen av olja i det svenska energisystemet
            är en av de mest positiva förändringarna under senare år. Det
            har framför allt skett genom en ökad hushållning och användning
            av andra energiformer. I den mån denna ökade användning utgjorts
            av inhemska bränslen är det fortfarande positivt. Också den blygsamma
            introduktionen av naturgas, som enligt propositionen helt riktigt
            också kan spela en viktig roll i värmeförsörj- ningen, måste ses
            som en framgång. Den allt mindre roll som kolet ser ut att få
            är också att hälsa med tillfredsställelse. Det som däremot oroar
            är den ständigt ökande användningen av billig el i värmeförsörjningen.
            Vpk kan inte dela den optimism som kommer till uttryck i propositionen
            i dessa sammanhang. En minskad oljeanvändning genom en ökad elvärmeinstallation
            i både små och stora system är ingen lösning för framtiden av
            Sveriges energiförsörjning. Redan nu räknar de som vill behålla
            kärnkraften i Sverige i sina prognoser med en fortsatt hög användning
            av el i värmesystemen. Det ger en oriktig och osann bild av det
            framtida elbehovet och används för att bygga under kraven på fortsatt
            kärnkraftsdrift och vattenkraftsutbyggnad. Vpk återupprepar därför
            sin tidigare ståndpunkt att det är bättre att vidmakthålla en
            fungerande oljeanvändning tills dess den direkt kan ersättas med
            inhemska bränslen och/eller naturgas eller slopas genom förbättrad
            och
          </p>
          <pb facs="riksdagen-motions-pdf/data/198485/mot_198485__2865/mot_198485__2865-005.pdf"/>
          <p xml:id="i-6Z6JdH18LSSsyBrdBfEJnK">
            Mot. 1984/85:2865 19
          </p>
          <p xml:id="i-Lcq1MbZNmvjVauqzqF44Lc">
            utökad energihushållning, i stället för att bygga in ytterligare
            el i värmesyste- men. Detta bör uttalas av riksdagen. Vpk har
            i sin energihushållningsmotion under allmänna motionstiden angett
            hur ett minskat elberoende skulle kunna åstadkommas genom en nationell
            hushållningsplan för energi. Partiet har också i en annan motion
            föreslagit en snabbare naturgasintroduktion. Det i propositionen
            nya anslaget E 22 för omställningsåtgärder bör enligt vpk:s mening
            också kunna komma till användning för introduktionen av naturgas.
            Vpk stöder i övrigt de tankegångar och förslag i propositionen,
            som handlar om fjärrvärmeutbyggnad, blockcentraler, solvärme och
            värme- pumpar. Beträffande bränslen är en utveckling och ökande
            användning av de inhemska tillgångarna ett förstahandsintresse.
            Också här utgör konkurren- sen från kärnkraftsel en direkt negativ
            påverkan. En aktivare politik från regeringens sida, för att främja
            en snabbare utbyggnad av anläggningar för inhemska bränslen och
            för att bygga upp en struktur för produktion och transporter,
            hämmas således direkt av att samma regering samtidigt tillåter
            en-överproduktion av el i kränkraftverken. Vpk anser att användningen
            av trädbränslen inkl. energiskog och energigrödor måste ges ökat
            stöd. Det bör ske genom den ökning av anslaget för omställning
            av energisystemet som vpk föreslagit och genom ökade forskningsanslag,
            som föreslås nedan. När det gäller användningen av avfall för
            energiändamål, vilket i de flesta fall är lika med sopförbränning,
            har vpk i annat sammanhang bl.a. krävt skärpta bestämmelser för
            rening innan ytterligare nya sådana anläggningar tas i bruk. Det
            är framför allt larmrapporterna om dioxinutsläpp som väckt oro
            på många håll. Förbränning av PVC-material m. m. vid för låga
            temperaturer har gett upphov till okontrollerade utsläpp i en
            omfattning som vi ännu inte vet något om. Över huvud taget innebär
            den ständigt ökande mängden av olika kemiska produkter i soporna
            miljörisker som ännu inte kan överblick- as. Vpk förutsätter att
            de utredningar och åtgärder som aviseras i propositio- nen kommer
            till stånd innan en ytterligare utbyggnad av avfallsförbränning-
            en sker. Vpk har, under hela den tid som energidebatten om alternativ
            till kärnkraften pågått, förespråkat en användning av de svenska
            torvtillgångar- na. När detta nu har blivit verklighet och allt
            större ekonomiska intressen börjar göra sig gällande på området,
            är det viktigt att de negativa konsekvenserna av en ökande torvbrytning
            inte blir för stora. Vpk välkom- nar därför den nya lagen för
            torvfyndigheter, men anser att den i vissa fall ger för stort
            utrymme för exploateringsintressena i den form som föreslagits
            här. Följande ändringar föreslås:
          </p>
          <pb facs="riksdagen-motions-pdf/data/198485/mot_198485__2865/mot_198485__2865-006.pdf"/>
          <p xml:id="i-NKYV2saMSR7tJF4ZBW7fii">
            Mot. 1984/85:2865 20
          </p>
          <p xml:id="i-HoD33nbb6pukJvkLXRB38k">
            Avsnitt 2.4 Undersökning. Minerallagskommitténs förslag om att
            undersök- ningskoncession för torvfyndigheter skall slopas bör
            kvarstå. Undersök- ningskoncessionen gynnar enligt vpk:s mening
            i första hand stora och väletablerade torvutvinningsföretag på
            kommunernas och mindre företags bekostnad.
          </p>
          <p xml:id="i-L1oPdNkAfSvBQRKzRxQdNq">
            Avsnitt 2.5 Sammanförande av bearbetningskoncession och täkttillstånd.
            Kravet på särskilt täkttillstånd enligt 18$ naturvårdslagen bör
            bibehållas. Vpk anser att varje inskränkning av naturvårdslagens
            tillämpning innebär en risk för att natur- och miljövårdsintressen
            kommer i kläm. Naturvårdsverkets och planverkets remissvar bör
            också väga tungt i sammanhanget.
          </p>
          <p xml:id="i-WVns4PnqS2afFFtjAbU3oB">
            Avsnitt 2.9 Frågan om kommunalt företräde. Minerallagskommitténs
            förslag om kommunalt företräde i ett koncessionsärende bör gälla.
            Många kommu- ner har redan förlorat rätten till utvinning av torvfyndigheter
            inom sina egna gränser genom att koncessioner beviljats utifrån
            kommande torvutvinnings- företag. Det är inte i samhällets intresse
            att t.ex. en glesbygdskommun i Norrlands inland går miste om en
            torvutvinningskoncession därför att ett stort privat bolag anses
            bättre lämpat att exploatera fyndigheten. Om ovanstående förslag
            till ändringar i lagen om vissa torvfyndigheter vinner bifall
            förutsätts att ny lagtext utarbetas i enlighet därmed. Vpk har
            tidigare i stort sett godtagit de riktlinjer för den svenska oljepolitiken,
            så som de kom till uttryck i proposition 1983/84:110 om vissa
            oljefrågor. Det är bra att staten genom Svenska Petroleum AB har
            möjligheter till direkta aktioner på oljemarknaden. Bolagets verksamhet
            bör utvecklas och samarbetet med OK snarast komma till en lösning.
            Vpk stöder tankegångarna i propositionen om att en rimlig raffinaderikapacitet
            måste bibehållas i Sverige. Oljeanvändningen inom transportsektorn
            har både energi- och miljöpoli- tiska effekter. Vpk har i ett
            flertal motioner på trafik- och miljöpolitikens område föreslagit
            åtgärder, som om de genomfördes skulle minska energiåt- gången,
            förbättra miljön och ge en bättre ekonomi. Förslagen omfattar
            bl. a. överförande av tung trafik från landsväg till järnväg,
            en återuppbyggnad av insjö- och kustsjöfart, förbättrad kollektivtrafik,
            avgasrening och alternativa drivmedel. Fortsatta åtgärder också
            utöver vad som redovisas i propositio- nen är nödvändiga för att
            förbättra energianvändningen inom transportsek- torn och minska
            miljöpåverkan. Ett konkret förslag är ökade anslag till fortsatt
            energiforskning.
          </p>
          <p xml:id="i-9jPG4g1pa9cjhaEL1cgvXW">
            Energiforskning
          </p>
          <p xml:id="i-QgjXnFk5BeXxTPjogY59CD">
            I samband med regeringsförslaget om ett fjärde treårsprogram
            för forskning och utveckling på energiområdet, proposition 1983/84:107,
            yrkade vpk på en höjning av anslagen till den av energiforskningsnämnden
            föreslagna medelnivån. Det innebar ett genomsnitt för vart och
            ett av de tre
          </p>
          <pb facs="riksdagen-motions-pdf/data/198485/mot_198485__2865/mot_198485__2865-007.pdf"/>
          <p xml:id="i-5BBJs4RiujNSpgvPKWScFj">
            Mot. 1984/85:2865 2
          </p>
          <p xml:id="i-P5zQGgtYhhCzLdA86k4UiL">
            åren på ungefär 550 000 000 kr. Som det har visat sig genom redovisningarna
            i den här föreliggande propositionen, finns det fortfarande ett
            stort behov av stöd för att få fram alternativ energiproduktion,
            som t. ex. vindkraft. Också på konsumtionssidan behövs ytterligare
            insatser för att få till stånd en planmässig och effektiv energianvändning.
            Det kan gälla energihushållning i byggnader och/eller förbättringar
            inom transportsystemet. En höjning av anslaget till energiforskning
            upp till den ovannämnda medelnivån är därför väl motiverad.
          </p>
          <p xml:id="i-4vkNFgxDTvEC9YZZuZzDkx">
            Hemställan
          </p>
          <p xml:id="i-GFCES6W1LwjXDgipmGkeuY">
            Med hänvisning till det ovan framförda föreslås 1. att riksdagen
            hos regeringen hemställer om förslag till en plan för avveckling
            av kärnkraften, 2. att riksdagen beslutar att radioaktivt avfall
            från andra stater inte skall tas emot för slutförvaring i Sverige,
            3. att riksdagen med ändring av proposition 1984/85:120 beslutar
            att avslå förslaget till anslag under punkt E 6. Ersättning för
            försenad idrifttagning av kärnreaktorer på 685 000 000 kr., 4.
            att riksdagen beslutar om ett förbud mot nedläggning av använd-
            bara mottrycksanläggningar och att all mottryckskapacitet i Sveri-
            ge skall utnyttjas, 5. att riksdagen med ändring av proposition
            1984/85:120 punkt E 22. Vissa åtgärder för omställning av energisystemet
            beslutar om ett med 100 000 000 kr. till 400 000 000 kr. förhöjt
            reservationsanslag, 6. att riksdagen uttalar att någon utbyggnad
            av kolkondenskraft inte skall förekomma i Sverige, 7. att riksdagen
            uttalar att en fortsatt oljeanvändning intill dess den kan ersättas
            med inhemska bränslen eller naturgas är att föredra framför att
            den temporärt ersätts med kärnkraftsel eller kol, 8. att riksdagen
            beslutar att med de ändringar som föreslås i motionen anta regeringens
            förslag till Lag om vissa torvfyn- digheter, 9. att riksdagen
            med ändring av proposition 1984/85:120 punkt E 12. Energiforskning
            beslutar om ett med 145 000 000 kr. till 550 000 000 kr. förhöjt
            reservationsanslag.
          </p>
          <p xml:id="i-UGTLJ8qND7Ho2ntztjyoUN">
            Stockholm den 12 mars 1985
          </p>
          <p xml:id="i-ZsoucYoTt5TbHbrZ4EJEA">
            LARS WERNER (vpk)
          </p>
          <p xml:id="i-JpbtoNaE2q1k1E2LCvEgQT">
            BERTIL MÅBRINK (vpk) NILS BERNDTSON (vpk) C.-H. HERMANSSON (vpk)
            EVA HJELMSTRÖM (vpk) JÖRN SVENSSON (vpk) OSWALD SÖDERQVIST (vpk)
          </p>
          <p xml:id="i-JDdJVSV6MqXfgjEFUoGBd1">
            TORE CLAESON (vpk)
          </p>
          <pb facs="riksdagen-motions-pdf/data/198485/mot_198485__2865/mot_198485__2865-008.pdf"/>
          <pb facs="riksdagen-motions-pdf/data/198485/mot_198485__2865/mot_198485__2865-009.pdf"/>
          <pb facs="riksdagen-motions-pdf/data/198485/mot_198485__2865/mot_198485__2865-010.pdf"/>
          <p xml:id="i-LTJ4odcrEyea3tLRbwSGrt">
            minab/gotab Stockholm 1985 82430
          </p>
        </div>
      </div>
    </body>
  </text>
</TEI>
