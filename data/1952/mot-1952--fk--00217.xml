<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__217/mot_1952__fk__217-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 217. 5
          </p>
          <p>
            Nr 217.
          </p>
          <p>
            Av herr Ewerlöf m. fl., med förslag till sparförordning.
          </p>
          <p>
            Vårt nuvarande ekonomiska läge karakteriseras bland annat av
            det onor- mala förhållandet, att utbyggnaden av produktionsapparaten
            eller som det också kallas investeringarna skett raskare än sparandet
            i och för sig tillåtit. Detta har varit möjligt därigenom att
            kapital tillhandahållits som icke här- rört från sparande utan
            som så att säga på artificiell väg tillskapats av cen- tralbanken.
            Att så skett är en av orsakerna till penningvärdets fall. Genom
            en serie olika regleringsåtgärder ha statsmakterna sökt hålla
            in- vesteringarna tillbaka. Däremot har föga eller intet gjorts
            för att få till stånd ett ökat enskilt sparande. Den primära uppgiften
            borde dock icke ha varit att hålla investeringarna tillbaka utan
            att stimulera sparandet. In- vesteringsverksamheten, som ju betyder
            att vår industri och vårt jordbruk få större kapacitet, att vi
            få flera och bättre bostäder och förbättrade kom- munikationer,
            är ju i sig själv av godo då den syftar till att sörja för det
            framåtskridande, av vilket vi alla äro beroende. Att hålla investeringarna
            och därmed framåtskridandet tillbaka måste vara en nödfallsåtgärd
            som icke borde få mera permanent tillgripas utan ersättas av allvarliga
            försök att öka sparandet till ett sådant omfång, att det räcker
            till för att betala de önskvärda och nyttiga investeringar som
            äro aktuella. Enskilt sparande kan varken ersättas med det sparande
            som äger rum inom företagen eller det som sker genom statens försorg.
            Vad som ger det enskilda sparandet dess speciella värde är att
            det leder till en spridning av ägandet i samhället inom allt vidare
            kretsar. I stället för att äganderätten och därmed den makt som
            följer med äganderätt koncentreras till några få enheter och till
            staten, vilket ur demokratisk synpunkt är olyckligt, få vi genom
            enskilt sparande och därmed följande utspridning av äganderätt
            fram ett samhälle som består av självständiga individer, vilka
            icke för sin existens känna sig stå i absolut beroendeförhållande
            vare sig till staten eller till de stora företagen. En frivillig
            begränsning av konsumtionen har därtill ur samhällsekonomisk synpunkt
            en helt annan effekt än en tvångsmässig. Den ger ett säkert nettoresultat.
            Uppgiften att söka stimulera sparandet innefattar en rad ekonomiska
            och psykologiska problem av vilka flera äro av komplicerad art.
            Till en början måste man uppmärksamma att åtgärder till stärkande
            av sparviljan numera måste utformas på sådant sätt att de påverka
            icke endast
          </p>
          <pb facs="riksdagen-motions-pdf/data/1952/mot_1952__fk__217/mot_1952__fk__217-002.pdf"/>
          <p>
            6 Motioner i Första kammaren, nr 217.
          </p>
          <p>
            ett fåtal stora inkomsttagare utan även personer i blygsammare
            ekonomiska omständigheter. De stora inkomsttagarnas sparförmåga
            har genom den skärpta beskattningen blivit i hög grad reducerad
            och räcker numera icke på långt när till för att skapa fram allt
            det sparande som samhällets kapital- försörjning kräver. Detta
            att även personer med små inkomster nu i ökad utsträckning måste
            stimuleras att deltaga i sparandet och att det i själva verket
            är de breda befolkningslagren som måste bära huvudansvaret för
            att det nödvändiga sparandet kommer till stånd gör uppgiften att
            främja sparsamhet långt vanskligare än den tidigare varit. För
            en person som sedan skatterna be- talats har kvar en förhållandevis
            riklig inkomst är det uppenbarligen ingen större svårighet att
            spara en betydande del av denna inkomst. För den där- emot som
            har små inkomster, som nätt och jämnt räcka till för att förse
            honom och hans familj med det nödvändigaste, betyder sparandet
            uppoff- ringar och försakelse. Varje krona som sätts in på sparbanksboken
            hade kunnat användas till omedelbar konsumtion av nyttigheter
            som veder- börande haft stort behov av, och det hade för honom
            varit mera lustbetonat att tillfredsställa dessa behov än att
            spara pengar. Det är här fråga om ett val på ett annat och mera
            konkret sätt. Ett sparande som skall baseras på de många små inkomsttagarna
            måste drivas fram av starkare incitament än ett sparande som kan
            nöja sig med att räkna på insatser allenast av de mera välsituerade.
            Med detta för ögonen måste man finna, att läget för närvarande
            hade fordrat att spararna beretts väsentligt gynnsammare villkor
            än de tidigare haft. Utvecklingen har emellertid letts i helt
            annan riktning, och i stället för att stimulera till ökad sparsamhet
            ha förhållandena gestaltats så att de på olika sätt motverka lusten
            till sparande. Vi skola i det följande lämna några exempel på
            hur detta gått till. | Tidigare tvingades sparandet fram av risken
            att man eljest skulle stå utan existensmöjlighet. Man har sedan
            gammalt sparat säd för att även kunna reda sig under missväxtår,
            man har sparat för sin ålderdom, för att kunna bekosta sin egen
            begravning, för att ha reserver vid sjukdom och arbetslöshet.
            I och med socialvårdens utbyggnad har det allmänna allt mera kommit
            att träda in som garant mot alla dessa risker, och den enskilde
            har därför kunnat känna sig tämligen trygg utan att ha egna reserver.
            Även om detta i och för sig kan anses vara en lycklig utveckling,
            följer därav med naturnödvändighet att ett viktigt incitament
            till sparande gått för- lorat. Personer med någorlunda stora inkomster
            kunde och brukade ofta tidi- gare varje år lägga av en del av
            sin inkomst för att på så sätt undan för undan genom besparingar
            samla en förmögenhet som de tänkte sig att leva av på ålderdomen
            och lämna i arv till sina anhöriga. Gällande skatter på inkomst
            och förmögenhet jämte arvs- och kvarlåtenskapsskatter ha numera
          </p>
          <pb facs="riksdagen-motions-pdf/data/1952/mot_1952__fk__217/mot_1952__fk__217-003.pdf"/>
          <p>
            Motioner i Första kammaren, nr 217. 7
          </p>
          <p>
            avsevärt försvårat ett sådant tillvägagångssätt. Icke heller
            detta motiv till sparande är därför nu lika aktuellt som förr.
            Om en människa skall bry sig om att underkasta sig de uppoffringar
            som sparandet medför måste hon uppenbarligen känna sig fullt säker
            om att vad hon lyckats spara icke förminskas i värde. De senare
            årens bedrövliga erfarenheter härutinnan måste verka därhän att
            även folk med djupt rotade sparvanor fråga sig om det verkligen
            kan vara förnuftigt att fortsätta med sparandet. Att söka vänja
            ungdomarna till sparsamhet genom målsparande torde vara ganska
            utsiktslöst när de fått erfara hurusom det uppställda målet, det
            må vara en klocka, en motorcykel eller bosättningen, genom penningvärdets
            försämring flyttats allt längre bort. I all synnerhet har detta
            varit fallet när det gällt folk som målmedvetet och träget ha
            sparat pengar för att kunna bygga sitt eget hem. Deras förhoppningar
            att kunna sätta igång sitt bygge ha år efter år grusats därför
            att vad de kunnat spara ihop under näst föregående år icke räckt
            till ens för att kunna täcka samma års stegring av byggnadskostnader.
            På detta sätt stå de kanske i dag längre från sitt mål än när
            de för flera år sedan började sitt sparande. Liknande erfarenheter
            ha de fått göra som strävat efter att samla ihop till exempel
            till en egen sportstuga. Äganderätten, som förr ansågs vara en
            av hörnpelarna i vår rättsordning, har under de senare åren blivit
            utsatt för en sådan serie angrepp att den mist en väsentlig del
            av sitt innehåll. Men om ägandet icke längre är lika lockande
            så måste detta också innebära att lusten att spara för att kunna
            bli ägare förminskas. När en familj gör upp sin budget kan det
            tack vare den pågående varu- fördyringen många gånger framstå
            som privatekonomiskt klokare att genast skaffa vad som kan komma
            att behövas ifråga om hemmets utrustning, kläder, skodon etc.
            än att samla pengar på en bankräkning eller i någon annan liknande
            form. Det kan till och med förefalla välbetänkt att taga upp lån
            för att kunna verkställa inköpen omedelbart innan priserna hun-
            nit stiga ytterligare eller att göra sina köp på avbetalning.
            Sparandet fram- står i dessa fall som direkt motsatt familjens
            välförstådda intresse. Den klassiska metoden att reglera förhållandet
            mellan tillgång och efter- frågan på kapitalmarknaden har varit
            en rörlig ränta. Den utvägen har regeringen och riksdagens majoritet
            stängt, men därmed är också den sti- mulans till sparande som
            ligger i en god avkastning av sparmedlen borta. Att dessa och
            andra förhållanden haft en högst ogynnsam effekt på själva den
            inställning till den personliga ekonomien, som resulterade i ett
            sparande, är uppenbart. Spararna anse sig bedragna — inte minst
            småspararna, som främst fått erfara vad en penningvärdeförsämring
            medför för den som ägnat sig åt penningsparande. I det läge som
            nu råder, där det finns ett utomordentligt trängande behov
          </p>
          <pb facs="riksdagen-motions-pdf/data/1952/mot_1952__fk__217/mot_1952__fk__217-004.pdf"/>
          <p>
            8 Motioner i Första kammaren, nr 217.
          </p>
          <p>
            av sparande samtidigt som de naturliga förutsättningarna för
            att ett sådant sparande skall komma till stånd gjorts allt mindre,
            är det nödvändigt — både med hänsyn till dagens svårigheter och
            till framtiden — att stats- makterna vidtaga genomgripande åtgärder.
            Ett stabilt penningvärde är en av grundförutsättningarna för ett
            ökat sparande, men samtidigt är ett ökat sparande en av förutsättningarna
            för penningvärdets stabilisering. Skola vi nå fram till ett bestående
            penning- värde är det ofrånkomligt att föra en sådan allmänekonomisk
            politik, att den inger medborgarna förtroende och därmed skapar
            förutsättning för ett sparande. Vidare måste man stimulera sparandet
            genom kraftiga skatte- lättnader, som ta sikte på både inkomst-
            och förmögenhetsskatten och på den beskattning som äger rum i
            samband med arvfall. Slutligen bör man också genom en rörlig ränta
            låta spararna få räkna sig tillgodo det pris på kapitaldispositionen
            som marknaden erbjuder dem. Dess värre förefaller det som om regeringens
            och riksdagens majoritet ännu icke nått fram till insikt om dessa
            åtgärders ofrånkomlighet. I av- bidan på att så sker måste man
            söka sig fram på andra vägar och undersöka om det finns möjligheter
            att vidtaga nödfallsåtgärder, som med en sund eko- nomisk politik
            skulle vara onödiga och meningslösa, men som i rådande onormala
            läge åtminstone kunde tjäna till att i någon mån hålla sparvanor
            och sparvilja levande och särskilt till att ge den uppväxande
            generationen fostran till sparsamhet. Vi vilja kraftigt stryka
            under, att vad vi här gå att föreslå icke är ett alternativ till
            den allmänna sparfrämjande politik, som vi i så många sam- manhang
            förfäktat, utan endast en kortsiktig nödfallslösning. Redan vid
            1948 års riksdag väcktes från vårt håll motion, vari begärdes
            förslag från Kungl. Maj:t om åtgärder som syftade till att främja
            det en- skilda sparandet. Därefter ha vi i olika sammanhang framlagt
            flera positiva förslag i frågan. I anledning av våra motioner
            vid 1951 års riksdag begärde riksdagen i skrivelse till Kungl.
            Maj:t utredning i ämnet, som under år 1951 verkställdes. Huruvida
            den gjorda utredningen med säkerhet kommer att föranleda Kungl.
            Maj:t att framlägga förslag i ämnet kan för ögonblicket ej avgöras.
            Att frågan blir föremål för positivt och konkret beslut vid 1952
            års vårriksdag förefaller oss emellertid nödvändigt. I enlighet
            med de synpunkter som här framförts vilja vi förorda ett för-
            slag av följande innebörd. Varje skattskyldig fysisk person, som
            under 1952 respektive 1953 insätter nysparade medel på bank eller
            inbetalar sådana som premie för kapitalförsäkring, skall erhålla
            gottgörelse av statsmedel med 253 procent av det sålunda sparade
            beloppet, såvida medlen icke uttagas eller förfalla till betalning
            före utgången av år 1955. Undantag bör dock göras för livförsäkring,
            som före denna tidpunkt utfaller på grund av döds- fall. Ersättningen
            skall begränsas att utgå endast för belopp upp till 1 000 kronor
            per år och sparare. För äkta makar blir således beloppet 2 000
            kronor.
          </p>
          <pb facs="riksdagen-motions-pdf/data/1952/mot_1952__fk__217/mot_1952__fk__217-005.pdf"/>
          <p>
            Motioner i Första kammaren, nr 217. 9
          </p>
          <p>
            Vid insättning på bank skall kontrollen av de belopp, för vilka
            spararen är berättigad till gottgörelse, ske via deklarationen
            och genom en ömsesidig uppgiftsskyldighet för banken och taxeringsnämnden.
            Banken, i vilken in- sättningen gjorts, underrättar efter årsskiftet
            vederbörande taxeringsnämnd om det sparade beloppets storlek.
            Endast om nämnden, genom en jäm- förelse av förmögenhetssammanställningen
            på spararens deklaration för år 1951 och 1932, finner, att beloppet
            icke utgör nysparande utan endast om- placering av tidigare sparmedel
            eller att spararen genom insättningar även i en annan bank sammanlagt
            tillgodoskrivits gottgörelse för belopp som överstiger det för
            vilket sådan skall lämnas eller om annan felaktighet före- ligger,
            behöver nämnden lämna underrättelse härom till berörda parter.
            Har det sammanlagda beloppet, för vilket han äger rätt till ersättning,
            över- skridits genom att spararen i deklarationen uppgivit även
            nyteckning eller ökningar av tidigare tecknade livförsäkringar,
            skall nedsättning av gott- görelsen i första hand hänföras till
            premiebetalningen. När spararen gör sin insättning på banken av
            exempelvis 100 kronor, vore det lämpligt att han omedelbart i
            en särskild kolumn i motboken till- fördes ytterligare 25 kronor.
            Den gynnsamma psykologiska effekten av att han genast såge det
            insatta beloppet väsentligt ökat kan man ej bortse från. Storleken
            av den gottgörelse som vi förorda är i förhållande till det preste-
            rade sparandet densamma som föreslagits i den tidigare åberopade
            utred- ningen. Lägre gottgörelse torde icke böra ifrågakomma.
            En väsentlig fördel med här skisserat system vore också att spararen
            där- med skulle vänja sig vid att mer eller mindre regelbundet
            besöka en bank- inrättning och där göra sina insättningar. Premiering
            av nysparande genom livförsäkringspremier innebär icke hel- ler
            något komplicerat förfarande. Spararen uppger i sin deklaration
            försäk- ringsbolagets namn, försäkringsbrevets nummer och storleken
            av den under året erlagda premien. När taxeringsnämnden på deklarationen,
            i likhet med vad som sker vid banksparande, kontrollerat att det
            sparade beloppet ut- gör nysparande och att spararen med hänsyn
            till sitt totala nysparande äger rätt till gottgörelse, översänder
            taxeringsnämnden till den skattskyl- dige ett sparbevis med anteckningar
            om var försäkringen tecknats, brevets nummer, premiens storlek
            samt det belopp för vilket gottgörelse må utgå. Betydelsen av
            att försäkringsagenten i sitt ackvisitionsarbete kan peka på den
            fördel, som sålunda bjudes spararen, torde vara uppenbar. Det
            är all- mänt omvittnat att den lättnad i beskattningen som enligt
            gällande för- ordningar är medgiven upp till ett belopp av 200
            kronor och 400 kronor för ogifta respektive för äkta makar utgör
            en påtaglig stimulans för sparande genom tecknandet av livförsäkringar.
            Dessa belopp böra å andra sidan givetvis icke ånyo premieras genom
            nu föreslagen gottgörelse. Vid utgången av år 19355 gottskrives
            bankspararen definitivt den ersätt- ning han är berättigad till
            och äger då också rätt att lyfta densamma lik-
          </p>
          <pb facs="riksdagen-motions-pdf/data/1952/mot_1952__fk__217/mot_1952__fk__217-006.pdf"/>
          <p>
            10 Motioner i Första kammaren, nr 217.
          </p>
          <p>
            som att uttaga det sparade beloppet utan någon reduktion av gottgörelsen.
            Banken erhåller av statsmedel de belopp som utgått som ersättning
            till insättare i banken. Dessa skola vara till riktigheten bestyrkta
            av den av bank- och fondinspektionen för banken förordnade revisorn.
            Vid samma tidpunkt äga innehavarna av sparbevisen rätt att inlösa
            de- samma hos försäkringsbolagen. Dessa kontrollera innan utbetalningen
            sker att uppgifterna å sparbeviset äro riktiga vad beträffar de
            erlagda premier- nas storlek. Försäkringsbolagen erhålla sedan
            i likhet med bankerna gott- görelse av statsmedel för de inlösta
            sparbevisen. Gottgörelse varom här är fråga synes ej utgöra inkomst
            av sådan natur att den kan bliva föremål för beskattning. För
            att någon tveksamhet ej skall råda på denna punkt torde uttryckligt
            stadgande härom böra med- delas. Några av grundprinciperna i vårt
            förslag böra måhända något beröras. Förutsättningen för att åtgärder
            som syfta till att stimulera det enskilda sparandet skola få avsedd
            effekt är att detta sparande helt bibehåller sin frivilliga karaktär.
            Därför ha vi icke föreslagit att systemet med gottgörelse skall
            kombineras med någon skyldighet för spararen att hålla sina medel
            spärrade. Han skail enligt vårt förslag ha full frihet att när
            som helst lyfta sina pengar, men gör han detta före utgången av
            1953 går han miste om gottgörelse. Särskilt för småspararna skulle
            det kunna medföra en stark känsla av osäkerhet om deras sparkapital
            icke skulle vara åtkomligt i en situation då de som bäst kunde
            behöva det. Alla sparare böra enligt vår mening behandlas lika.
            Vi ha därför inte velat göra skillnad mellan olika kategorier
            sparare, av vilka somliga skulle bli utan gottgörelse och andra
            endast erhålla gottgörelse för viss del av sitt nysparande. Rättvisesynpunkten
            måste även beaktas när det gäller frågan om vilken eller vilka
            former av sparande som skola premieras. I promemorian har endast
            den ena av de två huvudformerna av frivilligt sparande medtagits,
            nämligen banksparandet, medan livförsäkringssparandet lämnats
            obeaktat. Det bör då konstateras att det sistnämnda har karaktären
            av en betydligt större långsiktighet och regelbundenhet än banksparandet
            varför enbart av denna orsak livförsäkringssparandet ej bör undantagas
            från rätt till gottgörelse. Dessutom skulle ett åsidosättande
            av denna sparform kunna komma att medföra bestående skadeverkningar
            på livförsäkringssparandet som sådant. En förutsättning för att
            ett förslag av denna art skall kunna genomföras är, att det icke
            får en ur administrativa synpunkter betungande utform- ning. För
            att undvika detta måste man uppenbarligen avstå ifrån att bygga
            upp en invecklad och omfattande kontrollapparat. Detta medför
            i sin tur att kontrollen över att alla de medel, för vilka gottgörelse
            skall utgå, verk- ligen utgöra nysparande icke kan bli hundraprocentigt
            effektiv. Enligt vår
          </p>
          <pb facs="riksdagen-motions-pdf/data/1952/mot_1952__fk__217/mot_1952__fk__217-007.pdf"/>
          <p>
            Motioner ti Första kammaren, nr 217. 11
          </p>
          <p>
            mening bör man taga detta med ro. Spararna ha under de senaste
            åren bli- vit så misshandlade att det knappast kan betraktas som
            någon större olycka om någon av dem skulle få kompensation för
            ett mindre belopp som egent- ligen icke är att hänföra till nysparande.
            Vi anse det nödvändigt att tiden för sparförordningens varaktighet
            be- stämmes till åtminstone två år. Under det andra av dessa år
            skulle man ha möjlighet att analysera resultaten av det första
            årets verksamhet. Här- igenom kunde man under andra året bedöma
            huruvida verksamheten borde fortsätta efter de båda årens utgång
            och i så fall under vilka former. Med stöd av vad ovan anförts
            hemställa vi, att riksdagen måtte antaga följande:
          </p>
          <p>
            Förslag till Sparförordning.
          </p>
          <p>
            1 $. Här i riket bosatt skattskyldig fysisk person, som under
            åren 1952 eller 1953 i bank insätter eller till livförsäkringsbolag
            som premie för kapitalför- säkring inbetalar under året sparade
            medel, äger att under villkor som nedan sägs av statsmedel erhålla
            gottgörelse motsvarande 25 procent av de sparade medlen. Med bank
            avses i denna förordning även sparbank, centralkassa för jord-
            brukskredit och postsparbanken. Med kapitalförsäkring avses här
            endast försäkring, som nytecknats under nämnda år och som förfaller
            till betalning, förutom vid dödsfall, tidigast den 1 januari 1956.
            Med nyteckning likställes höjning av tidigare försäkring. Av bank
            tillgodoförd ränta anses som in- sättning.
          </p>
          <p>
            2$. Gottgörelse utgår å ett belopp av högst 1 000 kronor för
            vartdera året eller, om sparare är eller under året varit gift,
            högst 2 000 kronor för ma- karna gemensamt. Är fråga om premie
            i livförsäkringsbolag, utgår gottgörelse endast för den del av
            premien, som överstiger enligt 46 $ 2 mom. 3) kommunalskattelagen
            åtnjutet avdrag.
          </p>
          <p>
            3 $. Gottgörelse utgår endast å vad av sparmedlen kvarstår vid
            utgången av år 1955. 4 $. Den som vill erhålla gottgörelse för
            banksparande skall före utgången av
          </p>
          <p>
            sparåret meddela banken detta och tillika uppgiva huruvida han
            är eller under året varit gift.
          </p>
          <pb facs="riksdagen-motions-pdf/data/1952/mot_1952__fk__217/mot_1952__fk__217-008.pdf"/>
          <p>
            12 Motioner i Första kammaren, nr 217.
          </p>
          <p>
            5 $. Senast den 15 februari 1953 har banken att till den taxeringsnämnd,
            som har att granska den av spararen avgivna allmänna självdeklarationen,
            skriftligen uppgiva det vid närmast förflutna årsskifte kvarstående
            belopp av dennes under året sparade medel, varå gottgörelse skall
            utgå. Enahanda uppgift skall banken lämna senast den 15 februari
            1954. Finner taxeringsnämnden, att det av banken uppgivna beloppet
            helt eller delvis icke utgör sådant sparande för vilket gottgörelse
            må utgå, har nämn- den att i rekommenderat brev lämna såväl spararen
            som banken uppgift om rätt belopp. 6 $. Den som vill erhålla gottgörelse
            i anledning av inbetald försäkringspremie har att vid avgivandet
            av sin allmänna självdeklaration uppgiva försäk- ringsbolagets
            namn, försäkringsbrevets nummer och storleken av den under året
            erlagda premien. Överstiga uppgivna belopp för banksparande och
            premiebetalning till- hopa i 2 $ angivna belopp, skall gottgörelse
            i första hand utgå å bankmedlen. Finner taxeringsnämnden den skattskyldige
            berättigad till gottgörelse för erlagd premie, har nämnden att
            tillställa denne sparbevis, innehållande uppgift om namn å försäkringsbolag,
            där kapitalförsäkring tecknats, num- mer å försäkringsbrev, erlagd
            premie samt belopp för vilket gottgörelse må utgå. 7 $. Efter
            utgången av år 1955 äger banken att av statsmedel utbekomma det
            belopp, som enligt denna förordning skall utgå till insättare
            i banken. Be- loppet skall vara till riktigheten bestyrkt av för
            banken av offentlig myn- dighet förordnad revisor eller allmänt
            ombud. Utbekomna medel skola omedelbart gottskrivas vederbörande
            insättare. Sparbevis skall efter utgången av år 1955 inlösas av
            försäkringsbolag, där spararen har försäkring. Utbetalas försäkringsbelopp
            tidigare på grund av dödsfall, må sparbevi- set, om så påfordras,
            inlösas i samband med utbetalningen. Vad försäkringsbolag utgivit
            som gottgörelse äger bolaget utbekomma av statsmedel. 8 $. Belopp,
            som enligt 7 $ gottskrivas eller utbetalas å sparbevis, äro fri-
            tagna från statlig och kommunal inkomstskatt.
          </p>
          <p>
            9 $. Beträffande besvär över beskattningsmyndighets beslut enligt
            denna för-
          </p>
          <p>
            ordning skola bestämmelserna i taxeringsförordningen i tillämpliga
            delar gälla, dock att besvär över utslag av kammarrätten icke
            må anföras.
          </p>
          <pb facs="riksdagen-motions-pdf/data/1952/mot_1952__fk__217/mot_1952__fk__217-009.pdf"/>
          <p>
            Motioner i Första kammaren, nr 217—218. 13
          </p>
          <p>
            10 $. Kungl. Maj:t äger utfärda för tillämpning av denna förordning
            erforder- liga föreskrifter.
          </p>
          <p>
            Stockholm den 24 januari 1952.
          </p>
          <p>
            K. G. Ewerlöf. Ebon Andersson. Harald Nordenson. F. Domö. G.
            Velander. Nils Herlitz. K. Wistrand. Carl Eskilsson. Nr 218.
          </p>
          <p>
            Av herr Sundelin, i anledning av Kungl. Maj:ts proposition med
            förslag till lag om häradsallmänningar, m. m.
          </p>
          <p>
            (Lika lydande med motion i Andra kammaren, nr 290.) Stockholm
            den 25 januari 19532. Gust. Sundelin.
          </p>
        </div>
      </div>
    </body>
  </text>
</TEI>
