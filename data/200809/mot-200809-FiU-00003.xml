<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FiU-00003">
  <teiHeader>
    <fileDesc>
      <titleStmt>
        <title>med anledning av prop. 2008/09:61 Stabilitetsstärkande åtgärder för det svenska finansiella systemet</title>
        <author corresp="i-PzNviXpYSimQsvSkF9CmDz">av Thomas Östros m.fl. (s, mp, v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:61 Stabilitetsstärkande åtgärder för det svenska finansiella systemet</title>
          <idno type="rdwebb">GW02Fi3</idno>
          <rs type="number">Fi3</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GW02Fi3/text</ref>
          <ref type="dokument_url_html">http://data.riksdagen.se/dokument/GW02Fi3</ref>
          <ref type="dokumentstatus_url_xml">http://data.riksdagen.se/dokumentstatus/GW02Fi3</ref>
          <ref type="doc">http://data.riksdagen.se/fil/C25B4A68-328A-4304-8F2F-67043C82B081</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PzNviXpYSimQsvSkF9CmDz</idno>
            <name>Thomas Östros</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ESKmzCj3q6CbcZi4XJrWE8" type="basedOn"/>
        <correspContext corresp="i-ESKmzCj3q6CbcZi4XJrWE8">
          <ref>Proposition 2008/09:61</ref>
        </correspContext>
        <correspAction xml:id="i-RYBeZRKvk26Jyc8ybcYnUQ" type="signed"/>
        <correspContext corresp="i-RYBeZRKvk26Jyc8ybcYnUQ">
          <note type="signatory" corresp="i-PzNviXpYSimQsvSkF9CmDz"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-M5o8cYSRJsbmZdvevomfQX"/>
        </correspContext>
        <correspAction xml:id="i-QyZTMUpCeyvZFicQzeh1XB" type="reception">
          <date when="2008-10-27"/>
        </correspAction>
        <correspAction xml:id="i-NkozS3pSDKiFVUV9RxR9xX" type="submission">
          <date when="2008-10-27"/>
        </correspAction>
        <correspAction xml:id="i-LxVts5VaJAVTidXxDSNMYC" type="referral">
          <date when="2008-10-27"/>
        </correspAction>
        <correspAction xml:id="i-MLGxbzSNStMjSYX82CgSwj" type="dismissal">
          <date when="2008-10-27"/>
        </correspAction>
        <correspAction xml:id="i-N6LxznuDARC5rvZjSsuGHn" type="dismissal">
          <date when="2008-10-27"/>
        </correspAction>
        <correspAction xml:id="i-WTDkevdRSVTBPYXQhjKXeT" type="transfer">
          <date when="2008-10-27"/>
        </correspAction>
        <correspAction xml:id="i-EAYd9KxVetQUsdjvocV1LV" type="submission">
          <date when="2008-10-27"/>
        </correspAction>
        <correspAction xml:id="i-RGXjCwJXn6ydF8ocMP1GFi" type="referral">
          <date when="2008-10-27"/>
        </correspAction>
        <correspAction xml:id="i-3Kg4mKfLteLigE7DbgzCTF" type="dismissal">
          <date when="2008-10-27"/>
        </correspAction>
        <correspAction xml:id="i-26vrZPBRugYQuDyNvjFcr9" type="dismissal">
          <date when="2008-10-27"/>
        </correspAction>
        <correspAction xml:id="i-H2PrcdtnZfPZBpGXfw7Aib" type="assigned"/>
        <correspContext corresp="i-H2PrcdtnZfPZBpGXfw7Aib">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5BtiQ84zZskunHvDU1NkcW" type="motBody">
        <div xml:id="i-RVzPVHxEhBWSYFiv5e583D" type="motProposal" subtype="förslag">
          <head xml:id="i-SL5pGocPLpNFJsyjBw3VAQ">
            Förslag till riksdagsbeslut
          </head>
          <list xml:id="i-E6UPGWaZtu9ePmgSiBxhez" style="ol">
            <item xml:id="i-UdLZeEH4iBuLCFeAuGVAUP">
              Riksdagen antar regeringens förslag till lag om statligt stöd
              till kreditinstitut, med den ändringen att första meningen i 2
              kap. 2 § ska ha följande lydelse: Stöd ska förenas med villkor
              som syftar till att det stödmottagande kreditinstitutet och dess
              ägare i första hand ska bära uppkomna förluster.
            </item>
            <item xml:id="i-9nFFGuJ2qzDaNnRa7ZYkkj">
              Riksdagen avslår förslaget om att bemyndiga regeringen att besluta
              om avveckling av det statliga ägande som kan uppkomma vid tillämpningen
              av den nya lagen (avsnitt 5.5 i propositionen).
            </item>
            <item xml:id="i-PfMY2e7CVsfyS6rUYpAyhC">
              Riksdagen tillkännager för regeringen som sin mening vad som
              anförs i motionen om allas deltagande i garantiprogrammet.
            </item>
            <item xml:id="i-D6RUT3KLLpQDkEzhfCgS37">
              Riksdagen tillkännager för regeringen som sin mening vad som
              anförs i motionen om avtalsvillkor i samband med garantiprogrammet.
            </item>
            <item xml:id="i-JFFeK7QCVRmrRSC13zgiUq">
              Riksdagen tillkännager för regeringen som sin mening vad som
              anförs i motionen om tillvägagångssättet vid kapitalförstärkning.
            </item>
            <item xml:id="i-PQaxDGJSi61kWkX4VbbtHW">
              Riksdagen tillkännager för regeringen som sin mening vad som
              anförs i motionen om information till riksdagen.
            </item>
            <item xml:id="i-TKoxVdTeDxQwD4qzE4X4et">
              Riksdagen tillkännager för regeringen som sin mening vad som
              anförs i motionen om att instruktionen för Riksgäldskontoret att
              reglera beslut enligt stödlagen måste fattas av styrelsen.
            </item>
            <item xml:id="i-3q2hSaTaB45Um5jb562pqU">
              Riksdagen tillkännager för regeringen som sin mening vad som
              anförs i motionen om att utöka antalet styrelseledamöter i Riksgäldens
              styrelse.
            </item>
            <item xml:id="i-86haa8fXyAbWanyZEbmUTV">
              Riksdagen tillkännager för regeringen som sin mening vad som
              anförs i motionen om parlamentarisk representation i Riksgäldens
              styrelse.
            </item>
            <item xml:id="i-NcmoZ7DojtCaTDHLwD7hhR">
              Riksdagen tillkännager för regeringen som sin mening vad som
              anförs i motionen om att hälften av styrelseledamöterna från riksdagen
              bör företräda oppositionen.
            </item>
          </list>
        </div>
        <div xml:id="i-4fNLs1Dzetx8mGWoYGNURP" type="motContent">
          <head xml:id="i-Y1LYZgqCstq9sH2wnVKD1w" type="h1">
            Motivering
          </head>
          <p xml:id="i-1hfLWdVzWc6Ff24H9LmRD">
            Det är i det rådande läget nödvändigt att presentera stabilitetsstärkande
            åtgärder för det svenska finansiella systemet. Vi delar regeringens
            bedömning att Sverige måste sluta an till EU-initiativet. Vi menar
            att det har varit bra att regeringen under beredning av propositionen
            har gett oppositionen möjligheter att komma med synpunkter på
            utformningen av åtgärderna.
          </p>
          <p xml:id="i-PJbEHK9KXkcgWd8rZB2QMy">
            För oppositionen har det varit angeläget att säkerställa att
            de åtgärder som presenteras utformas på ett sätt som är tillräckligt
            omfattande för att skapa stabilitet och säkra företagens likviditetsbehov.
            Det har också varit viktigt för oss att de finansiella aktörerna
            som tar del av statens åtgärder bär sina egna kostnader. I detta
            ingår också att staten ska ges möjlighet att begränsa ersättningar
            till styrelser och ledning. Väsentligt har också varit att staten
            ska ha röststarka aktier som ger företräde till utdelning i motprestation
            och att Finansinspektionen ska få resurser för de extra åtaganden
            den åläggs.
          </p>
          <p xml:id="i-GRKSodWqjnNyzhEkwwwHGY">
            Vi menar att dialogen med regeringen har varit god och att våra
            synpunkter i stora delar har tillgodosetts. På ett antal punkter
            behövs dock klargöranden och förtydliganden.
          </p>
          <head xml:id="i-LhtN3W5q35BZ7J6TdoiCQx" type="h2">
            Garantin ska omfatta alla
          </head>
          <p xml:id="i-LuiMY8b3Sp1WEHgtjVpbfn">
            För oss är det oerhört centralt att alla deltar i garantiprogrammet.
            Om inte detta sker måste regeringen återkomma till riksdagen med
            förslag på de justeringar i programmet som krävs för att alla
            ska omfattas.
          </p>
          <p xml:id="i-W8aJYv5mJRV19QF2EDLX61">
            I propositionen begär regeringen riksdagens mandat att inrätta
            ett garantiprogram för medelfristig bankupplåning och redovisar
            de principer utifrån vilka man avser att konstruera systemet.
            Under beredningens gång har regeringen diskuterat hur en ordning
            baserad på frivillighet kan utformas utan att ge oönskade effekter
            i form av stigmatisering och konkurrenssnedvridning. I våra diskussioner
            med regeringen om detta har vi framhållit vikten av att regeringen
            säkerställer att dessa effekter undviks. Regeringen har landat
            i bedömningen att en frivillig ordning är mest lämplig. Givet
            en sådan lösning delar vi regeringens bedömning att avgiften måste
            sättas så att instituten inledningsvis får ett eget intresse av
            att använda sig av garantin. Vi anser också att det, för att undvika
            konkurrenssnedvridning såväl nationellt som i förhållande till
            aktörer i andra länder, är viktigt att prissättningen speglar
            riskbilden i det enskilda institutet.
          </p>
          <p xml:id="i-Uj172FKDBFFnrrRtCKvRZ6">
            Vi är medvetna om att det i dag inte är möjligt att ge tydliga
            besked om hur garantisystemet kommer att utformas eftersom förhandlingar
            pågår med kommissionen om detta. Därför vill vi att regeringen,
            i det fall vissa institut väljer att inte utnyttja garantin, återkommer
            till riksdagen med förslag på åtgärder för att komma till rätta
            med de problem som då uppstår.
          </p>
          <head xml:id="i-4UEuvZY7R7Umchr8QUKc1L" type="h2">
            Skattebetalarna ska inte stå med notan
          </head>
          <p xml:id="i-PVZaVtEdxkYoYxZnNEFWbh">
            Det måste framgå mycket klart och tydligt att såväl garantin
            som övriga statliga stödåtgärder ska utformas så att bank- och
            finanssektorn står för kostnaderna. Vi anser inte att detta är
            tillräckligt tydligt i propositionens lagförslag och text.
          </p>
          <p xml:id="i-PQKFk7gxAkbrfPGCq8cQWt">
            I 2 kap. 2 § i förslaget till lag om statligt stöd till kreditinstitut
            anges att stöd bör förenas med villkor som syftar till att det
            stödmottagande institutet och dess ägare i första hand ska bära
            uppkomna förluster. Här anser vi att det finns skäl för en skarpare
            skrivning. Liksom regeringen anför i propositionstexten anser
            vi att syftet med stödet är att skydda samhällets intressen, inte
            att gynna enskilda institut. Därför är det viktigt att villkoren
            för stödet utformas så att tidigare ägares intressen kraftigt
            reduceras eller helt upphör och så att statens och skattebetalarnas
            intressen tas till vara. Uppkomna förluster ska så långt möjligt
            bäras av det stödmottagande institutet och dess ägare och stödet
            utformas så att framtida värdestegringar kommer skattebetalarna
            till del. Därför vill vi att ordet bör ersätts med ordet ska i
            den nämnda paragrafen.
          </p>
          <head xml:id="i-J2vWZLrztmiiwUd5N9HRCC" type="h2">
            Statens möjlighet att begränsa ersättningar och utöva inflytande
            vid stöd
          </head>
          <p xml:id="i-GT33HWX3Wb34asCNPksn4o">
            Regeringen föreslår att staten ska kunna förhindra höjningar
            av ledningarnas ersättningar när institut tar del av garantin.
            Man föreslår också att staten ska förändra företags belöningssystem
            för att motverka att institutet tar på sig stora risker när staten
            ger stöd. Det är bra men det är inte tillräckligt. För oss är
            det mycket viktigt att staten också kan föreslå sänkta ersättningar
            i en sådan situation. Det är nödvändigt för att vinna allmänhetens
            förståelse för stödinsatserna och som en del i insatserna för
            att förhindra att hushåll och företag får bära institutens kostnader
            för stödåtgärderna.
          </p>
          <p xml:id="i-NYfTQxMMzaRBbJJj5jDbgT">
            I avsnitt 4 i propositionen redovisar regeringen vilka principer
            man avser att konstruera garantisystemet utifrån. Här anges bl.a.
            att det i avtalsvillkoren ska tas in restriktioner för löneökningar,
            bonus, höjningar av styrelsearvoden och avgångsvederlag för företagsledningar
            under garantiperioden. Det är bra.
          </p>
          <p xml:id="i-L1DFMhJ5rscaika55HJCEH">
            Vi har under beredningen av propositionen framfört vår ståndpunkt
            i denna fråga. Också när garantin aktiveras eller när ett institut
            på andra grunder beviljas stöd, måste staten ha möjlighet att
            rikta starka krav på förändringar av allt från styrelse, ledning
            och belöningsmodell till hela affärsmodellen om så behövs. Det
            är viktigt av flera skäl. Ett är att staten måste kunna säkerställa
            institutets framtida livskraftighet för att minimera skattebetalarnas
            kostnader för stödet. Ett annat är systemets legitimitet.
          </p>
          <p xml:id="i-9zoxJuRYUjg3bqpNkQfiUJ">
            För att kunna tillförsäkra ett instituts framtida livskraft är
            det viktigt att staten får möjlighet att utöva aktiv ägarstyrning
            och på annat sätt säkerställa att företaget går i en hälsosam
            riktning. Det motivet har regeringen i viss mån tillgodosett.
            I syfte att motverka ett instituts benägenhet att engagera sig
            i riskfyllda verksamheter anges i avsnitt 4 i propositionen att
            staten ska vidta åtgärder riktade mot företags belöningssystem
            i samband med stödåtgärder.
          </p>
          <p xml:id="i-TyLE2xyFseAU21XnKAT19g">
            Vi stöder detta. Därutöver är det viktigt att staten för att
            kunna säkerställa institutets framtid ges möjlighet att rikta
            starka krav på förändringar av styrelse, ledning och verksamhetens
            inriktning när man ger stöd. Vidare ska avtal, som tecknas i anslutning
            till olika statliga insatser riktade till enskilda institut, utformas
            så att sänkta ersättningar ska komma i fråga när stöd ges. Det
            är viktigt för att minimera skattebetalarnas kostnader för stödet
            och förhindra att institutet vältrar över sina kostnader i samband
            med en kris på hushåll och företag.
          </p>
          <head xml:id="i-3Py1HUT8a4t8qPGSim4ZBP" type="h2">
            Tillvägagångssätt vid kapitalförstärkning
          </head>
          <p xml:id="i-7co6qPKqjVLU8oTQnrgN1d">
            I en situation då det bedöms som lämpligt att stärka ett instituts
            kapitalbas genom ett aktiekapitaltillskott ska detta företrädesvis
            ske genom att staten tecknar aktier med högt röstvärde och med
            företräde till utdelning. Detta är helt i linje med de riktlinjer
            för stödet som följer av Europeiska rådets slutsatser från oktober
            2008 som vi också ställer oss bakom. En sådan ordning är viktig
            både för att ge staten ett inflytande över institutet som minst
            står i proportion till kapitalinsatsen och för att minimera skattebetalarnas
            kostnader för stödet.
          </p>
          <p xml:id="i-WSkWjxGsJ4avZapXkMQZ2">
            I propositionen anges emellertid också att en annan lösning kan
            vara att staten lämnar garantier i samband med en nyemission.
            Garantin skulle då utformas så att staten åtar sig att teckna
            de aktier som inte tecknas av marknaden. En sådan lösning kan
            vi inte ställa oss bakom om det inte samtidigt kan säkerställas
            att staten får ett avgörande inflytande över institutet och företrädesrätt
            till utdelningar.
          </p>
          <head xml:id="i-L6GAaRUv9i4xHcNHMrADjR" type="h2">
            Avveckling av statligt ägande som uppstår genom stödinsatser
          </head>
          <p xml:id="i-7fAbBmaC1d1cMzBboaKaJn">
            Vi delar regeringens utgångspunkt att det primära är att stärka
            stabiliteten i de finansiella instituten för att klara det finansiella
            systemet. I propositionen föreslås att regeringen redan nu bemyndigas
            att avveckla det statliga ägande som kan uppstå genom stödinsatser.
            Det eventuella statliga ägande som kan uppkomma vid statliga stabilitetsstärkande
            åtgärder måste behandlas på ett ansvarfullt sätt som är till gagn
            för den långsiktiga stabiliteten. Regeringen ska därför vid varje
            enskilt tillfälle inhämta riksdagens bemyndigande att sälja.
          </p>
          <head xml:id="i-PQsDx7GJrokb1VLKNnfYS9" type="h2">
            Riksdagen ska informeras
          </head>
          <p xml:id="i-WCcaEhb1psaXDwdSEjVVih">
            I propositionen skriver regeringen i sin bedömning att riksdagen
            fortlöpande bör informeras. Vi menar att meningen bör ändras till
            ska informeras.
          </p>
          <head xml:id="i-NMPqPd7sCJAt5tbTKUwu6q" type="h2">
            Riksgäldens nya uppgifter motiverar parlamentarisk representation
            i styrelsen
          </head>
          <p xml:id="i-NEZ5srGLMUtb4MgJik2cKd">
            I propositionen ges regeringen och dess stödmyndighet Riksgälden
            möjlighet att besluta om stödåtgärder till kreditinstitut som
            inte begränsas till något belopp. Riksgälden ges därmed nya befogenheter
            och mandat som i stora delar motsvarar de uppgifter Bankstödsnämnden
            hade under 1990-talet och som kan ge exceptionellt stora samhällsekonomiska
            och statsfinansiella effekter. I bankstödsnämndens styrelse ingick
            bl.a. ledamöter dels från regeringssidan, dels från den politiska
            oppositionen. På motsvarande sätt anser vi att parlamentarisk
            insyn och inflytande i de uppgifter som nu läggs på Riksgälden
            måste säkerställas.
          </p>
          <p xml:id="i-BZkyes7JV7juirMnVHHp1r">
            Vi delar regeringens bedömning att det är Riksgäldens styrelse
            som måste fatta beslut om stödet och vill att detta säkerställs
            i instruktionen. Detta ställer speciella krav på Riksgäldens styrelse
            med avseende på parlamentarisk representation. Vi vill utöka antalet
            styrelseledamöter i Riksgäldens styrelse och utnämna styrelseledamöter
            som sitter i riksdagen. Vår åsikt är att hälften av styrelseledamöterna
            från riksdagen ska företräda oppositionen.
          </p>
          <p xml:id="i-HLs8pdT4oCwcYT8UnVN3qv">
            Denna parlamentariska representation ska kvarstå så länge som
            Riksgälden har dessa nya befogenheter.
          </p>
        </div>
        <div xml:id="i-38xaEdBJm51PvYucNBUzkF" type="signatureBlock">
          <list xml:id="i-Xvh76FkXkVt4NNrXKJNgve">
            <item xml:id="i-Ct9XyuXisGrJPUSiLzUZp" who="i-PzNviXpYSimQsvSkF9CmDz" type="signature">
              Thomas Östros (s)
            </item>
            <item xml:id="i-2WyEBZt34aFW77coLVDdD5" who="i-3GrPnM5KDKuSxfWxymYNoC" type="signature">
              Mikaela Valtersson (mp)
            </item>
            <item xml:id="i-Etp2mRyYRM3JsRDGPxQYTT" who="i-M5o8cYSRJsbmZdvevomfQX" type="signature">
              Ulla Andersson (v)
            </item>
          </list>
        </div>
      </div>
    </body>
  </text>
</TEI>
