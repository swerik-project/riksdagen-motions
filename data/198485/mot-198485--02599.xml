<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02599">
  <teiHeader>
    <fileDesc>
      <titleStmt>
        <title>En analys av dioxinriskerna</title>
        <author>Börje Hörnlund och Olof Johansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En analys av dioxinriskerna</title>
          <idno type="rdwebb">G8022599</idno>
          <rs type="number">2599</rs>
          <ref type="dokument_url_text">http://data.riksdagen.se/dokument/G8022599/text</ref>
          <ref type="dokument_url_html">http://data.riksdagen.se/dokument/G8022599</ref>
          <ref type="dokumentstatus_url_xml">http://data.riksdagen.se/dokumentstatus/G8022599</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-F75GdyfEGNRiwZrKbuWUGy</idno>
            <name>BÖRJE HÖRNLUND</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>OLOF JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VbuZVASTnVR6MEbvVMPh3v" type="signed"/>
        <correspContext corresp="i-VbuZVASTnVR6MEbvVMPh3v">
          <note type="signatory" corresp="i-F75GdyfEGNRiwZrKbuWUGy"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2599/mot_198485__2599-001.pdf"/>
      <fw xml:id="i-D9ZY4yGfHBMmxuu5WvjQKS">
        Motion 1984/85:2599
      </fw>
      <div xml:id="i-GEcALx8YYjJLFw4tHzKQz7" type="motHeader">
        <div xml:id="i-R6jgWDmLB4BKWqgt7boEx1" type="motTitle"/>
        <div xml:id="i-P9iP3ksci268wY6VCJu8a1" type="motSubmissionInfo"/>
      </div>
      <div xml:id="i-38z5ZLQmhrcqoLiN151pBJ" type="motBody">
        <div xml:id="i-6tXRHBEw7jLhwW9Nh9sTiM">
          <p xml:id="i-GRMtkL3dQjwg69sjXkgqNQ">
            10
          </p>
          <p xml:id="i-CCaDTanfdErJtqZmKyrWrw">
            Börje Hörnlund och Olof Johansson En analys av dioxinriskerna
          </p>
          <p xml:id="i-DBnCL1HERu7DfVbqpMmnWr">
            Under det senaste året har ökad uppmärksamhet ägnats åt förekomst
            och utsläpp av dioxiner, dvs. olika kemiska ämnen som ingår i
            de två ämnesgrup- perna polyklorerade dibenso-p-dioxiner (PCDDs)
            och polyklorerade diben- sofuraner (PCDFs). Utsläppen av dioxiner
            till luften och vår naturmiljö har sannolikt ökat de senaste åren,
            bl. a. på grund av ökad sopförbränning, men det har ännu ej varit
            möjligt att definitivt bekräfta detta. Enligt en nyligen genomförd
            undersökning av den danska miljöstyrelsen anses avfallsförbrän-
            ningsanläggningar vara den väsentligaste källan till dioxinutsläpp
            och dioxinföroreningar i Danmark. Detsamma torde gälla även i
            Sverige enligt vår mening. Det som gör att diskussionen omkring
            dioxinerna är av så stort intresse är att några av dioxinerna
            är de mest hälsofarliga ämnen som finns och förekommer i vår miljö.
            Totalt finns det 210 olika isomerer av polyklorerade dibenso-p-dioxiner
            och dibensofuraner. 12 av dessa bedöms som extremt giftiga och
            betydligt giftigare än stryknin. Giftigheten för övriga 198 dioxiner
            är okänd eller ofullständigt känd, men anses vara betydligt lägre
            för flera av dessa ämnen (ca 1 000 gånger). Teknisk utveckling
            har möjliggjort analyser av mycket låga halter av olika kemiska
            ämnen, t. ex. dioxiner. Professor Christoffer Rappes forskargrupp
            vid Umeå universitet har funnit att dioxiner i dag finns i både
            människor och djur; såväl i Östersjöns laxar och sälar som i fettvävnaden
            hos patienter på Umeå regionsjukhus. Även i modersmjölken från
            mödrar i Umeå har dioxiner kunnat identifieras. Det som gör dioxiner
            speciella — förutom sin extrema giftighet — är att de likt miljögifterna
            DDT och PCB är mycket svårlösliga i vatten, dvs. ämnet ”fastnar”
            i fettvävnaden eller i fettet i modersmjölken och finns kvar under
            mycket lång tid. Även om individerna vid varje tillfälle utsätts
            för små mängder, sker en kontinuerlig ansamling av giftet i kroppen,
            med risk för framtida skador. Det finns i dag överväldigande bevis
            för att dioxiner bildas vid förbränning av sopor och annat avfall
            och därmed kommer ut i miljön med rökgaser och stoft. Den snabba
            utbyggnaden av sopförbränningsanläggningar runt om i vårt land
            innebär därmed att ökande dioxinmängder sprids i vår livsmiljö.
            Med tanke på frågans dignitet är det av synnerligt värde att ett
            säkrare beslutsunderlag i dioxinfrågan ställs till förfogande
            för såväl politiska församlingar som miljökontrollerande myndigheter.
            I vårt land finns i dag 23 sopförbränningsanläggningar/sopvärmeverk.
          </p>
          <pb facs="riksdagen-motions-pdf/data/198485/mot_198485__2599/mot_198485__2599-002.pdf"/>
          <fw xml:id="i-G914hL67Rw1bUmFwcUNhG5">
            Mot. 1984/85:2599 11
          </fw>
          <p xml:id="i-Sc3AkmLEeR8MX24KM39HSK">
            Dessutom förbränner SAKAB miljöfarligt avfall som också alstrar
            dioxiner i rökgaserna. Hittills gjorda mätningar i Sverige av
            dioxiner i rökgasutsläppen (dvs. det som går ut genom skorstenen)
            har utförts på ett fåtal intrimmade anläggningar i sannolikt optimerade
            lägen. Därför behövs kompletterande mätningar för att få kunskap
            om hur utsläppssituationen är i daglig drift. Under vintern 1984-1985
            utförs vid Umeå energiverk mätningar av dioxinut- släppen vid
            normaldrift, dvs. utan att anläggningen är intrimmad, optimerad
            eller körs på ett gynnsamt sätt. När dessa undersökningar från
            Umeå färdigbearbetats erhålls besked om dioxinutsläppen vid normal
            drift från Umeå energiverks anläggning. Resultaten från mätningarna
            av dioxinutsläppen vid normaldrift i Umeå- anläggningen kan ej
            överföras direkt till att gälla en annan sopförbrännings- anläggning,
            på grund av olika ugnstyp, rökgasreningsutrustning, avfalls- eller
            bränslesammansättning, olika driftsparametrar m. m. Varje anläggning/ugn
            måste ses som en egen ”individ”. Enligt vår mening är det därför
            mycket angeläget att mätningar av rökgasutsläppen utvidgas till
            att omfatta en kartläggning av dioxinutsläppen från samtliga 23
            anläggningar som finns i vårt land och att varje förbränningsugn
            analyseras separat. Endast på detta sätt är det möjligt att få
            fram ett tillfredsställande beslutsunderlag för hur mycket (mängd/m?
            och mängd/tim.) som släpps ut från de olika avfallsförbränningsanläggningarna
            i Sverige, dvs. emissionen av dioxin. Först sedan en sådan kartläggning
            genomförts är det möjligt att utföra adekvata utspridningsberäkningar
            och därpå följande riskvärde- ringar. Dessutom anser vi att ytterligare
            resurser måste satsas på forskning angående dioxinernas verkningsmekanism
            och toxicitet på människor, djur och miljö. Vår kunskap om dessa
            förhållanden är otillräcklig. Olika sätt att samla in nationell
            och internationell kunskap inom dioxinområdet bör övervägas. Slutligen
            är det angeläget att stimulera teknisk utveckling inom rökgasreningsområdet.
            Genom intensifierat samarbete mellan kemister och tekniker måste
            nya vägar prövas för att kraftigt reducera rökgasernas dioxininnehåll.
            Med hänvisning till det anförda hemställs 1. att riksdagen begär
            att regeringen låter genomföra en kartläggning av dioxinutsläppen
            från samtliga avfallsförbränningsanläggningar som är i drift i
            dag, 2. att riksdagen uttalar sig för att utökade resurser satsas
            på forskning angående dioxinernas verkningsmekanism och toxicitet,
            3. att riksdagen vidtar åtgärder som stimulerar teknisk utveckling
            inom rökgasreningsområdet.
          </p>
          <p xml:id="i-RA1JFJfpZ6TNqqSkyVJe6L">
            Stockholm den 25 januari 1985
          </p>
          <p xml:id="i-LTnELjJ4C2CDqGjwkXVUFG">
            BÖRJE HÖRNLUND (c) OLOF JOHANSSON (c)
          </p>
        </div>
      </div>
    </body>
  </text>
</TEI>
