<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SfU-00242">
  <teiHeader>
    <fileDesc>
      <titleStmt>
        <title>Privatiserade försäkringar</title>
        <author corresp="i-GE8V8xQLUeUXqQYs9agnuG">av Rolf Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Privatiserade försäkringar</title>
          <idno type="rdwebb">GR02Sf242</idno>
          <rs type="number">Sf242</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GR02Sf242/text</ref>
          <ref type="dokument_url_html">http://data.riksdagen.se/dokument/GR02Sf242</ref>
          <ref type="dokumentstatus_url_xml">http://data.riksdagen.se/dokumentstatus/GR02Sf242</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GE8V8xQLUeUXqQYs9agnuG</idno>
            <name>Rolf Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6nbWfYQYwqJtM2XLoDTFkR</idno>
            <name>Ingrid Burman</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LB9Tn6B1RXiAHZEWEK1hYC</idno>
            <name>Ulla Hoffmann</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3RWyKaPxCe2Lcct7DJTh7q" type="signed"/>
        <correspContext corresp="i-3RWyKaPxCe2Lcct7DJTh7q">
          <note type="signatory" corresp="i-GE8V8xQLUeUXqQYs9agnuG"/>
          <note type="signatory" corresp="i-6nbWfYQYwqJtM2XLoDTFkR"/>
          <note type="signatory" corresp="i-LB9Tn6B1RXiAHZEWEK1hYC"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-MuAjnjRa9q9nQxRKoA6fUY" type="referral">
          <date when="2003-10-15"/>
        </correspAction>
        <correspAction xml:id="i-7zX63iNaqZMkmKkkyLUWxH" type="dismissal">
          <date when="2003-10-15"/>
        </correspAction>
        <correspAction xml:id="i-XqUFM9cfRnHGkgRDW2AXk8" type="submission">
          <date when="2003-10-07"/>
        </correspAction>
        <correspAction xml:id="i-MAxq6Wm8SKfPPudocZzfY7" type="assigned"/>
        <correspContext corresp="i-MAxq6Wm8SKfPPudocZzfY7">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Sf_0242/mot_200304_Sf_0242-0001.pdf"/>
      <div xml:id="i-Dp6yYMNCpcMipawKz9AvPK" type="motHeader">
        <div xml:id="i-QDZUNRKhXrmTaUVh7D1juH" type="motTitle"/>
        <div xml:id="i-UK9itnwZ465R9R1XKGHgCM" type="motSubmissionInfo"/>
      </div>
      <div xml:id="i-W3WGsNWZ6d1ewC6UQo9g8Z" type="motBody">
        <div xml:id="i-RtJV1HYYUCdLbJLstwgh8Q">
          <p xml:id="i-7YmqcmbQBhFu7udL6xNzNf">
            2003/04 mnr: Sf242 pnr: v443
          </p>
          <p xml:id="i-8pQPm7gNTUTJS9uoo6hNpe">
            Motion till riksdagen 2003/04:Sf242
          </p>
          <p xml:id="i-2kgUmrat3es259UfJAs8zF">
            av Rolf Olsson m.fl. (v)
          </p>
          <p xml:id="i-8BvHAFXmk3JacoNvHge7DK">
            Privatiserade försäkringar
          </p>
          <p xml:id="i-ASe4AQt41sE5Cu2GjYmtXq">
            Motionen delad mellan flera utskott
          </p>
          <p xml:id="i-4Rt8FYFh4ShfD1tHT68PXE">
            1 Förslag till riksdagsbeslut
          </p>
          <p xml:id="i-y4E2Q4e47CFF8WmnJXN9t">
            1. Riksdagen tillkännager för regeringen som sin mening vad i
            motionen anförs om att låta utreda risker och konsekvenser som
            följer med privatiserade försäkringar samt inom ramen för denna
            utredning föreslå åtgärder till förbättringar. 2. Riksdagen tillkännager
            för regeringen som sin mening vad i motionen anförs om att inom
            EU verka för att den nationella beslutanderätten på det sociala
            området bevaras."
          </p>
          <p xml:id="i-TDKpNBxkPcuocx7LycfP5J">
            "Yrkande 2 hänvisat till KU.
          </p>
          <pb facs="riksdagen-motions-pdf/data/200304/mot_200304_Sf_0242/mot_200304_Sf_0242-0002.pdf"/>
          <p xml:id="i-9Ve458nvrEzepAz41EhbvZ">
            2003/04:Sf242
          </p>
          <p xml:id="i-KRJTACXHVSNBgatzaxyfvg">
            2 Det offentliga trygghetssystemet
          </p>
          <p xml:id="i-5ZV1JmnL4WrcLVWGM67w5p">
            Det offentliga trygghetssystem som vi har i Sverige skall säkerställa
            att individerna har tillräckliga ekonomiska resurser oavsett livssituation.
            Den viktigaste delen av socialpolitiken är socialförsäkringen,
            där det finns såväl generella som inkomstprövade bidrag. Försäkringarna
            kan också delas in i de som har sin grund i bosättningen och de
            som har sin grund i arbete. Vad som egentligen avses med ”tillräckliga
            ekonomiska resurser” är givetvis en mångfacetterad värderingsfråga,
            men avgörande för systemens legitimitet. En absolut lägsta jämförelsenivå
            utgörs av ekonomiskt bistånd och försörjningsstöd jämlikt socialtjänstlagen
            som kan sägas vara det yttersta ekonomiska skyddet. Konstruktionen
            av socialförsäkringssystemet bygger på viktiga principer som arbetslinjen,
            inkomstbortfallsprincipen och principen att de omfattar alla individer.
            Det är viktiga principer som skiljer vårt system från andra system
            som bygger på grundtrygghet för främst människor med små ekonomiska
            resurser. Det svenska socialförsäkringssystemet bygger på en tilltro
            till och beslutsamhet att uppnå full sysselsättning på arbetsmarknaden.
          </p>
          <p xml:id="i-XjamxZge3CrhDmSmhx86P1">
            3 Generell välfärd — ett samhällskontrakt
          </p>
          <p xml:id="i-Uhg4WVqYcRsKqav5EuWwK2">
            Det ekonomiska offentliga trygghetssystemet är ett av våra redskap
            för att utjämna klass- och könsskillnader samt att fördela resurser
            över livet. Ekono- miska resurser skall komma alla invånare till
            del som en rättighet — inte som välgörenhet. För kvinnor innebär
            det att de slipper vara ekonomiskt beroende av enskilda män. För
            arbetstagare leder systemet till en mildrad beroendeställning
            gentemot enskilda arbetsgivare. Det ekonomiska trygghetssystemet
            kan på så sätt mildra marknadskrafternas och familjelivets ibland
            orimliga snedfördelning av förmåner och belastningar. Detta förstärks
            ytterligare av att välfärdstjänster av god kvalitet och till låg
            eller ingen kostnad kan erbjudas alla invånare. Dessa olika delar
            är fristående men kommunicerande kärl och är grundläggande för
            den generella välfärdspolitiken. Det offentliga välfärdssystemet
            är så konstruerat att det bidrar till en solidarisk omfördelning
            av ekonomiska resurser mellan kvinnor och män, mellan lågavlönade
            och högavlönade och mellan olika perioder i individernas liv.
            Den omfördelningen sker genom skatter och avgifter och konstruktionerna
            varierar mellan olika delar av socialförsäkringen och de socialpolitiska
            förmånerna. Denna strävan efter solidarisk omfördelning är utomordentligt
            viktig i ett samhälle som på allvar strävar efter att minimera
            klass- och könsskillnader. I jämställdhetsbilagan till höstbudgeten
            2003 (Bp 2003/04:1 Bilaga 4) redovisas hur kvinnors sämre ekonomiska
            ställning i relation till mäns gör
          </p>
          <pb facs="riksdagen-motions-pdf/data/200304/mot_200304_Sf_0242/mot_200304_Sf_0242-0003.pdf"/>
          <p xml:id="i-PRDDKr2GwVy9QxGQhumeJE">
            kvinnor mer beroende av socialförsäkringarna, och påverkar inkomsterna
            i pensionen. Det offentliga välfärdssystemets konstruktion kompenserar
            dock för bristande jämställdhet vad gäller betalt och obetalt
            arbete. Skillnaderna i ekonomiska förutsättningar mellan könen
            jämnas alltså ut något genom socialförsäkringarna vilket ger ett
            feministiskt argument till värnandet om de offentliga systemen.
            Det ekonomiska trygghetssystemet är inte bara nödvändigt för mottagarens
            och dennes familjs välfärd, utan stödet har också betydelse för
            hela samhällsekonomins funktion och alla medborgares välfärd.
            Det typiska för det ekonomiska trygghetssystemet är att många
            individers riskpremier samlas ihop genom skatte- och avgiftssystem,
            för att sedan kunna finansiera ersättningar till individer vid
            situationer som inte drabbar alla lika och samtidigt. Stabila
            offentliga ekonomiska välfärdssystem skapar trygga människor,
            som på ett bra sätt kan tillvarata sina livsmöjligheter. Genom
            att föra en politik för lönearbete åt alla och ta hjälp av det
            ekonomiska trygghetssystemet skapar vi ett mer rättvist och solidariskt
            samhälle. Vänsterpartiet anser att det är viktigt att värna den
            svenska välfärdsmodellen. Vi måste stå emot de förändringstrender
            som kommer och går, utan att för den skull blunda för de brister
            som finns inom dagens system. Vi är övertygade om att dessa brister
            kan hanteras och vid behov reformeras inom ramen för den offentliga
            välfärdspolitiken.
          </p>
          <p xml:id="i-8UA35P6XwNmcPUPQK2FV3X">
            4 Ökad andel privata försäkringar
          </p>
          <p xml:id="i-Txs85qHTqEyAXXeEC4dYiv">
            Det finns enligt vår mening utvecklingstendenser som på olika
            sätt kan hota legitimiteten och de grundläggande principerna för
            det offentliga socialförsäkringssystemet. Sedan ett antal år tillbaka
            växer marknaden och inslagen av privata försäkringar på socialpolitikens
            område. Som exempel kan nämnas den snabbt växande andelen privata
            sjukvårdsförsäkringar. Beräkningar visar att det i dag tecknats
            170 000 sjukförsäkringar och att ökningstakten är fortsatt hög.
            Ofta är dessa försäkringar knutna till anställningen för vissa
            personalkategorier. Det finns enligt vår mening stora risker förknippade
            med denna ökning av privata sjukvårdsförsäkringar. Förutom att
            det kan bidra till gräddfiler i vården och åsidosättande av den
            beslutade prioriteringsordningen där, så sker en uppluckring av
            förtroende och legitimitet för det offentliga socialförsäkringssystemet
            som kan vara förödande på sikt. Alltfler föräldrar tecknar nu
            också privata försäkringar till sina barn. Enligt vad Vänsterpartiet
            erfar ställer försäkringsbolagen ofta krav på att få tillgång
            till patientjournaler och då speciellt journaler från barnavårdscentralen.
            Detta för att kunna utesluta alternativt höja premierna för barn
            som riskerar höga sjukvårdskostnader. Det finns också andra mer
            kollektiva former av privata sjukförsäkringar. I våras presenterade
            Svenskt Näringsliv ett förslag om att parterna själva skall ta
            över ansvaret för sjukförsäkringen genom en avtalad försäkringslösning
            för
          </p>
          <p xml:id="i-JmM4Gh542Gz9Kuiu5Jh9H2">
            2003/04:Sf242
          </p>
          <pb facs="riksdagen-motions-pdf/data/200304/mot_200304_Sf_0242/mot_200304_Sf_0242-0004.pdf"/>
          <p xml:id="i-15Vyg4H35g6Zg94qx9Q7Qc">
            2003/04:Sf242
          </p>
          <p xml:id="i-QjrhKX8tFboh6FuvwKeem">
            alla anställda. Orsaken var bl.a. ogillandet av det utökade kostnadsansvar
            som den tredje sjuklöneveckan inneburit för arbetsgivarna. Svenskt
            Näringsliv hotade i detta sammanhang också med att säga upp alla
            kollektivavtal som reglerar = sjukersättningen utöver statens
            ansvar. Både LO och Privattjänstemannakartellen (PTK) har visat
            sig öppna för samtal om sådana avtalsförsäkringar. Samtal om att
            komma till rätta med den stora ohälsoproblematiken är naturligtvis
            alldeles nödvändiga, men det är också nödvändigt att peka på riskerna
            i att rucka på grunden för socialförsäkringssystemen. Vänsterpartiet
            ser definitivt att det är stor risk att nuvarande grunder för
            socialförsäkringssystemen bryts sönder om betydande system med
            avtalsförsäkringar införs. Det riskerar i allra högsta grad att
            kraftigt fördjupa klass- och könsskillnader i landet. Ohälsoproblematiken
            är redan en av de största orättvisorna i Sverige och är starkt
            kopplad till den sneda fördelning av makt och resurser som präglar
            vårt samhälle.
          </p>
          <p xml:id="i-86euAqZmaJecDdKsWMgb6r">
            5 Privatisering via trafikförsäkringen
          </p>
          <p xml:id="i-N9VkmFQ62WeQpyw4Wi9qXP">
            Det har från regeringshåll framkommit idéer om att låta den privata
            trafikförsäkringen ta över den allmänna sjukförsäkringens åtagande
            i de fall där trafikskador har genererat kostnaden. Bland annat
            utifrån ett klassperspektiv skulle detta vara en mycket beklaglig
            utveckling. Människor som har kroppsarbete skulle relativt sett
            dra på sig mycket högre försäkringskostnader än andra eftersom
            deras livräntor måste träda in så mycket oftare. Kroppsarbetare
            har helt enkelt svårare att komma tillbaka i arbete efter svåra
            olyckor. Detta medför att ett försäkringsbolag som har en stor
            andel försäkrade från LO-kollektivet skulle drabbas hårdast med
            relativt sett kraftiga premiehöjningar som följd. Det är vidare
            inte alls otänkbart att vissa geografiska snedbelastningar också
            skulle kunna uppstå i och med en sådan utveckling. En vidare konsekvens
            av detta är den turbulens inom örsäkringsbranschen som skulle
            uppstå. Vissa försäkringsbolag skulle riskera att slås ut. Samma
            ojämlika fenomen går att finna inom AFA Trygghetsförsäkring, där
            skadekostnaderna för trygghetsförsäkring vid arbetsskada inom
            PTK- ollektivet är en tiondel av dem för arbetare inom privata
            sektorn, trots likvärdiga lönenivåer. Retoriken handlar om att
            öka riskmedvetandet med direkta individuella opplingar till försäkringskostnaden.
            Men att på detta sätt privatisera sjukförsäkringen via trafikförsäkringen
            skulle vara ett sätta att bryta upp en örsta bit mark för att
            sedan kunna följa efter med andra speciallösningar för vissa grupper
            försäkringstagare. Det är inte otänkbart att andra riskgrupper
            som rökare, diabetiker och andra ”osunda” livsföringsgrunder snart
            skulle omma att inrymmas i sådana lösningar. En ökad privatisering
            urholkar jämlikheten i de sociala trygghetssystemen. Vänsterpartiet
            vill understryka att riskerna med en sådan utveckling kommer
          </p>
          <pb facs="riksdagen-motions-pdf/data/200304/mot_200304_Sf_0242/mot_200304_Sf_0242-0005.pdf"/>
          <p xml:id="i-FBhseZPKiYvAi4HRP9R3yA">
            att slå mot vissa grupper mer än andra. Det är därför oerhört
            viktigt att värna den generella karaktären i försäkringssystemen.
          </p>
          <p xml:id="i-WkaDJrkivoMQPtgSdLXpwN">
            6 Utred risker och föreslå åtgärder
          </p>
          <p xml:id="i-GKLaK8V5c7szYVcq5EKF3X">
            För Vänsterpartiet är det otänkbart att vi överger det nuvarande
            offentliga socialförsäkringssystemet till förmån för privata försäkringar
            för dem som har råd och som godkänns av försäkringsbolagen. Förespråkarna
            för mer privatiserade system brukar hänvisa till att individen
            skall påverka genom sin makt som kund. Detta är synnerligen tveksamt
            eftersom maktbalansen mellan ett privat försäkringsbolag och individen
            i de flesta fall torde utfalla tydligt till försäkringsbolagets
            fördel. Även om det i dagens system med rätta kan ifrågasättas
            om alla individer alltid har samma möjlighet att göra sin politiska
            och medborgerliga röst hörd, så ger det politiska systemet åtminstone
            en bättre påverkansmöjlighet för en försäkrad än ett privatiserat
            alternativ. Ett exempel på marknadens misslyckande gällande att
            erbjuda individen trygghet, liksom dess brist på rättvisa, är
            funktionshindrades begränsade möjlighet att ta privata sjukförsäkringar.
            Försäkringsbolagen anser att det skulle innebära en alltför stor
            risk för att de skall tvingas betala ut ersättning. I den allmänna
            försäkringen delar istället alla solidariskt på kostnaden och
            därmed på riskerna. Ofta framförs det att ökad privatisering leder
            till ökad valfrihet. Valfriheten i ett privatiserat system är
            dock godtyckligt beroende av en persons fysik, ställning på arbetsmarknaden
            och kön. Det förefaller tveksamt om något försäkringsbolag skulle
            erbjuda en kvinna i fertil ålder något skydd mot inkomstbortfall
            i samband med föräldraledighet. Den privata försäkringsdjungel
            som snabbt skulle växa sig tät kring människors privata sfär kan
            med omöjlighet göras rättvis vad gäller utbud och tillgänglighet
            i den omfattning som ett offentligt försäkringssystem kan. Ett
            annat övergripande skäl för att upprätthålla ett generöst offentligt
            ekonomiskt trygghetssystem är att det helt enkelt är dyrt för
            individen med privata lösningar. Varje försäkringsbolag måste
            upprätta sin egen administration och betydligt mer resurser tas
            i bruk för administration, marknadsföring och vinst än inom ett
            offentligt system. Vänsterpartiet anser med hänvisning till ovanstående
            att det är alldeles nödvändigt att regeringen låter utreda och
            belysa riskerna och konsekvenserna för vårt offentliga socialförsäkringssystem
            med en fortsatt framväxt av olika typer av privatiserade försäkringar
            på socialpolitikens område. En sådan utredning bör också innefatta
            förslag till och konsekvenser av åtgärder ägnade åt att förbättra
            de offentliga socialförsäkringarna vad avser ersättningsnivåer,
            tak, fler steg i sjukpenningen och andra tänkbara åtgärder så
            att intresset för privata försäkringar på det socialpolitiska
            området minskar. Detta bör riksdagen som sin mening ge regeringen
            till känna.
          </p>
          <p xml:id="i-Awyb3XGLt3Uhkyd2rMoxGH">
            2003/04:Sf242
          </p>
          <pb facs="riksdagen-motions-pdf/data/200304/mot_200304_Sf_0242/mot_200304_Sf_0242-0006.pdf"/>
          <p xml:id="i-HkfvrHAcNN2YTrwYRURyKL">
            2003/04:Sf242
          </p>
          <p xml:id="i-BRym95mE5wLHqkSNcmvXqi">
            7 Europeisk harmonisering av trygghetssystemen
          </p>
          <p xml:id="i-6F36mXCVVJgqm2wbtJHyjB">
            Enligt det gällande grundfördraget i EU är de sociala frågorna
            en nationell angelägenhet. Varje medlemsstat ansvarar härmed själv
            för att utforma och finansiera det egna sociala trygghetssystemet.
            I det förslag till ny konstitution som EU:s framtidskonvent tagit
            fram anges att EU kan ta sig kompetens på de områden man önskar.
            Vänsterpartiet menar att det här döljer sig allvarliga risker
            för det offentliga trygghetssystemet i Sverige. Den nationella
            beslutanderätten om de sociala frågorna värnas alltså i teorin,
            men i praktiken pågår en harmonisering på området. Denna harmonisering
            drivs på av EMU-projektet och döljs i vaga formuleringar i officiella
            dokument. Ett inträde i EMU:s tredje steg hade inneburit att frågor
            om den sociala tryggheten i allt större utsträckning hade blivit
            en gemensam fråga för medlemsstaterna. I och med Nicefördraget
            slog Europeiska rådet fast en s.k. europeisk social modell. Rådet
            har vidare gett medlemsstaterna generella riktlinjer om att of-
            fentlig sektor skall privatiseras, vilket bl.a. innebär att försäkringarna
            i större utsträckning skall betalas av människorna själva.
          </p>
          <p xml:id="i-GCUSvXSRQMw5QLPyKRGjoJ">
            Vänsterpartiet har givetvis ingenting emot &lt;informations-
            och erfarenhetsutbyte mellan olika länder inom något politikområde.
            Däremot ser vi en uppenbar risk att EU-samarbetet kommer att medföra
            en ökad privatisering av socialförsäkringarna, vilket i sin tur
            riskerar att hota det generella välfärdssystemet i Sverige. Regeringen
            bör därför inom EU offensivt verka för att den nationella beslutanderätten
            på det sociala området bevaras. Detta bör riksdagen som sin mening
            ge regeringen till känna.
          </p>
          <p xml:id="i-R4zLsT37ogthsSPD65gkLg">
            Stockholm den 29 september 2003
          </p>
          <p xml:id="i-BGahMcsggef9yx2tSnXC7T">
            Rolf Olsson (v) Ingrid Burman (v) Ulla Hoffmann (v) Kalle Larsson
            (v) Elina Linna (v) Gunilla Wahlén (v)
          </p>
        </div>
      </div>
    </body>
  </text>
</TEI>
