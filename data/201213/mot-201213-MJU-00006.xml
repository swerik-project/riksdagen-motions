<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00006">
  <teiHeader>
    <fileDesc>
      <titleStmt>
        <title>med anledning av skr. 2012/13:105 Riksrevisionens rapport om utsläppshandel för att begränsa klimatförändringen</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:105 Riksrevisionens rapport om utsläppshandel för att begränsa klimatförändringen</title>
          <idno type="rdwebb">H002MJ6</idno>
          <rs type="number">MJ6</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ6/text</ref>
          <ref type="dokument_url_html">http://data.riksdagen.se/dokument/H002MJ6</ref>
          <ref type="dokumentstatus_url_xml">http://data.riksdagen.se/dokumentstatus/H002MJ6</ref>
          <ref type="doc">http://data.riksdagen.se/fil/EEF9DCB4-D360-4DFD-AAF2-E38B960C673D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Stu8oD9cYnnZvYyYz4p3vf" type="basedOn"/>
        <correspContext corresp="i-Stu8oD9cYnnZvYyYz4p3vf">
          <ref>Regeringsskrivelse 2012/13:105</ref>
        </correspContext>
        <correspAction xml:id="i-CNURikESk122uT4rDyySRC" type="signed"/>
        <correspContext corresp="i-CNURikESk122uT4rDyySRC">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-C3ud36BM9LtptfoJPB2rNw" type="referral">
          <date when="2013-06-07"/>
        </correspAction>
        <correspAction xml:id="i-CMhzB4DLdwEwLw95uwwHsR" type="referral">
          <date when="2013-06-07"/>
        </correspAction>
        <correspAction xml:id="i-LQw52hHxcd8HfuKY5cb24X" type="dismissal">
          <date when="2013-06-05"/>
        </correspAction>
        <correspAction xml:id="i-XUdhLWY81Rqzfh6wj2iJXW" type="dismissal">
          <date when="2013-06-05"/>
        </correspAction>
        <correspAction xml:id="i-HvkwVw7AbWvLeyaWeXMtee" type="submission">
          <date when="2013-05-03"/>
        </correspAction>
        <correspAction xml:id="i-UNuHM2PxHC33PHfYC3vXST" type="transfer">
          <date when="2013-05-03"/>
        </correspAction>
        <correspAction xml:id="i-TUcenMkRAGdzgU9nbjoX8Q" type="assigned"/>
        <correspContext corresp="i-TUcenMkRAGdzgU9nbjoX8Q">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8AaFwdRwEfqkeysgdt6QSm" type="motHeader"/>
      <div xml:id="i-KujDVzDqUdxs4P5ygESfDR" type="motBody">
        <div xml:id="i-KZkh5PuToAkUSaHZyS6Mb5" type="motProposal" subtype="förslag">
          <head xml:id="i-PMdR7vCocbankDRhKSo4t">
            1 Förslag till riksdagsbeslut
          </head>
          <list xml:id="i-ELNTrPpFtA3YKZL6oGngk4" style="ol">
            <item xml:id="i-PXBmv7nefpfbC1AxrYgfiR">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om att minst 50 procent av intäkterna från auktionering av utsläppsrätter
              i Sverige ska gå till nya klimatåtgärder.
            </item>
            <item xml:id="i-9okVsNRyHLNKon7f4ynBB5">
              Riksdagen tillkännager för regeringen som sin mening vad som
              anförs i motionen om att regeringen bör verka för att en s.k.
              set aside och/eller ett s.k. golvpris blir reella verktyg för
              att garantera en acceptabel lägsta prisnivå för utsläppsrätter.
            </item>
            <item xml:id="i-LC9iHdoaGFp7J8wsFW3kEs">
              Riksdagen tillkännager för regeringen som sin mening vad som
              anförs i motionen om att riksdagen fr.o.m. 2014 årligen bör delges
              en uppföljning av auktioneringen av utsläppsrätter.
            </item>
            <item xml:id="i-UvZxiiE7bnhMtAomHmQSnB">
              Riksdagen tillkännager för regeringen som sin mening vad som
              anförs i motionen om att Sveriges internationella klimatinsatser
              inte ska ingå i våra nationella klimatmål utan göras utöver dessa.
            </item>
            <item xml:id="i-BTXtfTWKjb4uxcGnQTgXF8">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med en redovisning av sin strategi för uppköp av utsläppskrediter.
            </item>
          </list>
        </div>
        <div xml:id="i-JCEZvBBK1a24Z6ee2HfQJG" type="motContent">
          <head xml:id="i-AXnUyAJPnWzNpzQUVcUGMh" type="h1">
            2 Bakgrund
          </head>
          <p xml:id="i-LJWMseNMP4UTbTKZcoD6iK">
            Riksrevisionen har tillsammans med sex andra revisionsorgan i
            Finland, Norge, Danmark, Lettland, Litauen och Polen granskat
            hur genomförandet och tillämpningen av EU:s handelssystem för
            utsläppsrätter (EU ETS) och användningen av de s.k. flexibla mekanismerna
            (CDM och JI) fungerar. Resultatet finns i rapporten Utsläppshandel
            för att begränsa klimatförändringen fungerar det? (RiR 2012:27).
            I granskningsrapporten lägger RiR fram ett antal slutsatser och
            rekommendationer. Regeringen svarar på detta i skrivelsen 2012/13:105
            Riksrevisionens rapport om utsläppshandel för att begränsa klimatförändringen.
            Vänsterpartiet vill understryka att Riksrevisionen i allt väsentligt
            har gjort en gedigen genomgång av ett mycket angeläget men också
            komplext område samt presenterat relevanta förslag på förbättringar.
            Det är därför med förvåning vi tagit del av regeringens korta
            skrivelse som faktiskt inte innehåller ett enda förslag på nya
            åtgärder för att förbättra utsläppshandelssystemet, de flexibla
            mekanismerna eller nationella åtgärder som komplement till dessa.
            Vi kan inte tolka det på annat sätt än att regeringen är ointresserad
            av att lösa dessa problem.
          </p>
          <p xml:id="i-SBah7jxkwT8ptWR5vtuphe">
            EU ETS fungerar i dagsläget mycket illa. Handelssystemet ska
            vara EU:s främsta verktyg att få ned utsläppen. Det är också i
            EU ETS som ett pris för utsläppen sätts. Detta pris är helt avgörande
            för omställningen till en mer hållbar ekonomi. Med ett högre pris
            påskyndas investeringarna i förnybar energi och överlag klimatvänliga
            lösningar. Med ett lägre pris sker det motsatta. Vid inledningen
            av den föregående perioden för handelssystemet (20082012) låg
            priset på 25 euro/ton. Enligt grönboken om handel med utsläppsrätter
            från EU-kommissionen (KOM(2000) 87) krävs ett pris på 33 euro
            per utsläppsrätt (EUA = ett ton koldioxid) för att utsläppshandelssystemet
            ska fungera effektivt (s. 23 i RiR 2012:27). I dagsläget ligger
            priset för en EUA på tre euro, dvs. inte ens en tiondel av vad
            det borde. Detta kan jämföras med att priset på att släppa ut
            ett ton koldioxid inom ramen för den svenska koldioxidskatten
            ligger på drygt 1 000 kronor. Det är i dagsläget alltså en betydande
            skillnad mellan EU:s marknadssystem och den mer statligt orienterade
            koldioxidskatten.
          </p>
          <p xml:id="i-9dsz4oxFnkQYrRzuVCaTZr">
            I mitten av april 2013 röstade Europaparlamentet om EU-kommissionens
            förslag om att senarelägga auktioneringen av 900 miljoner utsläppsrätter,
            för att på så vis få upp priset på utsläppsrätterna. Men parlamentet
            röstade ned det, i vårt tycke, mycket modesta förslaget att strama
            upp ETS något. I dagsläget har handelssystemet i det närmaste
            kollapsat och EU saknar sitt viktigaste styrmedel för klimatet.
            I synnerhet i ljuset av vad som behöver göras för att förhindra
            den globala uppvärmningen är detta mycket oroväckande. Vänsterpartiet
            anser att det är viktigt att Sverige ger sitt bidrag till hur
            systemet ska kunna förbättras. I denna motion presenterar Vänsterpartiet
            några konkreta förslag till detta.
          </p>
          <head xml:id="i-BnSe6fgi2Gb9Ce7eYfhwzV" type="h1">
            3 Öronmärk intäkter till klimatåtgärder
          </head>
          <p xml:id="i-Q3HurkoAwjvVRxyQQxHQ3J">
            Enligt EU:s direktiv om handel med utsläppsrätter ska minst 50
            procent av intäkterna från auktioneringen av utsläppsrätterna
            gå till klimatåtgärder. Regeringen öronmärker inte dessa intäkter,
            utan man tillför dem endast till statsbudgeten.
          </p>
          <p xml:id="i-VLXK4nBHP9PVCdAnPL7du7">
            Vänsterpartiet menar att Sverige ska leva upp till EU:s direktiv
            för att stärka det nationella och internationella klimatarbetet
            och menar att samtliga intäkter borde gå till detta ändamål. Regeringen
            bör återkomma med förslag om att minst 50 procent av intäkterna
            från auktionering av utsläppsrätter i Sverige ska gå till nya
            klimatåtgärder. Detta bör riksdagen som sin mening ge regeringen
            till känna.
          </p>
          <head xml:id="i-z3u9SQ6vk7aPo55CxYivY" type="h1">
            4 Höj EU:s klimatmål till 2020
          </head>
          <p xml:id="i-eyS6XdWrwSNTkiFNc71Tb">
            Ett av de bästa sätten att öka priset på koldioxid och därmed
            se till att handelssystemet fungerar bättre är att öka EU:s minskningsmål
            för växthusgaser. EU har anslutit sig till IPCC:s forskningsrapport
            som kräver minskningar på 2540 procent i den utvecklade världen
            till 2020. Ska den rika delen av världen nå detta mål måste Sverige
            och EU leva upp till det. Vi vill därför att EU skärper sitt minskningsmål
            till 40 procent till 2020.
          </p>
          <head xml:id="i-7sGJK1f96sKGUwyT23GRxt" type="h1">
            5 Sätt golv för priset på utsläppsrätter
          </head>
          <p xml:id="i-P3rbCFJCCjNN6N1pFXoCGU">
            Ett alltför lågt pris på utsläppsrätter riskerar att haverera
            systemet. I skrivande stund ligger priset på omkring tre euro/ton.
            Ett fungerande system kräver ett betydligt högre pris än så. Riksrevisionen
            understryker vikten av att begränsa antalet utsläppsrätter och
            krediter inom handelssystemet. Regeringen tycks instämma i analysen
            av detta, men föreslår inga konkreta åtgärder. För att motverka
            ett havererat system kan man antingen skära ned utbudet av EUA
            genom en s.k. set aside, alternativt senareläggande av auktionering
            (s.k. backloading), eller sätta ett lägsta pris på utsläppsrätterna,
            ett s.k. golvpris. Regeringen bör verka för att set aside och/eller
            golvpris blir reella verktyg för att garantera en acceptabel lägsta
            prisnivå för utsläppsrätter. Detta bör riksdagen som sin mening
            ge regeringen till känna.
          </p>
          <head xml:id="i-2J73hgNuGC2QVHhgCahsdN" type="h1">
            6 Årliga uppföljningar av auktionering av utsläppsrätter
          </head>
          <p xml:id="i-K5336hKdSUCPyZ69JraXR4">
            För att tillgodose en demokratisk insyn i hur de finansiella
            instrumenten fungerar för att reglera marknaden bör regeringen
            verka för att riksdagen fr.o.m. 2014 årligen delges en uppföljning
            av auktioneringen av utsläppsrätter. Detta bör riksdagen som sin
            mening ge regeringen till känna.
          </p>
          <head xml:id="i-NB5TQYAjav2zGej8LFecK3" type="h1">
            7 Maximal auktionering
          </head>
          <p xml:id="i-9YTTNL6wvc9M3NqgkkPNqs">
            Riksrevisionen konstaterar att den handlande sektorn i Sverige
            sedan starten av systemet har fått avsevärt mycket mer utsläppsrätter
            än man har haft behov av. Företag har helt enkelt fått mer utsläppsrätter
            än de har kunnat göra av med. Detta har motverkat EU ETS:s syfte
            att vara ett redskap för minskade utsläpp. I stället har företagen
            fått utsläppsrätter utan att behöva göra något. Riksrevisionen
            konstaterar att den stora övertilldelningen har inneburit en förmögenhetsöverföring
            till svenska företag till ett värde av 1,8 miljarder kronor (s.
            29). I Sverige har gratistilldelning av utsläppsrätterna varit
            norm. I Norge har man använt ett mycket större inslag av auktionering.
            Vänsterpartiet uppmanar regeringen att inför fortsatta tilldelningsperioder
            tillämpa största möjliga mängd av auktionering när kommande utsläppsrätter
            ska fördelas.
          </p>
          <head xml:id="i-XjBkVqZbBJNFruFrzzC4Ss" type="h1">
            8 Utsläppskrediter
          </head>
          <p xml:id="i-PK85U9JRE3mGZHaNddLLsC">
            Mekanismen för ren utveckling (Clean Development Mechanism, CDM)
            är en av Kyotoprotokollets två projektbaserade mekanismer. Dess
            uttalade mål är att bidra till en hållbar utveckling i utvecklingsländer
            och samtidigt hjälpa industriländer att nå sina klimatmål. CDM
            tillkom emellertid inte för att i första hand öka takten i utsläppsminskningarna
            utan för att flytta genomförandet av redan beslutade åtgärder
            från industriländerna till platser där de är billigare att genomföra.
            Det innebär att rika länder genom investeringar i CDM-projekt
            kan köpa utsläppskrediter från fattiga länder och sedan tillgodoräkna
            sig dessa som sina egna utsläppsminskningar.
          </p>
          <p xml:id="i-5xvdTXrbg8twvxm78kC6Jb">
            För att CDM ska fungera som det är tänkt förutsätter det att
            systemet verkligen leder till utsläppsminskningar. För att uppnå
            utsläppsminskningar måste CDM-projekten vara additionella, dvs.
            de skulle inte ha kommit till stånd i mottagarländerna utan de
            rika ländernas finansiering. Om rika länder investerar i CDM-projekt
            som skulle ha blivit av även utan de rika ländernas finansiering,
            kommer mängden växthusgaser i världen att öka. Det beror på att
            det land som köper utsläppsminskningarna gör en CDM-investering
            i stället för att minska utsläppen inom sitt eget land.
          </p>
          <p xml:id="i-BWwnZ6Q9QnfQiCvUJeER1S">
            Flera internationella granskningar pekar på stora brister i CDM:s
            miljöeffekter. Enligt Öko-institutet i Tyskland kan man ifrågasätta
            om 40 procent av projekten verkligen är additionella (Is the CDM
            fulfilling its environmental and sustainable development objectives?
            An evaluation of the CDM and options for improvement. Öko-Institut,
            2007). Forskning från Stanford University i USA anger att hälften
            av de klimatprojekt som Sverige och många andra rika länder satsar
            på i utvecklingsländer inte ger några minskningar av utsläppen
            av växthusgaser (Michael Wara, Measuring the Clean Development
            Mechanisms performance and potential, 2009). Själva idén med CDM
            är att det ska vara billigare och mer kostnadseffektivt att klimatinvestera
            i fattiga länder jämfört med att endast genomföra nationella klimatåtgärder.
            Men CDM:s kostnadseffektivitet ifrågasätts. Scocco &amp; Alfredsson
            menar i rapporten Konsten att nå både klimatmål och tillväxt (Institutet
            för tillväxtpolitiska studier [ITPS], nuvarande Tillväxtanalys,
            2008) att kostnadseffektiviteten för åtgärder på hemmaplan kraftigt
            underskattas. Rapporten menar att föreställningen att det är billigt
            att minska utsläppen i länder som är fattiga inte stämmer och
            att regeringens klimatpolitik till stora delar vilar på en felaktig
            verklighetsbeskrivning. Även den liberala tankesmedjan Fores ifrågasätter
            CDM:s kostnadseffektivitet. De menar att det är en överdrift att
            kalla CDM för kostnadseffektiv. Det mest effektiva sättet att
            minska utsläppen är att alla minskar sina egna utsläpp på hemmaplan.
            Att köpa utsläppsminskningar utomlands kommer alltid att vara
            sämre än det, enligt Fores (Gabriella Larsson, Köp av utsläppsminskningar
            utomlands, Fores 2008).
          </p>
          <p xml:id="i-4NWYtCr2dqiCKqHnmPhHXi">
            Regeringen använder krediter i form av CDM/JI för att uppnå en
            tredjedel av sitt klimatmål. Det är en förvånansvärt hög siffra
            i ett europeiskt perspektiv. Länder som Storbritannien och Tyskland
            har exempelvis lovat att de ska uppnå sina klimatmål utan uppköp
            av krediter. Riksrevisionen har inte granskat projekten i sig,
            utan fokuserar mer på de administrativa bitarna. Riksrevisionen
            konstaterar att regeringen inte har fastställt hur många CDM-
            och JI-krediter som totalt ska köpas. I ett läge där man brister
            i de nationella åtagandena kan man alltså höja kredituppköpen
            för att på så sätt ändå uppnå klimatmålet. Det förefaller som
            att regeringen använder de flexibla mekanismerna som ett sätt
            att kompensera för bristande åtgärder på hemmaplan.
          </p>
          <p xml:id="i-D2DV3frWj3Pgv2ZQ6m2SNx">
            Vänsterpartiet menar att det är viktigt med internationella klimatinsatser,
            men dessa ska inte göras för att uppnå våra nationella klimatmål,
            utan utöver detta. Sveriges internationella klimatinsatser ska
            inte ingå i våra nationella klimatmål utan göras utöver dessa.
            Detta bör riksdagen som sin mening ge regeringen till känna.
          </p>
          <p xml:id="i-Qf56JYU1JrtUs5HZ7nTAge">
            Ett minimikrav på regeringen är att den ska förbättra transparensen
            och förutsägbarheten när det gäller uppköpen av utsläppskrediter,
            i linje med vad Riksrevisionen tar upp. Regeringen bör återkomma
            till riksdagen med en redovisning av sin strategi för uppköp av
            utsläppskrediter. Man bör exempelvis redovisa för riksdagen hur
            många utsläppskrediter man avser att köpa och inom vilken tidsperiod.
            Detta bör riksdagen som sin mening ge regeringen till känna.
          </p>
        </div>
        <div xml:id="i-PraTWJzU9BpCz8yxRe73jS" type="motSignatures">
          <list xml:id="i-1WEv1MKA81mdYhon8wctS">
            <item xml:id="i-WMVTQdncc91HnBC51VJDV1">
              Jens Holm (V)
            </item>
            <item xml:id="i-K1wwwhxiCnWHhLVpuPhps5">
              Torbjörn Björlund (V)
            </item>
            <item xml:id="i-KGRNjonJAaYC7ahsa8FomS">
              Siv Holma (V)
            </item>
            <item xml:id="i-3xmBMgd4CFcoaKBdvSKmiY">
              Hans Linde (V)
            </item>
            <item xml:id="i-4KGGC2VBSvJcEE9uet8okk">
              Kent Persson (V)
            </item>
          </list>
        </div>
      </div>
    </body>
  </text>
</TEI>
