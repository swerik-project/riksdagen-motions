<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-00071">
  <teiHeader>
    <fileDesc>
      <titleStmt>
        <title>Upphörande av bistånd till den palestinska myndigheten</title>
        <author corresp="i-TKwDinNn4twnLieK52EXRu">av Björn Söder (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:71 av Björn Söder (SD)</title>
          <idno type="rdwebb">H90271</idno>
          <rs type="number">71</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H90271/text</ref>
          <ref type="dokument_url_html">http://data.riksdagen.se/dokument/H90271</ref>
          <ref type="dokumentstatus_url_xml">http://data.riksdagen.se/dokumentstatus/H90271</ref>
          <ref type="docx">http://data.riksdagen.se/fil/E3FA22C7-DD76-4923-AB86-7FE87CADD676</ref>
          <ref type="pdf">http://data.riksdagen.se/fil/F96119C2-A0D7-4E9B-B357-9EC53A1ED7A0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WkmoE3UpvxvKA1hx96dEte" type="signed"/>
        <correspContext corresp="i-WkmoE3UpvxvKA1hx96dEte">
          <note type="signatory" corresp="i-TKwDinNn4twnLieK52EXRu"/>
        </correspContext>
        <correspAction xml:id="i-CjXmWGKrnGANKs9aQy5fsW" type="submitted">
          <date when="2021-09-21"/>
          <time when="17:46:43"/>
        </correspAction>
        <correspAction xml:id="i-CgsssR54c6iPMPvmPKDxwU" type="reviewed">
          <date when="2021-09-22"/>
          <time when="19:10:01"/>
        </correspAction>
        <correspAction xml:id="i-MWYbxhqTPo1jEhvfBgCjyV" type="referred">
          <date when="2021-10-14"/>
        </correspAction>
        <correspAction xml:id="i-PgArzu5K1GhZbcyd1RNsQj" type="assigned">
          <date when="2022-10-05"/>
          <time when="09:18:39"/>
        </correspAction>
        <correspContext corresp="i-PgArzu5K1GhZbcyd1RNsQj">
          <ref type="assignedTo">Utrikesutskottet</ref>
        </correspContext>
        <correspAction xml:id="i-JrjNqFUxn2EF47CiPqwy2b" type="behandlas_i"/>
        <correspContext corresp="i-JrjNqFUxn2EF47CiPqwy2b">
          <ref type="uppgift">2021/22:UU6</ref>
          <ref type="ref_dok_id">H901UU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Qs3DPekVk1ZsKjE6uwoDE3" type="motHeader">
        <div xml:id="i-WhVnMLZBDw3QsuMsS232Ep" type="motTitle">
          Motion till riksdagen 2021/22:71 av Björn Söder (SD) Upphörande
          av bistånd till den palestinska myndigheten
        </div>
      </div>
      <div xml:id="i-WWN5tZzQCLqpApaaeeR9dC" type="motBody">
        <div xml:id="i-WoTzZshj4eXuNWrTaxRX4V" type="motProposal" subtype="förslag">
          <head xml:id="i-Jezm2rrQcCUG2ZRbVqvUAg">
            Förslag till riksdagsbeslut
          </head>
          <list xml:id="i-WTAstGmzvdC6Fvc1MCEXhQ">
            <item xml:id="i-QsbQ2cCX5zF8iec6P8XKj5" sortKey="Yrkande 1">
              Riksdagen ställer sig bakom det som anförs i motionen om att
              upphöra med allt direkt eller indirekt bistånd till den palestinska
              myndigheten och tillkännager detta för regeringen.
            </item>
          </list>
        </div>
        <div xml:id="i-5zz5AaYg5wj9UZiMmWVETu" type="motContent">
          <head xml:id="i-3tcvPMRk14MkgwZS1YMhXj" type="h1">
            Motivering
          </head>
          <p xml:id="i-QagcdMnfDXHUZ6Rr78ihrK">
            Sverige ger idag omfattande stöd till den palestinska myndigheten.
            I samband med att Sveriges regering mycket beklagligt erkände
            Staten Palestina lanserades en ny femårig resultatstrategi för
            det bilaterala utvecklingsbiståndet. Med strategin ökade man det
            svenska stödet med 500 miljoner kronor över en femårsperiod, vilket
            därmed uppgick till totalt 1,5 miljarder kronor. I den nya strategi
            som gäller 2020–2024 fortsätter regeringen biståndet med 1,5 miljarder
            kronor över en femårsperiod.
          </p>
          <p xml:id="i-PF4RnUTirQJRMBH3CwFh3d">
            Även via EU, som är största biståndsgivaren till palestinska
            myndigheten, bidrar Sverige med skattemedel. EU:s skattebetalare
            har sedan 1994 skänkt motsvarande 50 miljarder kronor till palestinierna.
            Riksdagens utrikesutskott har, när frågan tidigare behandlats,
            konstaterat i sitt betänkande (2015/16:UU12), att kontrollmekanismer
            finns på plats och att biståndsinsatserna kontinuerligt följs
            upp. Detta konstaterande kan verkligen ifrågasättas.
          </p>
          <p xml:id="i-K71Q55aMHyywYbiZFsLd7W">
            Enligt den tidigare ordföranden i Palestine International Bank,
            Issam Abu Issa, är korruptionen inom den palestinska myndigheten
            enorm. Trots löften från president Abbas om att bekämpa korruptionen
            har nästan ingenting hänt. Enligt Abu Issa försvinner uppemot
            hälften av den samlade palestinska statsbudgeten.
          </p>
          <p xml:id="i-KBykSsWaSEk7CGqUoix4MC">
            Europeiska revisionsrätten publicerade i december 2013 en rapport
            om biståndet till den palestinska myndigheten. I rapporten bekräftas
            omfattande brister vad gäller förvaltningen av biståndsmedlen.
            Revisionsrätten krävde därför, som ett direkt villkor för fortsatta
            utbetalningar, en fungerande administration och minskad byråkrati
            på den palestinska sidan. Palestinska myndigheten beskrivs i rapporten
            som det enda organ i världen som tar emot EU-stöd utan krav på
            motprestation.
          </p>
          <p xml:id="i-5wqUTfvXdpk2aNyDMzvQTx">
            Enligt brittiska The Economists demokratiindex hamnar Kambodja
            – ett land som Sverige nyligen upphört med bistånd till då det
            enligt biståndsministern ”är svårt att jobba brett med bistånd
            i ett land där intresset är så svagt för demokrati och mänskliga
            rättigheter” och att demokratin och rättssamhället utvecklas i
            fel riktning – och palestinska myndigheten på samma nivå när det
            gäller bristen på demokrati. Båda beskrivs som auktoritära med
            stora och allvarliga problem med mänskliga rättigheter. Enligt
            The Economist har demokratibristerna ökat mer i de palestinska
            områdena än i Kambodja det senaste året.
          </p>
          <p xml:id="i-PjRRihsH3csz5SXHgEt7zy">
            Under covid-19-pandemin har Sverige även gett bistånd till Palestina
            för att hantera smittan. Detta trots att det endast, till skillnad
            från i Sverige, funnits ett fåtal dödsfall på grund av covid-19
            i Palestina. Den israeliska granskande organisationen NGO Monitor
            uppger, enligt tidningen Jerusalem Post den 23 maj 2020, att flera
            palestinska organisa­tioner med koppling till den terroriststämplade
            paramilitära organisationen People's Front for the Liberation
            of Palestine (PFLP) ska ha missbrukat biståndspengar avsedda för
            coronahjälp. PFLP är erkänd som en terroristorganisation i Israel,
            EU, USA och Kanada. Medlemmar i PFLP åtalades så sent som förra
            året för mordet på den 17-åriga israeliska Rina Schnerb.
          </p>
          <p xml:id="i-92huK9jhHRTk3F7N6g6Hi9">
            NGO Monitor fokuserar i sin rapport på finansiering av icke-statliga
            organisationer och fann att flera av de grupper som finansieras
            av FN: s kontor för samordning av humanitära frågor (Ocha) och
            Världshälsoorganisationen (WHO) är bundna till PFLP. Det handlar
            om miljontals dollar av internationell finansiering för palestiniernas
            nödåtgärder vid coronavirus som gått till organisationer med länkar
            till terrorism.
          </p>
          <p xml:id="i-DngewP65PH7RDvCuvcq5VH">
            I NGO Monitor-rapporten påpekas också att trots Ochas uttalande
            om att bistånds­pengarna är avsedda för att ”svara på folkhälsobehovet
            och omedelbara humanitära konsekvenser av pandemin på Västbanken,
            inklusive Östra Jerusalem och Gazaremsan”, har många av de aktiviteter
            som finansierats inte varit vare sig livsviktiga eller liv­räddande.
            Istället har man använt pengar till bland annat antiisraeliska
            advokatinsatser utan bäring på covid-19.
          </p>
          <p xml:id="i-Hkfs7x4QR5ErhyLRiv2cqy">
            Ett av de länder som bidragit till covid-19-beredskapsplanen
            är Sverige. Dessa ekonomiska medel – oavsett om det är direkt
            eller indirekt till den palestinska myndigheten – gör återigen
            att myndigheten kan använda sina egna medel till att fortsätta
            finansiera det som Sveriges regering, i alla fall officiellt,
            tar avstånd från, säger sig bekämpa eller som man till och med
            förnekar äger rum.
          </p>
          <p xml:id="i-MUBABgVJHukQp9Tnv8iWRN">
            Att Sverige, eller för den delen EU, betalar ut stora ekonomiska
            medel till Palestina utan att kräva fullständig transparens om
            vart pengarna går är ju ett direkt oansvarigt sätt att hantera
            skattemedel. Att man dessutom fortsätter att betala ut bistånd
            när den palestinska myndigheten låter högt uppsatta PLO- och Fatahpersoner
            stoppa pengar i egna fickor, finansiera terrorverksamhet och belöna
            fängslade terrorister i Israel är ju fullständigt horribelt.
          </p>
          <p xml:id="i-Sw33CqjWXWUmbLtq1a7PbV">
            I sitt betänkande (2015/16:UU12) påminner utrikesutskottet om
            att den s.k. kvartetten (FN, EU, USA och Ryssland) efter det palestinska
            parlamentsvalet 2006, som vanns av Hamas, slog fast att en palestinsk
            regering måste erkänna staten Israels rätt att existera, ställa
            sig bakom alla avtal mellan Israel och PLO samt avsäga sig våld
            som medel för att uppnå politiska mål.
          </p>
          <p xml:id="i-QdLZSMYWqoQJmq93uG4HTk">
            När Osloavtalet slöts i september 1993 mellan PLO och Israel
            ställdes krav på att PLO ändrade de artiklar i den palestinska
            nationella stadgan som förnekade Israels rätt att existera. 1998
            togs till exempel artikel 9, som handlar om att väpnad kamp är
            det enda sättet att befria Palestina på, och artikel 15, som handlar
            om att befrielsen av Palestina är en arabisk plikt och kräver
            att sionismen tillintetgörs, bort från 1968 års palestinska nationella
            stadga. Trots detta ligger samma nationella stadga kvar på en
            rad olika officiella myndighetssidor och Facebooksidor för den
            palestinska myndigheten.
          </p>
          <p xml:id="i-GT65KQwQUGDGEFtnBu95Uy">
            Det finns alltså fog för att anta att överenskommelsen från 1993
            aldrig egentligen har varit aktuell från den palestinska sidan
            att följa. Det övergripande målet från palesti­niernas sida om
            att förinta staten Israel och att ingen judisk stat skall få existera
            kvarstår inom den palestinska myndigheten. Detta styrks också
            av väldigt många andra händelser, uttalanden och ageranden.
          </p>
          <p xml:id="i-UZAnPTertb8yCexde63xB3">
            Att Hamas inte ställer sig bakom de avtal som slöts mellan PLO
            och Israel är väldigt uppenbart. Men inte heller Fatah står helhjärtat
            bakom avtalen. Det framgår tydligt när man talar om Israel som
            en judisk stat, vilket varit avsikten hela tiden sedan Unscops
            förslag om bildandet av en arabisk och en judisk stat ur det kvarvarande
            brittiska Palestinamandatet 1947. Detta förslag förkastades av
            den arabiska sidan.
          </p>
          <p xml:id="i-L7Ho6qvydNZm74kUtipzgV">
            I en intervju med en Washingtonbaserad Mellanösternnyhetssajt
            (Al-Monitor, 2012-05-24) för några år sedan deklarerade president
            Abbas att man inte kommer att ”erkänna en så kallad judisk stat
            på grund av att man erkänt Israel sedan Osloavtalet” på Arafats
            och Rabins tid.
          </p>
          <p xml:id="i-PHTwLxApzBZQG8BZt6sbT9">
            Det är alltså tomma ord som officiellt målas upp och ett dubbelspel
            palestinska myndigheten kör med för västvärldens länder för att
            erhålla erkännanden och miljard­belopp i bistånd.
          </p>
          <p xml:id="i-5vmpKCDYXvsZDvHbqxitrN">
            Det är inte bara korruptionen som är omfattande hos den palestinska
            myndigheten. Antisemitismen och hyllandet av terrorhandlingar
            är högst påtagliga.
          </p>
          <p xml:id="i-2fCbBnNXJQ1ud8priQthd1">
            I palestinska skolböcker raderar man systematiskt alla judiska
            och israeliska kopp­lingar till landet. I skolböcker där man visar
            ett gammalt frimärke från det palestinska mandatet har man raderat
            bort den hebreiska texten och i boken ”Historia över gamla civilisationer”
            skriver man att ”Levanten består numera av staterna Palestina,
            Jordanien, Libanon och Syrien”. Staten Israel nämns överhuvudtaget
            inte trots att det är en naturlig del av det område som förr avsågs
            med Levanten.
          </p>
          <p xml:id="i-8bcADzuMVcs6ftgkErrURE">
            På en Facebooksida för den palestinska skolan Taluza från den
            17 mars 2013 visar man hur elever målar kartor över Palestina
            på skolans väggar. På dessa bilder existerar inget Israel utan
            endast Palestina. På en annan Facebooksida för Iktabaskolan för
            flickor i Tulkarm visas den 22 maj 2012 en bild på Adolf Hitler
            med citatet: ”Jag kunde ha dödat alla judar i världen, men sparade
            några så ni vet varför jag dödade dem.” Även på flickskolan Anabtas
            i Tulkarms Facebooksida finns den 26 januari 2012 bild på Hitler
            med samma budskap.
          </p>
          <p xml:id="i-Dz27oFE6WUS68SeRxGG5sN">
            Det PLO-sponsrade barnmagasinet Zayzafuna, som grundades av den
            palestinska myndigheten, framställer Hitler som en förebild. I
            februari 2011 publicerades en uppsats av en flicka som beskriver
            en dröm, i vilken hon möter prominenta personer som beskrivs som
            förebilder. Bland annat möter hon matematikern al-Khwarizmi, den
            egyptiske författaren Naguib Mahfouz, erövraren Saladin och Hitler.
            Hon skriver om hur hon står framför fyra dörrar. Bakom en av dem
            finns Adolf Hitler. Hon ställer en fråga till honom. ”Är du den
            som dödade judarna?” Han svarar: ”Ja, jag dödade dem så ni alla
            skall förstå att de är en nation som sprider förstörelse över
            hela världen. Och vad jag ber dig om är att vara uthållig och
            tålmodig gällande lidandet som Palestina upplever från deras sida.”
            Flickan svarar: ”Tack för rådet.”
          </p>
          <p xml:id="i-JBi2sQW99A3KGwZJw2TzmH">
            I ett tidningsmagasin från det palestinska utbildningsministeriet
            talar man om att när man väl är lika utrustade som israelerna
            skall man återvända till Haifa. Andraklassare får lära sig att
            Israel ockuperat Haifa och attackerat palestiniernas land, gjort
            människor rädda, dödat dem och utvisat dem från platser där de
            levde.
          </p>
          <p xml:id="i-Pm2QsDLTKbDg16p8kSGFC5">
            I textboken ”Grunderna för tron” i islamiska studier, utgiven
            av det palestinska utbildningsministeriet, skriver man: ”Kampen
            mot judarna och segern över dem: Allahs budbärare har redan meddelat
            slutet för judarnas förtryck av landet och avlägsnandet av deras
            korruption och erövring av det. […] (Guds budbärare sade) uppståndelsen
            kom­mer inte att komma förrän muslimerna bekämpar judarna. Muslimerna
            kommer att döda dem och när en jude gömmer sig bakom en klippa
            eller ett träd säger klippan eller trädet: ’O muslim, o Guds dyrkare,
            det finns en jude bakom mig, kom och döda honom.’ Förutom gharquadträd
            för de är judarnas träd.”
          </p>
          <p xml:id="i-2YLQ9bJeUkwanXovxNFrc3">
            Denna text finns även på Facebooksidorna för al-Khansas nya grundskola
            för flickor i Jenin och Iktaba flickskola i Tulkarm. Den 17 november
            2012 och den 22 januari 2012 publicerades tecknade bilder på en
            muslim som jagar en jude, som gömmer sig bakom ett träd och där
            trädet säger: ”O muslim, o Guds dyrkare, det finns en jude bakom
            mig, kom och döda honom.”
          </p>
          <p xml:id="i-LJsuRRbzq9kAYiubtn7BDQ">
            I palestinsk barn-tv från den 22 mars 2013 framställer man judarna
            som grisars avkommor och att de mördar barn med gevär och skär
            av armar och ben med sten och knivar samt våldtar kvinnor i kvartershörnen.
            Man ställer frågan var jihadkrigarna befinner sig och var rädslan
            för Allah finns i Jerusalem som är befläckat av sionisterna.
          </p>
          <p xml:id="i-7RyfQeBS17SDGZg24rB5Pz">
            Alla förstår givetvis att när lärare och utbildningsmaterial
            pådyvlar unga barn och elever sådana här bilder odlas hat. Och
            det är tydligen precis vad den palestinska myndigheten vill. För
            trots överenskommelsen från 1993 där ett av kraven var att ta
            avstånd från terrorism och andra typer av våld och ta ansvar för
            alla PLO-element och personal för att säkerställa att de lyder
            och för att förhindra överträdelser och bestraffa den som bryter
            mot PLO:s åtaganden har man gjort precis tvärtom.
          </p>
          <p xml:id="i-AV2K81XwZMFckJrFSFcWAB">
            I palestinsk tv hyllar man kontinuerligt personer som begått
            terrordåd. En av dem som hyllas ledde en självmordsattack på en
            pizzeria i Jerusalem i augusti 2001 där femton personer (varav
            sju var barn) dog. Antisemitiska budskap om en bättre värld utan
            Israel och judar får också spridas i palestinsk tv. Den 9 januari
            2012 sändes, via tv, firandet av Fatahs bildande. Den palestinska
            myndighetens officiella mufti talade då om ”vårt krig mot apornas
            och grisarnas ättlingar” (dvs judarna).
          </p>
          <p xml:id="i-3qpy1rnfMqDb9DdE8PrzuG">
            Den palestinska myndigheten inte bara uppmuntrar till terrordåd
            utan belönar även personer som dödar judar genom att, under tiden
            i israeliska fängelser, ge dessa perso­ner en månadslön, som är
            fyra gånger högre än en palestinier tjänar på arbeten i områ­den
            som är kontrollerade av den palestinska myndigheten.
          </p>
          <p xml:id="i-2MKESHQHwM9vv3ytuFhKdD">
            I maj 2013 besökte undertecknad Israel. Strax innan hade en judisk
            man knivmördats då han stod och väntade på bussen. Gärningsmannen
            gick bara förbi och helt oprovo­cerat drog han upp en kniv och
            började hugga ned den judiska mannen, en fembarns­pappa, som arbetade
            som sjukhusclown för att göra tillvaron enklare för sjuka barn.
            Efter att ha stuckit ned honom vid busshållplatsen drog gärningsmannen
            upp en pistol och började skjuta för att döda fler judar. Israelisk
            militär sköt då ned gärningsmannen med ett icke dödande skott
            och tog honom till sjukhus för omplåstring av honom. Gärningsmannen
            kommer under sin fängelsetid nu bli rikligt belönad av den palestinska
            myndigheten, som förser honom med pengar som kommer från den generella
            budgeten, som i sin tur finansieras med biståndsmedel från bland
            annat Sverige och EU.
          </p>
          <p xml:id="i-HpjL3euJRAVUzmSDi1kK7Z">
            En annan av de terrorister som är berättigade till lön enligt
            palestinska myndighetens regler dömdes 2004 till 67 livstidsstraff.
            Han fälldes för att vara hjärnan bakom en serie självmordsattacker
            med totalt 66 döda. En annan dömdes 1996 till 37 livstidsstraff
            för att bl.a. ha lett en terroristgrupp som utförde självmordsattacker
            mot en buss i Jerusalem samt en annan attack. Totalt dog 46 personer
            och 100 skadades.
          </p>
          <p xml:id="i-D92XSi9e6t6ptSG4getJmq">
            Palestinska myndigheten har nu också förbjudit medlemmar i deras
            hbt-gemenskap från att utföra några aktiviteter på den så kallade
            Västbanken. Förbudet kom efter att gräsrotsgruppen ”Al-Qaws for
            Sexual &amp; Gender Diversity in Palestinian Society”, som stödjer
            de som identifierar sig som hbt, planerade att hålla en sammankomst
            för sina medlemmar i Nablus, i slutet av augusti 2019, berättar
            Jerusalem Post.
          </p>
          <p xml:id="i-FW5KApDMmnv9n9PFjZB5kU">
            Gruppen verkar både på Västbanken (Judeen/Samarien) och bland
            araber med israeliskt medborgarskap. Tidigare samma månad anordnade
            al-Qaws ett evenemang i Nablus om sexuell mångfald. PA:s polis
            fick dock inte information om mötet förrän flera dagar efteråt.
            Al-Qaws etablerades 2001 och har kontor i östra Jerusalem och
            Haifa.
          </p>
          <p xml:id="i-PMU3oTeeqpiZ72M83APceV">
            Luay Zreikat, talesperson för PA:s polis, förklarade förbudet
            med att aktiviteterna är ”skadliga för högre värden och ideal
            i det palestinska samhället”. Han sa att gruppens aktiviteter
            är helt ”orelaterade till religion och palestinska traditioner
            och värderingar, speciellt i staden Nablus”.
          </p>
          <p xml:id="i-44knHv6JKJWBGCWg2VfVp9">
            Han anklagade ”tvivelaktiga personer” för att jobba för att ”skapa
            disharmoni och skada det civila palestinska samhället” och varnade
            att PA-polisen ska jaga de som ligger bakom hbt-gruppen och se
            till att de ställs inför rätta när de arresterats. Allmänheten
            uppmanades även att rapportera personer som har kopplingar till
            gruppen. Efter polisens uttalande har medlemmar fått hundratals
            hot och hatmeddelanden och de berättar nu att de fruktar för sina
            liv.
          </p>
          <p xml:id="i-MAbBSVUejtz1tQfPqD4Lqt">
            Samtidigt som Sverige och EU ger bistånd till den palestinska
            myndigheten bromsar man projekt som skulle innebära att palestinska
            män i områden kontrollerade av den palestinska myndigheten skulle
            kunna höja sin medellivslängd från de idag 50 åren till vad palestinska
            män har för medellivslängd i Israel, som är 76 år. Vid universitetet
            i Ariel sökte man projektpengar från EU för att komma tillrätta
            med de lungsjukdomar som palestinier drar på sig då de blir förgiftade
            genom de uppvärmningsmetoder man använder. Likaså sökte man projektpengar
            till vattenreningsmetoder. Dessa projekt skulle leda till att
            palestinier fick drägligare levnadsförhållanden inne på områden
            kontrollerade av den palestinska myndigheten. Men universitetet
            fick avslag på projektpengar på grund av att det ligger i Ariel,
            som man påstår är på ”ockuperat område” på Västbanken.
          </p>
          <p xml:id="i-Gx9SZxMuY5nB2qefyG8HYT">
            Konflikten med Israel består inte i bråk kring ett eget land.
            I samband med att det brittiska Palestinamandatet upphörde 1948
            hade palestinierna redan, sedan 1922 i enlighet med San Remoavtalet,
            en egen stat i Jordanien, som blev självständigt 1946. Det var
            uppenbart inte tillräckligt eftersom man omedelbart när Israel
            utropade självständighet anföll Israel. Konflikten grundar sig
            på självaste existensen av staten Israel och existensen av en
            judisk stat. Slutmålet är att eliminera den judiska staten och
            etablera en palestinsk stat på hela området och konflikten kommer
            tyvärr aldrig att upphöra förrän detta har skett. Demoniseringen
            och avhumaniseringen av ”sionisterna”, judarna allmänt och Israel
            särskilt och bosättarna över allt annat fortsätter. Terrorister
            framställs som hjältar och förebilder.
          </p>
          <p xml:id="i-EnYGKCQ34snrD1gByZDYX5">
            Det är självfallet inte försvarbart att Sverige eller EU betalar
            ut stora ekonomiska medel till den palestinska myndigheten utan
            att kräva fullständig transparens om vart pengarna går och att
            den palestinska myndigheten omedelbart upphör med att låta högt
            uppsatta PLO- och Fatahpersoner stoppa pengar i egna fickor, finansiera
            terrorverk­samhet och att belöna fängslade terrorister i Israel.
            Därför bör Sverige upphöra med biståndet till palestinierna.
          </p>
        </div>
        <div xml:id="i-RnYCogV19FVfPbqZgCj9uP" type="motSignatures">
          <list xml:id="i-FoJ5KCeHHsa95MLbpWqW9e">
            <item xml:id="i-BR8zxNTXkk9BR5MBNg5f5M">
              Björn Söder (SD)
            </item>
          </list>
        </div>
      </div>
    </body>
  </text>
</TEI>
