<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00336">
  <teiHeader>
    <fileDesc>
      <titleStmt>
        <title>Kassalagen</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kassalagen</title>
          <idno type="rdwebb">GZ02Sk336</idno>
          <rs type="number">Sk336</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk336/text</ref>
          <ref type="dokument_url_html">http://data.riksdagen.se/dokument/GZ02Sk336</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk336</ref>
          <ref type="doc">http://data.riksdagen.se/fil/40C97251-D64B-41EE-8F9E-758201C46DDD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-53KY3J6rUMztHFT2HWMr3x</idno>
            <name>Elisabeth Björnsdotter Rahm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PQPg44mKpTgjesBmmQ3Btv" type="signed"/>
        <correspContext corresp="i-PQPg44mKpTgjesBmmQ3Btv">
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-53KY3J6rUMztHFT2HWMr3x"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-BNPcdNmACXycfvLR8wqbHp"/>
        </correspContext>
        <correspAction xml:id="i-LQVqqx71zaXiJeQ9siNxNs" type="numbering">
          <date when="2011-10-06"/>
        </correspAction>
        <correspAction xml:id="i-Lmkvxb9Gnm6kFFMCcvsunT" type="submission">
          <date when="2011-10-04"/>
        </correspAction>
        <correspAction xml:id="i-VrWiqyhk7EAfZeP7FuHvbb" type="transfer">
          <date when="2011-10-04"/>
        </correspAction>
        <correspAction xml:id="i-Qt9LzpuTrPrMM7t5yXyUDR" type="assigned"/>
        <correspContext corresp="i-Qt9LzpuTrPrMM7t5yXyUDR">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ASX36SxpDq39SZ8tNFUzYa" type="motBody">
        <div xml:id="i-ABCq8niZYXFLiE4Hf9xjUE" type="motProposal" subtype="förslag">
          <head xml:id="i-WydUJP5wEmH37eEQcFsX1i">
            Förslag till riksdagsbeslut
          </head>
          <list xml:id="i-8atGXdTg3oXjNc9mjefST3" style="ol">
            <item xml:id="i-ANvj6zRkfvoYtdpYrpvNGf">
              Riksdagen tillkännager för regeringen som sin mening vad som
              anförs i motionen om en översyn av eventuella negativa effekter
              på näringsverksamhet inom kontanthandeln som konsekvens av den
              nya kassalagen som trädde i kraft årsskiftet 2009/2010.
            </item>
            <item xml:id="i-77jYjDYk5H3XHRXYjjLS4d">
              Riksdagen tillkännager för regeringen som sin mening vad som
              anförs i motionen om en översyn av eventuella negativa effekter
              på skogen och miljön genom möjligt storskaligt pappersslöseri
              som konsekvens av den nya kassalagen från 2009/2010.
            </item>
            <item xml:id="i-QAifU8TmY6wUqvC3H3YqwJ">
              Riksdagen tillkännager för regeringen som sin mening vad som
              anförs i motionen om konsekvensanalys av hur den nu föreslagna
              skärpningen av kassalagen från år 2012 kan förväntas falla ut.
            </item>
          </list>
        </div>
        <div xml:id="i-L6TkQFnioMLMw1K19kt9PN" type="motContent">
          <head xml:id="i-LUt4GVFt95C4HdbYjJ7TgA" type="h1">
            Motivering
          </head>
          <p xml:id="i-FNmrDsiKaUSrzWWeHh895s">
            En ny kassalag infördes den 1 januari 2010 i Sverige och gäller
            alla butiker som hanterar kontantförsäljning, där också kortköp
            räknas som kontanter, och säljer för mer än fyra prisbasbelopp
            per år (171 200 kronor). Skatteverket har föreslagit att gränsen
            sänks till ett prisbasbelopp per år från 2012 (42 800 kronor).
          </p>
          <p xml:id="i-Q7CajxjTd4wV5JfK7dAMGt">
            Undantagna från kraven i kassalagen idag är automathandel, torg-
            och marknadshandel, skattebefriad verksamhet och handel på tillfälliga
            försäljningsställen. Skatteverket har föreslagit att undantaget
            för torg- och marknadshandel ska slopas från 2012.
          </p>
          <p xml:id="i-3m7mSxdzrs3E1c4ov9Jved">
            Skatteverket uppskattar att totalt cirka 120 000 kassaplatser
            berörs av Sveriges totalt 300 000 kassor före 2012 års planerade
            skärpning av lagen. Kraven på kassasystem kan delas in i två delar,
            generella krav på funktioner i programmet och krav på certifierad
            kontrollenhet. Kostnaden för inköp av en certifierad kontrollenhet
            ligger i storleksordningen 10 000 kronor och uppåt.
          </p>
          <p xml:id="i-5VjF27a3D4GbhbQkkXbqFB">
            Bland de generella kraven handlar det om standardrapporter, logglistor
            och att vissa funktioner som att till exempel radera transaktioner
            ska vara omöjliga. Dessutom ska kvitto alltid skrivas ut på papper
            och erbjudas till kunden. Ett krypterat transaktionsnummer för
            varje påbörjat kvitto ska sparas i loggfiler. Kvitto måste innehålla
            namn på såld artikel i klartext. Detta betyder att kassan måste
            ha ett artikelregister, och det går ej längre att sälja på varugrupp.
            (källa: www.kassalagen.se).
          </p>
          <p xml:id="i-KbN2tuX1FDXeGajFU5ssgb">
            Skatteverket har efterhand skärpt tolkningen av lagen och numera
            krävs att alla händelser i kassan ska loggas. Inte bara själva
            försäljningen, utan också logglistorna ska bland annat även visa
            när och hur en artikel ändrats, vilka statistiklistor som användarna
            tittat på.
          </p>
          <p xml:id="i-Wpd5SDby5o5wCqTGsPioFt">
            Skogsindustrin har räknat ut att papperskvittokravet i den nuvarande
            kassalagstiftningen medför att cirka 25 ton papper förbrukas endast
            för detta ändamål idag. Extrapolerat till ett år innebär detta
            9 000 ton papper eller cirka 60 000 träd. Med en kassalag som
            även kommer att innefatta torg- och marknadshandel över ett prisbasbelopp
            per år kan man bara föreställa sig vilket ännu större slöseri
            detta byråkratiska krav på papperskvitto kommer att medföra, för
            att inte tala om den sannolikt kraftigt ökade nedskräpningen på
            torg- och markandsplatser som en sådan lagändring skulle leda
            till då troligen majoriteten av kunderna är helt ointresserade
            av att få ett papperskvitto vid denna typ av inköp.
          </p>
          <p xml:id="i-UyhxDpKKmGxgg5KuAEoZST">
            Genom att många kunder vid kontantköp inte heller efterfrågar
            det i lagens mening obligatoriska papperskvitto som producerats,
            så finns en risk att detta i sig leder till skattefusk och snedvriden
            konkurrens. Ärliga näringsidkare hamnar i underläge mot oärliga,
            då de senare till skillnad från de förra i fall där kunden inte
            efterfrågar ett kvitto frestas välja att inte bokföra köpet enligt
            lagens krav, vilket leder till en svart sektor trots kassalagens
            goda intentioner att önska motverka detta.
          </p>
          <p xml:id="i-U6tGT2z5aZYqZeWYuNtcrN">
            Sammantaget med den kostnadsfördyring och byråkratisering som
            en utvidgning av kassalagen i nuvarande form till att också gälla
            för torg- och marknadshandel över ett prisbasbelopp per år, så
            har tidskriften Torg- och Marknadsnytt efter en undersökning uppskattat
            att nära hälften av alla försäljare på dessa platser idag kommer
            att överge sin verksamhet. Det vore alltså ett allvarligt slag
            mot en uppskattad och viktig näringsverksamhet om så skulle bli
            fallet.
          </p>
          <p xml:id="i-KFaRNLvR2NFzwJiN4BbUtt">
            Skatteverkets förslag om en skärpning av kassalagen på flera
            punkter enligt ovan föregås inte heller av någon mera genomgripande
            konsekvensanalys över hur den befintliga nya lagen fallit ut avseende
            en möjlig bättre kontroll av kontanthantering i handeln men på
            bekostnad av en lika möjlig hämning av utvecklingen av samma näringsverksamheter.
          </p>
          <p xml:id="i-TSQLLMTjzzr1sPYrKfvm1J">
            Vi tycker därför det är angeläget att 1) en översyn görs av hur
            den nya kassalagen fallit ut mot bakgrund av en mycket möjlig
            negativ påverkan på a) näringsverksamhet inom kontanthandeln och
            b) miljön genom slöseri med pappersanvändningen i vårt land, samt
            att 2) denna översyn krävs redovisad innan en eventuell ytterligare
            skärpning av lagen föreslås. Vidare vill vi att 3) en konsekvensanalys
            för möjliga effekter av en lagskärpning i sig också görs och redovisas
            innan ett sådant förslag läggs fast.
          </p>
        </div>
        <div xml:id="i-QEKVJ75rGigHmwvSnP3JKt" type="motSignatures">
          <list xml:id="i-3H8w35fRBvV18CAdtwZwov">
            <item xml:id="i-7Phrmrurv35hjMCLJdndJD" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-FHnXXRJtKqoZ4NY4cwymDd" who="i-53KY3J6rUMztHFT2HWMr3x">
              Elisabeth Björnsdotter Rahm (M)
            </item>
            <item xml:id="i-TD7zf2mqFaF9P9J8f8Q47a" who="i-NU3HPSXKRWGcdWfzmr5Vhd">
              Åsa Coenraads (M)
            </item>
            <item xml:id="i-Lw8dMA7Ne4jwiKsaPJZnHm" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
          </list>
        </div>
      </div>
    </body>
  </text>
</TEI>
