<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__663/mot_1952__ak__663-001.pdf"/>
      <fw xml:id="i-6Pvm6esSyedP8i1seELzgG">
        Motioner it Andra kammaren, nr 663. 9
      </fw>
      <div type="motHeader" xml:id="i-G7qcbUzanE9VMaoJCpDr1b">
        <div type="motTitle" xml:id="i-GbLpgFvpKeHwKLx87yDmhT"/>
        <div type="motSubmissionInfo" xml:id="i-ABaHv7tsb34nTAA2vWvgyS"/>
      </div>
      <div type="motBody" xml:id="i-Ebah3DUC7EgxiN5XPVxkHp">
        <div xml:id="i-Pu3EoRWh4UMTa1NH7fDmEk">
          <p xml:id="i-38mGUQePaqhe4S4rM9ch5c">
            Nr 663.
          </p>
          <p xml:id="i-3qWnNanBRWjSR1bPmMxfka">
            Av herr Hjalmarson m. fl., i anledning av Kungl. Maj:ts propo-
            sition, nr 233, angående komplettering av riksstatsför- slaget
            för budgetåret 1952/53, m.m.
          </p>
          <p xml:id="i-BgMTwXTbCDHyuabaJ9XWYT">
            Det är troligt att en överbalansering av den statliga budgeten
            åstad- kommen genom en sänkning av statens utgifter och fullföljd
            genom en effektiv sterilisering av budgetöverskotten under förutsättning
            av en stram penningpolitik kan väsentligt bidraga till att bryta
            en markerad överkon- junktur. Den i vårt land använda överbalanseringsmetoden
            fyller emeller- tid icke dessa fordringar. Ej heller har den satts
            in i sitt givna ekonomiskt- politiska sammanhang. Det kan därför
            allvarligt ifrågasättas om den varit något effektivt eller ens
            lämpligt medel i den ekonomiska politiken. Den senaste tidens
            konjunkturutveckling ställer därtill mera komplicerade pro- blem
            än en ensartad överkonjunktur och förskjuter därigenom hela grun-
            den för en bedömning av överbalanseringsmetodens möjligheter och
            sam- hällsekonomiska resultat. Under alla förhållanden framstår
            i nuvarande konjunkturläge dessutom vid en avvägning mellan å
            ena sidan fortsatt överbalansering och å andra en skattesänkning,
            skattesänkningen ur alla synpunkter som den ojämförligt tyngst
            vägande. Vid en bedömning av ut- rymmet för en skattesänkning
            bör man alltså kunna helt bortse från kra- vet på budgetens överbalansering,
            däremot icke från nödvändigheten att täcka löpande utgifter med
            löpande inkomster. Alla beräkningar av kommande budgetutfall äro
            — som finansministern så starkt i olika sammanhang understrukit
            — behäftade med stora risker för felräkningar. Ju längre fram
            i tiden man sträcker sina beräkningar, desto större bli felmarginalerna.
            Att nu göra en förhandskalkyl rörande utfallet av den budget som
            slutar att löpa den sista juni 1954 och först en betydande tid
            därefter kan avstämmas, torde helt enkelt ej löna mödan. Så många
            okända och i ögonblicket fullkomligt oberäkneliga faktorer kun-
            na påverka detta utfall att en kalkyl nu knappast kan bli annat
            än en mer eller mindre osäker gissning. Att på en sådan grund
            bygga en förhands- ståndpunkt till storleken av den inkomstskatt
            som skall uttagas till och med december månad 1954 kan ej vara
            skäligt. Erfarenheten från senare år understryker bestämt osäkerheten
            i alla kalkyler på hithörande område, även när dessa avse endast
            närmaste budgetår. Som ett slående exempel kunna nämnas erfarenheterna
            från det budgetår, som utgår nästkomman- de sista juni. Orsaker
            vilkas kraft helt naturligt icke ens approximativt kunde mätas,
            då riksstaten definitivt reglerades för ett år sedan, ha under
            budgetåret ökat statsverkets inkomster av skatter på inkomst och
            förmö-
          </p>
          <pb facs="riksdagen-motions-pdf/data/1952/mot_1952__ak__663/mot_1952__ak__663-002.pdf"/>
          <fw xml:id="i-UU4dzHQ5ZdfduLpykz5NQS">
            10 Motioner i Andra kammaren, nr 665.
          </fw>
          <p xml:id="i-CSkFfJoAoZPiAi5f1YGtL">
            genhet m. m. med ett belopp som motsvarar nära 50 96 av det ursprungli-
            gen beräknade. Att detta även ur den enskilde skattebetalarens
            synpunkt måste ha betytt en kraftig skatteskärpning är uppenbart.
            Felen i hittills gjorda beräkningar ligga på såväl inkomst- som
            utgiftssidan. De ha gått såväl i negativ som i positiv riktning.
            Några som helst säkra slutsatser om avvikelsernas riktning tillåter
            materialet icke. Det enda som med sä- kerhet kan konstateras är
            alt största varsamhet vid användande av för- handskalkyler måste
            iakttagas och att alla slutsatser som bygga på sådana måste betraktas
            som synnerligen osäkra. Någon grund för planering på längre sikt
            kunna dessa icke ge. Gällande lag förutsätter att den s. k. uttagningsprocenten
            skall årligen bestämmas och bestämmas för ett budgetår i sänder.
            Någon avgörande hän- syn till förhållandena efter detta budgetår
            har icke förutsatts. Rent for- mellt gäller det allså nu att bestämma
            uttagningsprocenten för budgetåret 1952/53, icke för någon annan
            eller längre tidrymd. En sådan uppläggning av problemet förefaller
            också med hänsyn till bland annat kalkylernas osä- kerhet naturlig.
            Alla beräkningar som hittills kunnat göras synas giva vid handen
            att utrymme föreligger för att från den 1 januari 1953 genomföra
            av 1949 års skatteutredning enhälligt föreslagna skattelättnader
            i hela den omfattning kommittén likaledes enhälligt tänkt sig
            och på vilken de av kommittén konstruerade skatteskalorna helt
            äro byggda. Budgetutsikterna ge — i den mån de över huvud taget
            låta sig med någon säkerhet beräkna full täck- ning för ett sådant
            påstående. Allt tyder på att budgeten för budgetåret 1952/53 skulle
            med 100 procents uttag enligt de godtagna skalorna bli ba- lanserad
            och detta även om den beräknade reservationsmedelsförbrukning-
            en upptages som utgiftspost och de s. k. tillfälliga inkomsterna
            med av- drag för utgifter som naturligt belöpa på dem borträknas.
            Längre i tiden än till detta klara konstaterande kunna nu möjliga
            siffermässiga bedö- manden icke sträcka sig. Vad som därutöver
            kan presteras är synnerligen allmänna omdömen utan tillräcklig
            hållfasthet som handlingsnorm. Om den självklara önskvärdheten
            av ett jämnt skatteuttag råda inga delade meningar. &gt;»Hoppande
            skattesatser» gagna ingen. Vad som däremot kan diskuteras är de
            slutsatser för det praktiska handlandet som skola dragas av denna
            allmänt godtagna förutsättning. Försiktigheten bjuder å ena sidan
            att man icke fastställer en i och för sig för låg uttagningsprocent
            med ianspråktagande av klart tillfälliga och extraordinära statsinkomster.
            åÅ den andra förefaller det vara ett rimligt skattebetalarkrav,
            att för den händelse de mera ordinarie statsinkomsterna oförtydbart
            ge anvisning på en viss uttagningsprocent, denna ej höjes un-
            der hänvisning till allmänt grundade farhågor för framtiden. De
            reella risker, som kunna ligga bakom sådana farhågor, böra mötas
            först och främst med medvetna åtgärder i syfte att begränsa anspråken
            på allmänna
          </p>
          <pb facs="riksdagen-motions-pdf/data/1952/mot_1952__ak__663/mot_1952__ak__663-003.pdf"/>
          <fw xml:id="i-9hi8XfPdNoiWFYcY7cJ4cv">
            Motioner i Andra kammaren, nr 663. 11
          </fw>
          <p xml:id="i-4sfvJjADbmdx7rjPLbkN8G">
            utgifter. En med hänsyn till budgetutsikterna för hög uttagningsprocent
            ger statsinkomster av en höjd som i sin tur skapar den föreställning
            hos anslagsäskande och anslagsbeviljande myndigheter att »utrymme
            för ökade utgifter» finnes. Ett för högt skatteuttag har en benägenhet
            att på så sätt konservera sig självt. Återhållsamhet med offentliga
            utgifter befordras däremot av vetskapen om att alternativet är
            ansvaret för omedelbart höjda skatter. Att det kan komma att möta
            svårigheter att våren 1953 vidhålla 100 procents skatteuttag är
            således icke enbart en nackdel. Detta faktum bör understryka önskemålet
            av den prövning av den statliga verksamhetens omfattning och former
            samt i anslutning därtill av de statliga utgifterna, varom förslag
            framlagts. Frågekomplexet har som bekant hänskjutits till årets
            höstriksdag. Under året 1953 böra då uppdragna riktlinjer i utgifts-
            dämpande riktning hinna mogna ut i konkreta förslag. Sådana äro
            ofrån- komliga om några som helst skattelindringar skola bliva
            hållbara. Enbart ett accepterande av automatiska och andra utgiftshöjningar
            innebär ett ständigt diskonterande av naturliga inkomsthöjningar
            och medför påtag- liga risker för framtida skattehöjningar. Nu
            tillämpat system för bestämmandet av den statliga inkomstbeskatt-
            ningens konkreta höjd har — vilka invändningar som i övrigt kunna
            rik- tas mot detsamma — den egenskapen att det utöver en »förberedelsetid&gt;»
            på sex månader ger en övergångstid av ytterligare sex månader
            så att det så kallade inkomstbortfallet budgetmässigt sett under
            första budgetåret begränsas till en tredjedel av samma »inkomstbortfall»
            på helt budgetår räknat. Detta bör ge tid för en samordning av
            den ekonomiska politiken och finanspolitiken med skattepolitiken.
            Det bör också ge möjligheter för de beslutande instanserna att
            få ett intryck av en skattelindrings effekt på inkomstutveckling
            och sparande. Systemet ger med ett ord en viss över- gångstid
            och därmed tillfälle att vidtaga motåtgärder på andra områden
            än den direkta beskattningens för den händelse opåräknade händelser
            med väsenlliga statsfinansiella verkningar skulle inträffa. Detta
            måste anses vara en viss motvikt mot den omständigheten att ett
            beslut om uttagnings- procenten binder vissa statsinkomster även
            under första hälften av ett budgetår som vid tidpunkten för dess
            bestämmande ej kan överblickas. Tydligen råda fortfarande olika
            uppfattningar om en skattesänknings förmåga att stimulera till
            produktiva insatser och ökat sparande. Att i förväg göra några
            kvantitativa bestämningar lär ej vara möjligt. Med detta konstaterande
            kan dock ej problemet avfärdas. Ej heller med den obser- vationen
            att som isolerad faktor en skattesänknings verkningsförmåga tro-
            ligen måste anses begränsad. Den aktuella problemställningen borde
            i stäl- let vara: Är det möjligt att kombinera en väl anpassad
            och riktigt tilltagen skattesänkning med andra åtgärder på den
            ekonomiska politikens olika fält, så att resultatet blir en snabbare
            takt i produktionsstegringen, i real-
          </p>
          <pb facs="riksdagen-motions-pdf/data/1952/mot_1952__ak__663/mot_1952__ak__663-004.pdf"/>
          <fw xml:id="i-X53TQBMEV5YrM8uKtm3VGK">
            12 Motioner i Andra kammaren, nr 665.
          </fw>
          <p xml:id="i-4SxQcT5QXgqoerM2D787Y6">
            inkomsthöjningen samt i det enskilda och frivilliga sparandet?
            Framhållas i sammanhanget bör att expertisen i ögonblicket räknar
            med en sänkning i produktionsstegringstakten. Att närmare belysa
            de kontroversiella stånd- punkterna i denna fråga torde ej vara
            behövligt. Här må endast bestämt hävdas att en ekonomisk politik
            efter de huvudlinjer högerpartiets före- trädare i riksdagen upprepade
            gånger i olika sammanhang angivit bör kun- na ge den grundligt
            övervägda skattereform 1949 års skatteutredning före- slagit en
            betydande kraft i riktningen förbättrade realinkomster för med-
            borgarna, ökat sparande och genom det stärkta skatteunderlaget
            ökade statsinkomster — under förutsättning att den genomföres
            i den omfatt- ning som förutsattes av reformens upphovsmän. Denna
            ståndpunkt inne- bär en bestämd reaktion mot metoden att i dag
            räkna med ett fixerat så kallat inkomstbortfall för statsverket
            genom en skattelindring på så lång sikt som för budgetåret 1953/54.
            Kalenderåret 1953 blir som ovan fram- hållits ett slags övergångsår
            under vilket en reform bör hinna ge åtmin- stone ett begynnande
            utslag i positiv mening. Avgörande för utvecklingen blir emellertid
            icke endast den allmänna ekonomiska politiken och skattelättnadens
            sammanlagda omfattning utan naturligtvis också dess mera detaljerade
            utformning. De av skatteutredningen föreslagna skatteskalorna
            äro uppenbarligen icke ägnade att ge tillfredsställande resultat
            vid en uttagningsprocent av 110. Såsom framgår av de till propositionen
            nr 213 fogade tabellerna, skulle vid denna uttagningsprocent skattelättnad
            uppkomma för ensamstående vid inkomster fr. o. m. omkring 6 000
            kr. till omkring 25 000 kr., men dessa skattelättnader skulle
            vara ytterst ojämna. Skatteskärpningar skulle upp- stå vid såväl
            lägre som högre inkomster än de nu nämnda, bortsett från det fall
            att inkomsten är mycket hög, då däremot skattelättnad inträder.
            Även för gifta personer skulle i vissa lägen kunna inträffa skatteskärp-
            ningar liksom för ogifta, änklingar, änkor och frånskilda med
            minderåriga barn. Även marginalskatten skulle i vissa lägen komma
            att skärpas. Främst gäller detta gifta personer. Över huvud taget
            bli vid en uttagningsprocent av 110 såväl ändringarna i skattens
            absoluta belopp som ändringarna i fråga om marginalskatten ytterst
            ojämna. Det förefaller uppenbart att de föreslagna skatteskalorna
            icke äga den elasticitet att de lämpligen böra användas vid en
            uttagnings- procent av 110. »Vid skalornas utformning» har 1949
            års skatteutredning »utgått från att grundbeloppet skall uttagas
            med 100 procent». Det är enligt dess me- ning »en väsentlig förutsättning
            att övergången till systemet sker vid grundbeloppsnivå&gt;. Över
            huvud taget är det ytterst diskutabelt att introducera ett reforme-
            rat skattesystem vid en annan nivå än grundbeloppets. Man skapar
            där-
          </p>
          <pb facs="riksdagen-motions-pdf/data/1952/mot_1952__ak__663/mot_1952__ak__663-005.pdf"/>
          <fw xml:id="i-XYqQnH2nf1rMfUjVgJsBHZ">
            Motioner i Andra kammaren, nr 663. 13
          </fw>
          <p xml:id="i-VepsCRAzLBKVnsyg981eVb">
            igenom ett prejudikat för framtiden av icke önskvärd art och
            förrycker förutsättningarna för fortsatt utredningsarbete på ctt
            ömtåligt och svår- överblickbart område. Medan en hårdhänt beskärning
            av de privata investeringarna framtvingas med kreditåtstramningens
            och skattepolitikens hjälp tillåtas med budget- överbalanseringens
            hjälp de statliga investeringarna att kraftigt expandera. Detta
            framgår bl. a. av att nationalbudgetdelegationen räknar med en
            minskning i de privata investeringarna på 50 milj. kronor men
            en ökning i de offentliga på inte mindre än 500 milj. kronor.
            Den statliga kapital- budgeten slutar på en summa av hela 1628
            milj. kronor, och av denna kostnad skola 792 milj. kronor bestridas
            med skattemedel för att upplå- ning skall undgås. De statliga
            affärsverkens bidrag till statsinkomsterna, som ju är ränta på
            ett mångmiljadkapital, beräknas till 244 milj. kronor. Därutöver
            anvisas emellertid av skattemedel 425 milj. kronor för att in-
            vesteringar till ett beräknat värde av 766 milj. kronor skola
            kunna genom- föras. Till det budgetöverskott, ur vilket de statliga
            investeringarna skola likvideras, hänföres »betalningsmässigt
            sett» även statsverkets »lån» av kommunala skattemedel. Den speciella
            fondavsättning som företagits i syfte att täcka skulder till kommunerna
            har ju nämligen i huvudsak be- gränsats till en budgetteknisk
            nomenklaturfråga. Medlen skola uppenbar- ligen fortfarande stå
            till statsverkets förfogande som betalningsmedel. Att det på olika
            områden inom den offentliga verksamheten föreligger eftersatta
            investeringsbehov kan ej förnekas. Åtskilliga av dessa äro av
            hög angelägenhetsgrad. Därmed är emellertid icke utan vidare sagt
            att en avvägning mellan offentliga och enskilda investeringar
            måste ge det resultat som framgår av ovan refererade uppgifter.
            Folkhushållet befinner sig dock för närvarande i ett läge där
            omedelbart produktiva investeringar framstå som särskilt angelägna.
            Oavsett ståndpunkten i själva avvägnings- frågan framstår även
            i denna belysning nödvändigheten att öka sparandet som grund för
            investeringar med allt eftertryck. Med en i långa stycken av alla
            meningsriktningar godtagen motivering har en offentlig utredning
            efter grundliga överväganden även av de statsfinansiella förutsättningar
            för en skattesänkning — föreslagit en skat- tereform. Det enhälliga
            utredningsförslaget måste av skattebetalarna på goda grunder hava
            fattats som ett löfte om en tämligen omedelbar lindring i skattebördorna.
            Ett kungligt förslag — i huvudsaklig överensstämmelse med kommitté-
            förslaget — har framlagts. I anslutning till detta ha officiösa
            beräkningar kunnat göras av den skattelättnad som skulle komma
            olika inkomsttagare till godo. Efter någon månad föreslås sedan
            en uttagningsprocent som till viäsent- lig del återtager en skattelättnad
            med vilken människorna räknat. Den psykologiska effekten av en
            sådan utveckling kan ej bliva gynnsam.
          </p>
          <pb facs="riksdagen-motions-pdf/data/1952/mot_1952__ak__663/mot_1952__ak__663-006.pdf"/>
          <fw xml:id="i-9MjLEnNa9YthmGyqqrjizD">
            14 Motioner i Andra kammaren, nr 665.
          </fw>
          <p xml:id="i-VSKkEm28LyubeLPo8nh8v3">
            Den renodlade skattebetalarsynpunkten är — hur tungt den än måste
            väga — dock icke den enda avgörande. även ur samlad samhällsekonomisk
            synpunkt måste den psykologiska reaktionen tillmätas väsentlig
            vikt. Även om 1949 års skatteutrednings förslag genomföres i hela
            sin om- fattning ger det ingen lättnad i förhållande till den
            skattetyngd för vilken riksdagen faktiskt tagit ansvaret. Förmodligen
            återställer det icke ens skattetrycket till den höjd som fastställdes
            1947. Inflationen har skärpt belastningen i så hög grad. Med hänsyn
            till dessa omständigheter lär ingen kunna hävda att kra- vet på
            en skattesänkning i det framlagda förslagets hela vidd är orimligt
            eller för högt ställt. Det kan endast betraktas som ett begränsat
            och första uttryck för en strävan att bryta de höga skatternas
            grepp över vårt land. Samhällsekonomiska skäl, rättvisehänsyn
            och skattetekniska omständig- heter göra en skattereform, som
            går fullt ut, motiverad. Budgetmässigt är den möjlig. Under åberopande
            av det ovan anförda hemställa vi, att riksdagen vid sin behandling
            av Kungl. Maj:ts propo- sition nr 233 måtte besluta att statlig
            inkomstskatt för skattskyldiga, som avses i 10 $ 1 mom. förordningen
            om statlig inkomstskatt, skall ingå i preliminär skatt för hela
            budgetåret 1952/53 med 100 procent av grundbeloppet.
          </p>
          <p xml:id="i-4DnmbnkSsK2UMZ7LsKMzVX" type="date">
            Stockholm den 19 maj 19352.
          </p>
          <p xml:id="i-S5tLFAYJ6js4bY6z717U6y">
            Jarl Hjalmarson. Martin Skoglund. T. G. v. Seth. Elis Håstad.
            E. Birke. Erik Hagberg i Malmö.
          </p>
          <p xml:id="i-KAUbpFfBtvS1amRcVvwvQV">
            Ernst V. Staxäng. Folke Kyling.
          </p>
        </div>
      </div>
    </body>
  </text>
</TEI>
