<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KU-00359">
  <teiHeader>
    <fileDesc>
      <titleStmt>
        <title>Vår gemensamma sektor</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vår gemensamma sektor</title>
          <idno type="rdwebb">H002K359</idno>
          <rs type="number">K359</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H002K359/text</ref>
          <ref type="dokument_url_html">http://data.riksdagen.se/dokument/H002K359</ref>
          <ref type="dokumentstatus_url_xml">http://data.riksdagen.se/dokumentstatus/H002K359</ref>
          <ref type="doc">http://data.riksdagen.se/fil/F39B0C50-BE73-436A-9669-305099E97E58</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EjPMvKrvi7HdAPnB25iKv8</idno>
            <name>Ingela Nylund Watz</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3R1heWHR7nC9dtoPHWSMdB</idno>
            <name>Peter Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8VNQsa28bKfqpyaokKFmRi" type="signed"/>
        <correspContext corresp="i-8VNQsa28bKfqpyaokKFmRi">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-EjPMvKrvi7HdAPnB25iKv8"/>
          <note type="signatory" corresp="i-3R1heWHR7nC9dtoPHWSMdB"/>
        </correspContext>
        <correspAction xml:id="i-14bi5bRpwBVNKcxbaouELJ" type="numbering">
          <date when="2012-10-08"/>
        </correspAction>
        <correspAction xml:id="i-4Z9ULn1y9a83ckzKLcxSBw" type="submission">
          <date when="2012-10-05"/>
        </correspAction>
        <correspAction xml:id="i-K5PQwNtBGP986QhGdcbrkw" type="transfer">
          <date when="2012-10-04"/>
        </correspAction>
        <correspAction xml:id="i-5JVv7Mo8EGcQV1oaPkKFmB" type="assigned"/>
        <correspContext corresp="i-5JVv7Mo8EGcQV1oaPkKFmB">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XYqHcax9jJ9G12Pcv7ki7y" type="motHeader"/>
      <div xml:id="i-F1KA1jzyDifChDAu8kDTVc" type="motBody">
        <div xml:id="i-N3qxB3dsjg7pquyGb2bKpM" type="motProposal" subtype="förslag">
          <head xml:id="i-BAU24G4jjg82MQHyEiUrxL">
            Förslag till riksdagsbeslut
          </head>
          <p xml:id="i-7FqDEtHeCEiermATcszuKn">
            Riksdagen tillkännager för regeringen som sin mening vad som
            anförs i motionen om behovet av att en parlamentarisk utredning
            får i uppgift att utreda hur den offentliga sektorn ska vara organiserad.
          </p>
        </div>
        <div xml:id="i-R1k7DzbxMSQhaWYyVJzAyA" type="motContent">
          <head xml:id="i-PgVu97BnsVjDwpQ1kLoJNT" type="h1">
            Motivering
          </head>
          <p xml:id="i-X4KzQEj8wrTDUd8s9bYeZu">
            Den svenska välfärdsmodellen är i grunden demokratiskt uppbyggd
            och har utvecklats i ett samspel mellan den politiska demokratin
            och arbetsmarknadens parter. De demokratiska valen (sedan 1930-talet)
            speglade väl den framväxande arbetarrörelsen och dess mål med
            samhället. Detta välfärdsbygge fortgick utan nämnvärda hack fram
            till mitten av 1970-talet. Ofta medverkade ett eller flera borgerliga
            partier vid genomförandet i riksdagen. Härefter har mycket av
            det som utmärkt den svenska modellen successivt kommit att fasas
            ut. De borgerliga regeringsperioderna, den ekonomiska teorins
            utveckling (inte minst den s.k. nyliberalismen) och en försvagad
            arbetarrörelse är säkert några delförklaringar. Ett är säkert:
            det svenska samhället har utvecklats mot individualism och tappat
            den gemensamma synen på samhällsutveckling.
          </p>
          <p xml:id="i-3BvQkkEFHWvR2e4yiqErrS">
            Utvecklingen av den gemensamma sektorn i Sverige har historiskt
            präglats av att de privata lösningarna trängts undan till förmån
            för gemensamma. Några exempel på detta är arbetsrättens utveckling
            (MBL, semester m.m., försäkringsrätt, hälso- och sjukvård och
            socialtjänst). Denna utveckling har förutsatt en gemensam finansiering,
            främst i form av skatter. Utvecklingen idag tycks vara på väg
            åt motsatt håll. Privata lösningar (exempelvis sjukvårdsförsäkringar)
            gör att det solidariska samhället inte längre är självklart.
          </p>
          <p xml:id="i-USBes4bAj3a9A3V91fYxFa">
            Den svenska modellen har i stort gått ut på att genom kommuner
            och landsting utveckla välfärd. Historien lär oss att som kommunmedlem
            är man just medlem i en kommun. Lagstiftningen kring kommuner
            och landsting bygger just på medlemsbegreppet. Den kommunala självstyrelsen
            och den kommunala beskattningsrätten är uttryck för samma idé.
            Utvecklingen har i detta avseende omärkligt lett till att kommunmedlemskapet
            kommit att ta skepnaden av en kundrelation. Vi tror att denna
            utveckling är olycklig och att det bör finnas möjligheter att
            vända denna trend. Kundperspektivet har medfört att en definitionsmässig
            motsättning uppkommit mellan förtroendevalda politiker, som ska
            få den allt för lilla kakan att räcka till allt och alla, och
            medborgare som kan reduceras till individuella kunder/konsumenter
            av barnomsorg, äldreomsorg m.m. Själva utgångspunkten i ett generellt
            välfärdsbygge slås undan när varje skattekrona jag betalar in
            måste motsvara vad jag vid varje tillfälle kvitterar ut. En annan
            sak är att detta resonemang alltid måste åtföljas av ett strängt
            effektivitetskrav på den gemensamma sektorn. Varje krona måste
            utnyttjas optimalt.
          </p>
          <p xml:id="i-748TfqRZEL3mYPZs19qe32">
            Vi tror att nyckeln till ett modernt välfärdssamhälle ligger
            i synen på och organiseringen av den gemensamma sektorn.
          </p>
          <p xml:id="i-BoRLtcERXHWhTFgtC4C7f9">
            Konkurrensutsättningen och marknadens intåg i den gemensamma
            sektorn har skett utan uttryckliga politiska beslut eller i vart
            fall utan en genomtänkt modell. Den svenska modellen för organisering
            och styrning av den gemensamma sektorn har utgått från att offentligt
            finansierade tjänster ska utföras av offentligt ägda och styrda
            organ. Denna s.k. offentligrättsliga kedja som från grundlag över
            kommunallag och speciallagstiftning (exempelvis socialtjänst),
            verkställs av en kommunal eller landstingskommunal förvaltning
            har borgat för en medborgarkontroll över skattemedlen. I och med
            att privata utfärdare delvis tagit över de kommunala förvaltningarnas
            uppdrag har den offentligrättsliga kedjan brutits. I stället för
            offentlig rätt har nu den civila rätten tagit över. Det sista
            ledet i förhållande till den enskilde medborgaren är beroende
            av ett avtal mellan kommunen och den enskilde utföraren. Rent
            principiellt är det anmärkningsvärt att denna utveckling fått
            ske utan grundläggande diskussion och ifrågasättande. Lagen om
            offentlig upphandling är kung och den allmänna sektorns tjänstemän
            har reducerats till upphandlare.
          </p>
          <p xml:id="i-7dGa4HhMFbQt7QUJWaLtLY">
            Vi motsätter oss inte att vissa offentligt finansierade tjänster
            kan utföras av privata aktörer. Vi menar dock att det inte kan
            vara omöjligt att utifrån ett medborgarperspektiv ordentligt analysera
            hur och inom vilka områden en konkurrensutsättning av den gemensamma
            sektorns tjänster kan medföra en förbättring av samhället. I denna
            analys ligger att fråga sig om vi har tillräckliga metoder idag
            för att konkurrensutsättningen kan ske med bibehållen rättssäkerhet
            och kostnadskontroll. Det gäller att på ett helt annat sätt än
            vad nu är fallet spetsa tillsynsmyndigheten och öka kunskapen
            inom upphandlingsområdet. Frågan om vinst eller inte blir underordnad
            om det legala systemet fungerar (upphandling, tillsyn) och givetvis
            också en kontinuerlig och skarp uppföljning från myndigheternas
            sida.
          </p>
          <p xml:id="i-GG5SxSF9oD8BghrdNXWU74">
            Sammanfattningsvis ser vi det som en ödesfråga att rätt organisera
            den gemensamma sektorn. Den nuvarande utvecklingen är inte demokratiskt
            styrd utifrån ett helhetsperspektiv. Marknaden har tillåtits att
            utan ifrågasättande ta för sig av våra gemensamma medel. Vi menar
            att det är hög tid att riksdag och regering tar ett samlat grepp
            på hur den gemensamma sektorn ska vara organiserad och finansierad.
          </p>
        </div>
        <div xml:id="i-C6Fjh4tCypQ7UKcHhTchV3" type="signatureBlock">
          <list xml:id="i-MsM3qtxpDPycNzg3qUCBDB">
            <item xml:id="i-GPzNRtcMgwckvwfKqAjTZi" who="i-H5HJUuQkcmeBKzDKgSJFMx" type="signature">
              Lars Johansson (S)
            </item>
            <item xml:id="i-9JwYyDuzbkSC4tXoNQ7nYY" who="i-EjPMvKrvi7HdAPnB25iKv8" type="signature">
              Ingela Nylund Watz (S)
            </item>
            <item xml:id="i-BNX3qSkZ9de7WdNQszTpsH" who="unknown" type="signature">
              Peter Persson (S)
            </item>
          </list>
        </div>
      </div>
    </body>
  </text>
</TEI>
