<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02252">
  <teiHeader>
    <fileDesc>
      <titleStmt>
        <title>Riktlinjer för JAS-projektet (prop. 1982/83:119)</title>
        <author>Eric Hägelmark och Kerstin Ekman</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riktlinjer för JAS-projektet (prop. 1982/83:119)</title>
          <idno type="rdwebb">G6022252</idno>
          <rs type="number">2252</rs>
          <ref type="dokument_url_text">http://data.riksdagen.se/dokument/G6022252/text</ref>
          <ref type="dokument_url_html">http://data.riksdagen.se/dokument/G6022252</ref>
          <ref type="dokumentstatus_url_xml">http://data.riksdagen.se/dokumentstatus/G6022252</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4PWoEwRyCjKBVFFdqhmPo2</idno>
            <name>ERIC HÄGELMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XMpToncd7y89gxJPVm29Di" type="signed"/>
        <correspContext corresp="i-XMpToncd7y89gxJPVm29Di">
          <note type="signatory" corresp="i-4PWoEwRyCjKBVFFdqhmPo2"/>
          <note type="signatory" corresp="i-A8ft8hMHUcZDSE5fKdjGpq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2252/mot_198283__2252-001.pdf"/>
      <fw xml:id="i-9RfbSYqBt4JcPTXRJULyzc">
        Motion 1982/83: 2252
      </fw>
      <div xml:id="i-JWa4GFevKuBPU1UrchWkRM" type="motHeader">
        <div xml:id="i-GXNqSwVwCtWFmBEeq9Yfmy" type="motTitle"/>
        <div xml:id="i-Tfy1Mi1v9p12YYfMXgyQUN" type="motSubmissionInfo"/>
      </div>
      <div xml:id="i-WqZ89phEKxtkEHvrUVTLu1" type="motBody">
        <div xml:id="i-3Y2zkcdVWwSEACTrtEcZrx">
          <p xml:id="i-R6jZVGAqbeASHwB54sp3CG">
            Eric Hägelmark och Kerstin Ekman Riktlinjer för JAS-projektet
            (prop. 1982/83:119)
          </p>
          <p xml:id="i-P7SnRNbgEx7MMvapij8KS1">
            Regeringen föreslår i proposition 1982/83:119 att staten skall
            stå fast vid det kontrakt som tecknats med industrigruppen JAS
            om utveckling och produktion av ett för svenska behov anpassat
            lätt flygplan för jakt, attack och spaning, med prestandamässig
            tonvikt på luftförsvarsfunktionen. Detta får tolkas så att regeringen
            inte bedömer att det finns något utländskt alternativ som till
            lägre kostnad kan ge den önskvärda operativa effekten. Det svenska
            alternativet bör ju också ha vunnit i konkurrenskraft genom fjolårets
            devalvering, under förutsättning att de positiva effekterna av
            denna kan bestå under lång tid. För svensk industri innebär JAS-projektet
            en anspänning, nämligen att ta fram ett system med hög kvalitet
            inom en angiven ekonomisk ram. En grundförutsättning för att lyckas
            är att industrin då själv tar ett betydande ansvar och själv tar
            en stor del av de ekonomiska riskerna. Industrigruppen JAS har
            förbundit sig att stå för utveckling och produktion av den första
            delserien till ett fast pris med ett antal indexserier. Det är
            därför industrin som själv får svara för fördyringar om man t.ex.
            felberäknat den arbetsmängd som går åt under 1980-talet och de
            första åren under 1990-talet. Det finns knappast något exempel
            historiskt eller i andra länder där flygindustrier givit så långtgående
            garantier i fråga om ekonomi. En förutsättning för att JAS-projektet
            över huvud skulle vara möjligt är att industrin kan finansiera
            nödvändig kompetens och kapacitet genom att dela kostnaderna mellan
            detta projekt och civila projekt. Det är en klar skillnad från
            tidigare årtionden, då försvarets beställning i princip helt finansierat
            utvecklingsresurser och produktion.
          </p>
          <p xml:id="i-Tv7zxFqgY2sb9sBXyBuRyL">
            Svensk konkurrenskraft
          </p>
          <p xml:id="i-X6crRw2A9MHA45EhnLrD3Z">
            JAS-projektet kommer bara att behöva ungefär halva den mängd
            anställda som krävdes för utveckling och produktion av Viggen
            och dess föregångare. Resten måste fyllas upp med civila projekt,
            och med stor tillfredsställelse kan konstateras att svensk flygindustri
            på kort tid kunnat ta fram ett civilt flygplan, Saab-Fairchild
            340, som utvecklats gemensamt av Saab och det amerikanska företaget.
            Trots en pressad marknad för trafik- och affärsflyg- plan har
            SF 340 sålts i över hundra exemplar redan före första provflygning.
            Eftersom denna framgång vunnits på en hård internationell marknad
            tyder det på att svensk flygindustri är effektiv och konkurrenskraftig.
            JAS-
          </p>
          <p xml:id="i-358KqdM9btaDPiDvUcNwQv">
            1 Riksdagen 1982/83. 3 saml. Nr 2252-2253
          </p>
          <p xml:id="i-ADwYXSZYHyVUAjrNymdMRK">
            Mot. 1982/83 2252-2253
          </p>
          <pb facs="riksdagen-motions-pdf/data/198283/mot_198283__2252/mot_198283__2252-002.pdf"/>
          <fw xml:id="i-TfFV5r9S4FNLANeEBcRbXz">
            Mot. 1982/83:2252 2
          </fw>
          <p xml:id="i-VuufWeFYMMot2rKfQtoKe5">
            kontraktets ekonomi är sådan att den tvingar fram hög effektivitet
            hos industrin, eftersom den i annat fall själv får stå för fördyringar.
            Regeringen har inte aktualiserat frågan att riva upp avtalet med
            industrigruppen JAS för att försöka förhandla fram ett nytt avtal.
            Detta får tolkas så att regeringen bedömer det avtal som godkändes
            genom riksdags- beslut i fjol inte vara ofördelaktigt för staten.
            Avtalet skulle vara ofördelaktigt om det kan göras troligt att
            ett flygplan med de angivna prestandakraven kan tas fram av industrin
            till klart lägre kostnad än som framgår av kontraktet och att
            industrin därför skulle kunna göra en mycket stor vinst. (Kontraktet
            innehåller dock regler om fördelning mellan stat och företag i
            det fall kostnaderna skulle kunna pressas ytterligare.) Kontraktet
            ger också sådan insyn i ekonomi och tekniskt arbete att ineffektiva
            arbetsformer bör kunna undvikas — dvs. alternativet att industrin
            i och för sig skulle kunna ta fram planet med mindre arbete men
            att man behåller en större organisation därför att den ryms inom
            kontraktsramens kostnader. De osäkerheter som främst diskuterades
            inför fjolårets beslut gällde långsiktig osäkerhet. Sådan finns
            alltid i ett långsiktigt projekt. Dessa osäkerheter finns därför
            kvar i dag, och folkpartiet påpekade i debatten att ett års uppskov
            med beslutet inte skulle ge ett annat eller bättre underlag i
            dessa avseenden.
          </p>
          <p xml:id="i-1sD9Wv6bYMa2owYKfsKP4">
            Ändras hotbilden?
          </p>
          <p xml:id="i-AFGBuvMnkyDYsXsWRUHDs9">
            I propositionen tas över huvud inte upp den osäkerhet som ägnades
            mest uppmärksamhet för ett år sedan, nämligen om förändringar
            i hotbilden kring eller efter sekelskiftet skulle ställa sådana
            nya krav — t. ex. på förmåga att bära ytterligare utrustning för
            att störa mer avancerade målsökare — att ett litet flygplan får
            svårt att hänga med. Det var invändningar av detta slag som låg
            bakom arméchefens nej till det svenska alternativet. Olof Palme
            tog upp dessa invändningar i riksdagsdebatten, knutet till punkt
            3 i de socialdemo- kratiska ”villkoren”, nämligen att ”projektets
            prestanda skall långsiktigt svara mot vad överbefälhavaren och
            chefen för flygvapnet bedömer vara erforderligt. Därvid skall
            luftförsvarsuppgiften vara den centrala.” Olof Palme sade att
            ”det finns delade meningar om planets prestanda och så pass stora
            oklarheter, att det inte är så att säga beslutfört”. Han sade
            vidare att ”jag har nyss pekat på behovet av att modifiera flygplanet
            i framtiden till de krav som en förändrad stridsmiljö kan ställa
            redan under 1990-talet. Vi vet av erfarenhet att sådant kostar
            mycket pengar”. Den analys som gjorts inom departementet har inte
            alls tagit upp denna fråga. Att elektronisk utrustning har ökad
            och i vissa sammanhang avgörande betydelse i modern luftkrigföring
            har belysts det senaste året, särskilt i Mellanöstern men också
            efter utvärderingar av förloppet vid Falklandskonflikten. Men
            det är i dag inte möjligt att tydligare än för ett år sedan ange
            vilka tänkbara utvecklingar vi bör kunna möta kring och efter
          </p>
          <pb facs="riksdagen-motions-pdf/data/198283/mot_198283__2252/mot_198283__2252-003.pdf"/>
          <fw xml:id="i-Dj9VPz6AtUdgtRPo3NKTT1">
            Mot. 1982/83:2252 3
          </fw>
          <p xml:id="i-VZGLUdysrnDTxW2psXoSP6">
            sekelskiftet i fråga om stridsmiljön. Vi har därför inga invändningar
            mot att frågan inte berörts i propositionen. Däremot anser vi
            det motiverat att påpeka att osäkerheten om framtida hotbild åberopades
            som skäl för uppskov med beslutet om JAS, men från vårt håll invändes
            att denna osäkerhet inte skulle upplösas på ett år. I fler stycken
            lär betydelsen av ny utrustning hos angripare kring sekelskiftet
            inte kunna klarläggas förrän den finns i bruk, och även då finns
            stor osäkerhet genom att det är mycket hög sekretess kring t.
            ex. motmedelsutrustning.
          </p>
          <p xml:id="i-JBhy9xNRX7KZx4GX5fMfGk">
            Bränslepriser
          </p>
          <p xml:id="i-Cd5gJuQHw8Lbri38uM1t7b">
            Två andra långsiktiga osäkerheter kvarstår också, nämligen bränsle
            och valutakurser. Drivmedelspriserna har stor betydelse för jämförelsen
            mellan olika flygplansalternativ. Ju högre bränslepriser, desto
            större ekonomisk fördel med ett lätt och bränslesnålt system som
            JAS, jämfört med ett tyngre alternativ, t. ex. amerikanska F-18.
            De senaste månaderna har oljepriserna sjunkit. Men för bedömning
            av olika JAS-alternativ är det bränslekostna- derna från 1992
            fram till omkring år 2030 som är av betydelse. Varje bedömning
            på så lång tid får med nödvändighet stor osäkerhet. De sänkta
            drivmedelspriserna i närtid har däremot betydelse för de närmaste
            åren, då flygvapnet dessutom har betydligt mer bränsleslukande
            flygplan än JAS. Lägre bränslepriser i närtid underlättar därför
            flygvapents ekonomi de närmaste åren. Det kan vara viktigt för
            JAS, eftersom den svåraste ekonomiska påfrestningen i fråga om
            JAS är just de närmaste åren. Det är då utvecklingsarbetet pågår,
            samtidigt som man betalar produktionen av Jaktviggen och har driftkostnaderna
            för nuvarande flygplan. In på 1990-talet är utvecklingskostnaderna
            till huvudsak redan betalda, produktionen av JAS blir billigare
            än dagens produktion av Viggen, samtidigt som bränslemäng- den
            minskar och underhållskostnaderna kan väntas gå ned drastiskt.
            I bilagan till propositionen visas ju också att den ytterligare
            ekonomiska analys som gjorts i departementet pekar på att ”perioden
            1982/83-1986/87 har den största osäkerheten relativt möjligheten
            att möta den”.
          </p>
          <p xml:id="i-HhpNExLMkENdbsyfeyANkC">
            Dollarkurs, devalveringen
          </p>
          <p xml:id="i-WFZsF955Ux1ptDPktPAeBX">
            Den analys som nu gjorts i departementet har i väsentlig utsträckning
            gällt valutafrågor, särskilt aktualiserade genom den svenska devalveringen
            och den höga dollarkursen. Någon upplösning av osäkerheten för
            framtiden har dock inte nåtts. Vi vet inte mer i dag än för ett
            år sedan vilken dollarkurs som kommer att gälla på 1990-talet.
            Analysen talar om ekonomiska effekter av olika dollarkurser —
            men en sådan analys ökar ju inte kunskapen om vilken dollarkurs
            som verkligen kommer att råda.
          </p>
          <p xml:id="i-LZX7nZLDvJGDo2JqxTdqQL">
            1" Riksdagen 1982/83. 3 saml. Nr 2252-2253
          </p>
          <pb facs="riksdagen-motions-pdf/data/198283/mot_198283__2252/mot_198283__2252-004.pdf"/>
          <fw xml:id="i-Vw8KwSptuLW84wpn6t7crm">
            Mot. 1982/83:2252 4
          </fw>
          <p xml:id="i-X3HF6nDjKTkgkVTR7NfGqA">
            Det finns naturligtvis fog för tanken att dollarkursen är konstlat
            hög genom förväntningar på marknaden. Det uttrycks i analysen
            så:
          </p>
          <p xml:id="i-BqEtAPYWDZxBvjjJBxqMMr">
            Möjligen har högt uppskruvade förväntningar på en fortsatt stigande
            dollarkurs medfört en onormalt hög efterfrågan på dollar. Om och
            när den restriktiva amerikanska ekonomiska politiken förändras
            i en mera expansio- nistisk riktning med ty åtföljande räntesänkningar
            och prisökningar kan det också leda till kraftigt ändrade förväntningar
            om dollarkursens fortsatta utveckling och därmed till en starkt
            minskad efterfrågan på dollar och sålunda en snabbt sjunkande
            dollarkurs.
          </p>
          <p xml:id="i-W3VGCzbLLbrbwdhSJspZw">
            En iakttagelse kan också vara att allt fler röster i USA säger
            att den höga dollarkursen gör det allt svårare att exportera och
            att möta import från Japan och Europa, att amerikansk industri
            helt enkelt inte har en konkurrenskraft som svarar mot den mycket
            höga dollarkursen. Det finns också ett åtminstone långsiktigt
            samband mellan ett lands valuta och dess inflations- takt. Som
            påpekats i folkpartiets partimotion om försvarspolitiken tidigare
            i år kan devalveringen inte rimligen användas som argument mot
            det svenska JAS-alternativet. Visserligen fördyras — om evalveringseffekterna
            blir bestånde — de delar av systemet som importeras. Men alternativet
            till ett svenskt JAS är ju import, och där slår ju fördyringen
            i så fall mycket hårdare.
          </p>
          <p xml:id="i-CZ7dfXP1H9Xi7J3mTXn9fQ">
            Undrleverantörer
          </p>
          <p xml:id="i-A6o223ZKDvP4H9z1wxE5Pr">
            En effekt av devalveringen bör däremot vara att svenska företag
            får ytterligare möjligheter att bli underleverantörer. För åtskilliga
            komponenter och delsystem gäller att både svenska och utländska
            företag kan bli aktuella, och det blir då — av ekonomiska skäl
            — priset som avgör vilken underleve- rantör som väljs. Ett exempel
            är landningsstället, där Motala verkstad har att konkurrera med
            utländska tillverkare. Av industripolitiska skäl är det önskvärt
            att använda JAS-projektet till att sprida ny teknologi till så
            stora delar av näringslivet som möjligt. Kompositmaterial, nya
            elektroniska tillämpningar och andra nyheter gäller både tillverkningsmetoder
            och produkter. Den kunskap som erhålls bör kunna få tillämpningar
            även på andra områden. Inför JAS-beslutet i fjol bestämdes att
            STU och andra organ skall medverka till att höja den teknologiska
            nivån hos företag som då kan bli underleverantörer i JAS-projektet,
            särskilt i sådana fall där den på detta sätt ökade kunskapen bedöms
            kunna få tillämpningar även på andra områden. Det är angeläget
            att industrigruppen JAS på allt sätt stimulerar detta arbete och
            att kunskap förs vidare till intresserade företag, oavsett deras
            tillhörighet till olika ägargrup- per.
          </p>
          <pb facs="riksdagen-motions-pdf/data/198283/mot_198283__2252/mot_198283__2252-005.pdf"/>
          <fw xml:id="i-H2YoRTWbgDZ8oJnxQwvmke">
            Mot. 1982/83:2252 5
          </fw>
          <p xml:id="i-PvRrRHQV6M7Rj1eL5g6PJK">
            Utrustning
          </p>
          <p xml:id="i-5YKSnvM574RXxwSWKxdvCw">
            Som nämndes inledningsvis innebär regeringens proposition att
            staten står kvar vid kontraktet med industrigruppen JAS. De ekonomiska
            villkor som gäller mellan staten och dessa företag är därmed desamma
            som i fjol. Kontraktet avser dock bara en del av den ram som avdelats
            för JAS-projektet fram till sekelskiftet. Resten utgörs dels av
            reserver, dels av medel som avses för kommande beställningar,
            t.ex. för vapen, motmedel och annan utrustning. En del inte beställd
            utrustning kan — om man så vill — senareläggas. Generellt kan
            dock sägas att JAS-systemet bygger på ett litet flygplan som skall
            kunna mäta sig med större maskiner genom att det mindre planets
            begränsningar kompenseras genom utspridd basering, bra vapen och
            elektronisk utrustning med stor kapacitet. En stor del av diskussionen
            inför fjolårets beslut gällde just om det är möjligt att ge det
            mindre planet tillräcklig kapacitet. Det kan då vara mycket vanskligt
            att reducera sådant som ger prestanda i olika avseenden, uthållighet
            och tillgänglighet. Det kan noteras att det fanns ett klart billigare
            amerikanskt alternativ med i diskussionen, amerikanska F-5G, (numera
            kallad F-20), men att detta föll bort därför att dess prestanda
            bedömdes otillräckliga. Skulle det svenska JAS tillåtas gå ned
            i effekt genom att man tar bort viktig utrustning kan noteras
            att man inte bara får ett sämre system, utan att detta system
            dessutom är klart dyrare än det alternativ som faktiskt fanns
            om man nöjde sig med den lägre kvalitetsnivån. För ett år sedan
            fanns i debatten ingen företrädare för denna lägre kvalitetsnivå,
            tvärtom var nästan alla kritiker till JAS-systemet inriktade på
            att kräva ett mer kvalificerat system, i främsta hand motsva-
            rande amerikanska F-18.
          </p>
          <p xml:id="i-YFi68btSYiQmQyAXQvLv3u">
            Skolversion
          </p>
          <p xml:id="i-FfuZMvTLTnDohaknTYuKGi">
            Frågan om skolflygplan eller inte behöver inte avgöras nu. En
            besparing kan göras om man undviker en tvåsitsig skolversion.
            Genom moderna simulatorer och genom att flygplanet har elektroniska
            hjälpmedel som gör planet lättfluget anses det i och för sig möjligt
            att utbilda utan skolversion. J29 ”Flygande tunnan” på sin tid
            hade inte skolversion, och tyvärr inträffade ett antal olyckor
            — främst i samband med landning — genom att flygplanet hade vissa
            egenskaper som gav svårigheter för ovana förare. När J 35 Draken
            infördes ansågs i början att en skolversion inte behövdes. Men
            det visade sig vara en felbedömning, och senare kom en skolversion
            att tas fram. Det var en sak att omskola redan erfarna piloter
            till Draken, men det var svårare när elever kom direkt från flygskolan
            i Ljungbyhed. Frågan om skolflygplan kan därför ha betydelse för
            flygsäkerheten. En pilot kan i början, men även i andra skeden,
            behöva den säkerhet det innebär att kunna träna svårare moment
            tillsammans med lärare. Erfarenhet av den nya teknik som skall
          </p>
          <pb facs="riksdagen-motions-pdf/data/198283/mot_198283__2252/mot_198283__2252-006.pdf"/>
          <fw xml:id="i-MG2F9xnreqYPoyYCvmJzQu">
            Mot. 1982/83:2252 6
          </fw>
          <p xml:id="i-Eof8uyEHqHKAgzNNbrCJLL">
            underlätta för förarna behövs innan man bör binda sig i fråga
            om skolflygplan, åtminstone i det fall man lutar åt att säga nej.
            Skulle en skolversion minska olycksrisken har detta självfallet
            också ekonomisk betydelse. En option finns som gör att en skolversion
            kan beställas våren 1984. Det kan finnas skäl att söka komma överens
            med industrin om att optionen rörande skolflygplan skjuts framåt
            i tiden så att ställning kan tas senare. Därmed skulle man ha
            handlingsfrihet att anskaffa skolflygplan men också har kvar en
            besparingsmöjlighet.
          </p>
          <p xml:id="i-Fbtc7nQVCqeJgP8veFxFxw">
            Reserver
          </p>
          <p xml:id="i-DuwhqF5GkNoWTM4WXrsBEL">
            I fråga om reserverna anfördes tveksamhet från socialdemokratin
            i fjolårets debatt. Reserverna inom JAS-ramen ansågs otillräckliga
            för projektet. Och utrymmet för att inom flygvapnets ram klara
            fördyringar ansågs helt otillräckligt. Olof Palme sade i riksdagsdebatten
            att ”vår allmänna bedömning är att detta projekt är ungefär 4
            miljarder, 15-20 96, dyrare än den ram som vi kan stå ut med”.
            Han menade också att det inom flygvapnet odisponerade utrymmet
            — som inte bundits upp genom belut om utbildning, organisation
            samt anskaffning och drift av Viggen och JAS — är av ”samma storlek
            som det belopp som skall erläggas i förskott av den produktion
            av JAS-plan som skall ske efter år 2000 ca 900 milj. Några marginaler
            därutöver finns inte.” Med den synen var det naturligt att socialdemokratin
            kände stor tveksamhet till projektet. Den nu avlämnade propositionen
            konstaterar i stället att den ekonomiska osäkerheten inte är så
            stor att det motiverar ett avbrytande av projektet. Utöver reserver
            inom JAS-ramen finns under 1990-talet ett ”fritt utrymme, ännu
            ej bundet i planeringen” inom flygvapnet på 4 200 miljoner. Om
            den i år föreslagna ramsänkningen för försvaret består till sekelskiftet
            reduceras detta till 3 500 miljoner.
          </p>
          <p xml:id="i-V5Eh2T8hfoMsDzm8Zp4yFu">
            Ekonomisk ram
          </p>
          <p xml:id="i-B6f7uPg2ZsY5vcknsJ4DMc">
            Propositionen godtar det kontrakt som finns. Det ställningstagandet
            är därför inget skäl att vare sig höja eller sänka ramen för JAS-projektet.
            I riksdagsbeslutet i fjol angavs JAS-ramen fram till sekelskiftet
            till 25,7 miljarder i prisläge februari 1981. Propositionen anger
            i stället 24,9 miljarder. Det kunde synas som om den ekonomiska
            osäkerheten i projektet därigenom skulle öka, vilket vore anmärkningsvärt
            om man redan tidigare tyckt att osäkerheten är för stor. Men av
            propositionen framgår att tanken inte är att ta 800 miljoner från
            JAS-ramen och använda dessa pengar till annat. Det sägs att ”de
            800 milj. kr. som planeringsmässigt frigörs under 1990-talet inom
            flygvapnets ram bör bl. a. reserveras för sådana osäkerheter som
            den ekonomiska granskningen visa på”.
          </p>
          <pb facs="riksdagen-motions-pdf/data/198283/mot_198283__2252/mot_198283__2252-007.pdf"/>
          <fw xml:id="i-33L8YRcSUMUw9tw3dgfsaF">
            Mot. 1982/83:2252 7
          </fw>
          <p xml:id="i-6Fk1GqFRYvcG6gcXqtbm8V">
            I sak betyder detta att man visserligen minskar JAS-ramen, men
            samma belopp ”öronmärks” i stället inom flygvapnets ram som ekonomisk
            reserv för JAS-systemet. Statsfinansiellt och reellt synes oss
            detta främst vara en bokföringsfråga. Kontraktet med industrigruppen
            JAS påverkas inte. I båda fallen har statsmakterna och myndigheterna
            samma handlingsfrihet i val av komplet- terande beställningar
            och leveranstidpunkter. Vi anser att det är en klar fördel gentemot
            både myndigheter och allmänhet om pengar som avses för JAS också
            redovisas som ”JAS-ram”. Att minska ramen med ett belopp men i
            stället öronmärka samma belopp på ett annat konto kan förvilla.
            Mot denna bakgrund anser vi att flera skäl — bl. a. att vara så
            öppen som möjligt mot allmänheten — talar för att de avsedda reserverna
            får ligga inom JAS-ramen.
          </p>
          <p xml:id="i-BJMzj7nLqsjSvCLGsLLjy7">
            Hemställan
          </p>
          <p xml:id="i-AE5tyAdwB4sAYxRuf21eYA">
            Med hänvisning till ovanstående hemställs 1. att riksdagen beslutar
            som sin mening ge regeringen till känna vad i motionen anförts
            om förhandlingar med industrin om möjlighet att flytta optionen
            rörande skolversion av JAS-planet längre fram i tiden, 2. att
            riksdagen, med avslag på proposition 1982/83:119 i detta avseende,
            beslutar att planeringsramen för JAS-projektet fram till sekelskiftet
            förblir den av riksdagen förra året antagna, 25,7 miljarder kronor
            i prisläget februari 1981.
          </p>
          <p xml:id="i-Psxuxj6cQtWHMobS9HdqVJ" type="date">
            Stockholm den 25 mars 1983
          </p>
          <div xml:id="i-5JcUnm9sMYsiwzSDYWF4No" type="signatureBlock">
            <list xml:id="i-8dP3bixZyf6xtLm6Jvos7A">
              <item xml:id="i-QLXuWHBt8bpLf8SHViaUmC" who="i-4PWoEwRyCjKBVFFdqhmPo2" type="signature">
                ERIC HÄGELMARK (fp)
              </item>
              <item xml:id="i-HbP2DQSsfqMSretD7ApC6f" who="i-A8ft8hMHUcZDSE5fKdjGpq" type="signature">
                KERSTIN EKMAN (fp)
              </item>
            </list>
          </div>
        </div>
      </div>
    </body>
  </text>
</TEI>
