<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-03120">
  <teiHeader>
    <fileDesc>
      <titleStmt>
        <title>Nato</title>
        <author corresp="i-H7qdW9GRQn7LaQ2UGGAvYC">av Kerstin Lundgren m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3120 av Kerstin Lundgren m.fl. (C)</title>
          <idno type="rdwebb">H4023120</idno>
          <rs type="number">3120</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H4023120/text</ref>
          <ref type="dokument_url_html">http://data.riksdagen.se/dokument/H4023120</ref>
          <ref type="dokumentstatus_url_xml">http://data.riksdagen.se/dokumentstatus/H4023120</ref>
          <ref type="docx">http://data.riksdagen.se/fil/566DCE1C-F6B3-4316-8CFF-5F18AFF9B6D1</ref>
          <ref type="pdf">http://data.riksdagen.se/fil/2B737175-3B42-46A0-9C61-E91EA3B675E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-YVn7bHWq33ziBuqm8fKFGq</idno>
            <name>Per-Ingvar Johnsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Dd9fXDWtY216jZdysp9E9S" type="signed"/>
        <correspContext corresp="i-Dd9fXDWtY216jZdysp9E9S">
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-YVn7bHWq33ziBuqm8fKFGq"/>
          <note type="signatory" corresp="i-FucmvyHZ22CXcKRGnfjaC4"/>
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-RSqbTnBBX6dtdvF5RUM8Lr"/>
        </correspContext>
        <correspAction xml:id="i-4g8FWbTinqqAYjuQazbcMt" type="submitted">
          <date when="2016-10-05"/>
          <time when="15:07:18"/>
        </correspAction>
        <correspAction xml:id="i-4Qv7k9zLh4QtG4MtDevkj5" type="reviewed">
          <date when="2016-10-06"/>
          <time when="09:45:11"/>
        </correspAction>
        <correspAction xml:id="i-Axvc9N3P43UMqY61f2W8cH" type="referred">
          <date when="2016-10-14"/>
        </correspAction>
        <correspAction xml:id="i-D2ijzmezgw3ApzyGqbRiF2" type="assigned">
          <date when="2018-04-12"/>
          <time when="17:05:42"/>
        </correspAction>
        <correspContext corresp="i-D2ijzmezgw3ApzyGqbRiF2">
          <ref type="assignedTo">Utrikesutskottet</ref>
        </correspContext>
        <correspAction xml:id="i-EtAaSGu5U5Mrc6urcxkqZW" type="behandlas_i"/>
        <correspContext corresp="i-EtAaSGu5U5Mrc6urcxkqZW">
          <ref type="uppgift">2017/18:UU11</ref>
          <ref type="ref_dok_id">H501UU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU11</ref>
          <ref type="ref_dok_titel">Säkerhetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3120 av Kerstin Lundgren m.fl.
          (C) Nato
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-C24LoHpsYDFt3jjGVozRmP">
            Förslag till riksdagsbeslut
          </head>
          <list style="ol">
            <item xml:id="i-5Gj3q5m8iC2yeNkyDCtGgq">
              Riksdagen ställer sig bakom det som anförs i motionen om att
              tillsätta en parlamentarisk arbetsgrupp med uppdraget att pröva
              och ompröva den militära alliansfriheten och utifrån avslutade
              utredningar inleda en process för medlemskap i Nato, om möjligt
              i samverkan med Finland, och tillkännager detta för regeringen.
            </item>
            <item xml:id="i-VocJW3ECWjdxangzKtpVnm">
              Riksdagen ställer sig bakom det som anförs i motionen om att
              Sverige ska driva frågan att hela Norden ska vara en kärnvapenfri
              zon och tillkännager detta för regeringen.
            </item>
            <item xml:id="i-PNWZJcwPRu6rbzHqygc8v2">
              Riksdagen ställer sig bakom det som anförs i motionen om att
              kärnvapen och stationära utländska trupper inte ska få finnas
              på svensk mark och tillkännager detta för regeringen.
            </item>
            <item xml:id="i-4c8nwstjYi8T55QDHoBKDg">
              Riksdagen ställer sig bakom det som anförs i motionen om att
              utredningen Säkerhet i en ny tid (SOU 2016:57) måste bli föremål
              för en bred remissbehandling och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-V9fXik4AvYqSxwYbuhFYcD" type="h1">
            Inledning
          </head>
          <p xml:id="i-JuFs7K4T3tNjWiEddrM7pS">
            Sverige bygger säkerhet tillsammans med andra i syfte att värna
            svenska folkets frihet och vår demokrati. Vi gör det brett i olika
            samarbeten, bilateralt och multilateralt. Det militära försvaret
            är säkerhetspolitikens hårda kärna och ska ytterst säkra att Sverige
            inte drabbas av ett väpnat angrepp. Det militära försvaret bygger
            också på samverkan med andra för att vara konfliktavhållande och
            i värsta fall kunna möta ett väpnat angrepp. En viktig förutsättning
            är att säkerhetspolitiken är tydlig för alla här hemma, våra partners
            och för övriga. Tydlighet handlar också om trovärdighet. Sverige
            var en gång militärt alliansfritt för att kunna vara neutralt
            i händelse av krig. Detta gällde fram till 1992 då den säkerhetspolitiska
            doktrinen ändrades och neutralitetspolitiken avfördes från dagordningen.
            Sverige är idag inte neutralt. Vi är medlemmar i en politisk union
            (EU), har uttalat en svensk solidaritetsklausul mot våra nordiska
            och baltiska grannar samt har ett nära samarbete både med Nato
            och bilateralt med flera Natomedlemmar. Vi utvecklar bilateralt
            samarbete med Finland som har en option om Natomedlemskap men
            inget av våra länder är idag med i Nato utan vi säger oss vara
            militärt alliansfria.
          </p>
          <p xml:id="i-PktXjTMPviCNXpAqpGSkzr">
            Med den förändring av säkerhetsläget som följt i spåren på det
            ryska agerandet i både Ukraina, Georgien och Östersjöregionen
            är det nödvändigt att öka den säkerhetspolitiska tydligheten och
            bidra till att stärka de konfliktavhållande strukturer vi verkar
            tillsammans med och är beroende av för vår gemensamma säkerhet.
            För att Sveriges utrikes- och säkerhetspolitik ska bli tydlig
            både för våra samverkanspartners och för Ryssland föreslår Centerpartiet
            att Sverige tar ställning för ett svenskt Natomedlemskap. I processen
            för ett svenskt Natomedlemskap anser Centerpartiet att Sverige
            ska eftersträva ett nära samarbete med Finland, med målet att
            båda länderna ska bli medlemmar samtidigt.
          </p>
          <head xml:id="i-AySM2ymGLdRGPjcSSVBtYE" type="h2">
            Medlemskap i Nato
          </head>
          <p xml:id="i-8PhbAgJSmqqDSSweq7F2mm">
            Sverige är ett litet land med en stor granne, Ryssland, som idag
            uppträder både aggressivt, oförutsägbart och revanschistiskt.
            Den tydliga konfliktzonen har till följd av den nya kartan förflyttats
            från Centraleuropa till Östersjöregionen. Vi är om än med höjda
            anslagsnivåer till Försvarsmakten sårbara och beroende av andra
            för vår säkerhet. På samma sätt som våra grannar är beroende av
            oss och samtliga av den transatlantiska länken.
          </p>
          <p xml:id="i-KeGA8cnL2dmhr9uPc95V76">
            Sverige har historiskt varit alliansfritt. Det har i många avseenden
            tjänat oss väl. Samtidigt är det oförsvarligt att blanda samman
            en på historiska grunder vald alliansfrihet med en moralisk likgiltighet.
            Sverige ska inte stå likgiltigt inför kränkningar av mänskliga
            rättigheter, kränkningar av andra länders suveränitet eller försök
            att med våld eller hot om våld få sin vilja igenom på den utrikespolitiska
            arenan.
          </p>
          <p xml:id="i-9yruQtVsyu99y2V3VWE495">
            Vårt samarbete inom EU och med andra strategiska samarbetspartners
            är viktigt. Genom en effektiv utrikespolitik och ett väl utvecklat
            samarbete med andra länder ökar vår förmåga att dels undvika kriser,
            dels lösa sådana kriser om de ändå skulle materialiseras.
          </p>
          <p xml:id="i-3BfyxSepBh4n9ahx9Dv4rs">
            Sverige har under flera år byggt sin säkerhet tillsammans med
            andra. Dels handlar det om det utrikes- och säkerhetspolitiska
            samarbetet som sker inom ramen för EU och FN, dels om det inom
            ramarna för det nordiska samarbetet. 1994 anslöt sig Sverige till
            Natos partnerskap för fred. Sverige är dessutom medlem av EU och
            omfattas av den solidaritetsklausul som följer av Lissabonfördraget.
            Sverige är inte politiskt alliansfritt.
          </p>
          <p xml:id="i-MzuUNCPtNUpmpV6axGkL2x">
            Sverige har i dagsläget ett mycket nära samarbete med ett antal
            andra länder och militära samarbetsorganisationer. Det är i grunden
            av godo. Det möjliggör för vår försvarsmakt att delta i kvalificerade
            övningar och ger oss en större förmåga än vad vi skulle kunna
            bygga upp på egen hand.
          </p>
          <p xml:id="i-2PN1evd7i32MTxb3u3FaRj">
            Tiden då Nato och Warszawapakten stod öga mot öga med varandra
            i Europa, som två geografiskt och ideologiskt cementerade block,
            är också sedan länge förbi. Nato har vuxit som organisation och
            fått många nya medlemmar, inte minst i Östeuropa. I dag är alla
            grannländer runt Östersjön förutom Finland och Ryssland medlemmar
            i Nato. Länder som Sverige inte bara delar Östersjökust med utan
            som vi också redan i dag samarbetat med såväl i EU:s snabbinsatsstyrka,
            Nordic Battlegroup, som i Organisationen för säkerhet och samarbete
            i Europa (OSSE). I ljuset av att Nato fått en ny roll för vårt
            grannskap och förändrats anser Centerpartiet att det även är dags
            för Sverige att förändra sin syn på Nato.
          </p>
          <p xml:id="i-YZFpqm6DRjWGgekJpD3VMA">
            Redan i dag är det svenska samarbetet med, och närheten till,
            Nato starka. Genom att delta i alla större Nato-operationer under
            FN-mandat och i större Nato-övningar i Europa har Sverige utvecklat
            en samverkansförmåga med försvarsalliansen som är lika god som
            hos många av Natos medlemmar. Samarbetet är centralt för den svenska
            Försvarsmaktens operativa förmåga.
          </p>
          <p xml:id="i-N6tYcYa5eXgbPEpE5rMLkz">
            Centerpartiet vill mot bakgrund av Natos förändrade roll och
            det säkerhetspolitiska läget att Sverige startar en process för
            att ansöka om medlemskap i Nato. I detta arbete bör vi eftersträva
            ett nära samarbete med Finland, med målet att båda länderna kan
            bli medlemmar samtidigt.
          </p>
          <p xml:id="i-CbWQCDN99JkPWgT1NTwMXL">
            För Centerpartiet är det naturligt att Sverige och Finland söker
            medlemskap samtidigt, dels för att kunna bidra till stabilitet
            och säkerhet i närområdet, dels för att vi än mer på nordisk och
            nordisk/baltisk grund ska kunna bidra till internationell säkerhet.
            Vi har redan idag ett nära samarbete med Finland, ett samarbete
            som under de kommande åren bör fördjupas. Då är det för oss naturligt
            att en del av detta fördjupade samarbete också handlar om att
            tillsammans söka ett medlemskap i Nato. Det är för oss självklart
            att ett svenskt Nato-medlemskap baseras på bred politisk samsyn.
          </p>
          <p xml:id="i-XESFv5xFgWYQ56aEUFTkuy">
            Skulle Sverige och Finland bli medlemmar i Nato ingår samtliga
            nordiska länder i försvarsalliansen. Vår vision vid ett scenario
            där samtliga nordiska länder är Natomedlemmar är att Norden ska
            förklaras som kärnvapenfri zon. Centerpartiet anser att Sverige
            likt Norge bör sätta villkor som garanterar att ett Nato-medlemskap
            inte innebär att kärnvapen och stationär utländsk trupp får finnas
            på svensk mark.
          </p>
          <p xml:id="i-TUx2oBWHxQVb47ycxgwxD1">
            Sverige har varit entydigt med att vi bygger säkerhet tillsammans
            med andra, både nära och långt borta. Vi har samarbetat i många
            insatser tillsammans med Nato och sett värdet av att samarbetet
            fördjupas. Centerpartiet har återkommande drivit på för att samarbetet
            inte ska ske i det tysta utan förespråkat en öppen, vital och
            seriös debatt. Redan 2011 efterfrågade Centerpartiet en förutsättningslös
            analys av vår omvärld och av Sveriges framtida försvars- och säkerhetspolitiska
            samarbeten. För Centerpartiet var det viktigt att frågan om ett
            svenskt Natomedlemskap ingick i den analysen. Kravet på en analys
            fick gehör i alliansregeringen med utredaren, ambassadören Tomas
            Bertelman, som 2014 lämnade fram sina rekommendationer och genom
            en kompromiss i försvarsuppgörelsen kom så den andra utredningen
            gjord av ambassadören Krister Bringéus hösten 2016.
          </p>
          <p xml:id="i-BB1y6Vsr9smE92MjNespSA">
            Utredningarna konstaterar att Sverige i dag är väl förberett
            för ett fullt medlemskap i Nato. Centerpartiet välkomnar båda
            utredningarnas tydliga signaler. Det är nu upp till den politiska
            nivån att ta till sig underlagen och dra politiska slutsatser.
            En sådan är att den militära alliansfriheten måste prövas och
            omprövas. Centerpartiet föreslår därför att en parlamentarisk
            arbetsgrupp formas för att pröva och ompröva den militära alliansfriheten
            och utifrån avslutade utredningar inleda en process för medlemskap
            i Nato om möjligt i samverkan med Finland. Detta bör kunna ske
            skyndsamt. Samtidigt är det viktigt att regeringen säkerställer
            en bred remiss av den nyligen presenterade utredningen ”Säkerhet
            i en ny tid” SOU 2016:57. Det är hög tid att bjuda in det svenska
            folket till ett faktabaserat samtal om hur vi stärker en konfliktavhållande
            säkerhetspolitik i en ny tid.
          </p>
          <p xml:id="i-YR6VDPmY8qSaCoVLEt8CXw">
            Centerpartiet vill att Sverige ska bidra till att utveckla ett
            Nato som hållbart är konfliktavhållande och bygger fred. Vi vill
            vara solidariska med våra nordiska och baltiska grannar. Vi vill
            stärka den svenska försvarsförmågan och samtidigt tydligt peka
            ut riktningen framåt. Omvärlden ska inte längre behöva vara osäker
            på var Sverige står. Vi anser därför att Sverige, gemensamt med
            Finland, ska söka medlemskap i Nato.
          </p>
        </div>
        <div type="motSignatures">
          <list>
            <item xml:id="i-Lk32qHS22C4U2mq9nkQFnk">
              Kerstin Lundgren (C)
            </item>
            <item xml:id="i-BQFDjh22bToAxcG1QhooT1">
              Daniel Bäckström (C)
            </item>
            <item xml:id="i-3wuB2ZzmUafYjUVwFHnJfk">
              Johan Hedin (C)
            </item>
            <item xml:id="i-YRoRnburguq733HqXeJoGm">
              Per-Ingvar Johnsson (C)
            </item>
            <item xml:id="i-ATMtT6vHH4HrHuHKcH3JE8">
              Anders Åkesson (C)
            </item>
            <item xml:id="i-TzHUSfouCx8HTzPAmcBKcT">
              Staffan Danielsson (C)
            </item>
            <item xml:id="i-PsLVn9RmpFYq29TdU1C5zG">
              Ola Johansson (C)
            </item>
          </list>
        </div>
      </div>
    </body>
  </text>
</TEI>
