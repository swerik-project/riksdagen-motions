<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-00189">
  <teiHeader>
    <fileDesc>
      <titleStmt>
        <title>med anledning av prop. 2014/15:145 Ökad reglering av barns underhåll utanför underhållsstödet</title>
        <author corresp="i-NRWqqo7iPdzBV8QrJyKnQb i-UT1ponddSVxoVpn779syr7">av Johan Forssell och Solveig Zander (M, C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:189 av Johan Forssell och Solveig Zander (M, C)</title>
          <idno type="rdwebb">H302189</idno>
          <rs type="number">189</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H302189/text</ref>
          <ref type="dokument_url_html">http://data.riksdagen.se/dokument/H302189</ref>
          <ref type="dokumentstatus_url_xml">http://data.riksdagen.se/dokumentstatus/H302189</ref>
          <ref type="docx">http://data.riksdagen.se/fil/8FD896C7-9EAA-4B5C-854B-021A217668B9</ref>
          <ref type="pdf">http://data.riksdagen.se/fil/40A9E046-4FB4-4F17-A3D8-58A82495416A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UT1ponddSVxoVpn779syr7</idno>
            <name>Solveig Zander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BmYPFWpbTRY612fgxXPjKW" type="basedOn"/>
        <correspContext corresp="i-BmYPFWpbTRY612fgxXPjKW">
          <ref>Proposition 2014/15:145</ref>
        </correspContext>
        <correspAction xml:id="i-SuDYfNmEFDM3SdnberATvg" type="signed"/>
        <correspContext corresp="i-SuDYfNmEFDM3SdnberATvg">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-UT1ponddSVxoVpn779syr7"/>
        </correspContext>
        <correspAction xml:id="i-Xe2zzfgfL9q7w5Y9gCsvY8" type="submitted">
          <date when="2015-09-30"/>
          <time when="14:37:21"/>
        </correspAction>
        <correspAction xml:id="i-LeiRF7PApNEGN6QHtZdLjB" type="dismissed">
          <date when="2015-10-01"/>
        </correspAction>
        <correspAction xml:id="i-KjEnswGje7LAS4MMRBNeJ2" type="referred">
          <date when="2015-10-02"/>
        </correspAction>
        <correspAction xml:id="i-9YA2m5rK2v2Aw9itFPG5jP" type="assigned">
          <date when="2016-05-04"/>
          <time when="13:06:29"/>
        </correspAction>
        <correspContext corresp="i-9YA2m5rK2v2Aw9itFPG5jP">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-EZV9jr31YUvbt3oQQBnn79" type="behandlas_i"/>
        <correspContext corresp="i-EZV9jr31YUvbt3oQQBnn79">
          <ref type="uppgift">2015/16:SfU7</ref>
          <ref type="ref_dok_id">H301SfU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU7</ref>
          <ref type="ref_dok_titel">Ökad reglering av barns underhåll utanför underhållsstödet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:189 av Johan Forssell och Solveig
          Zander (M, C) med anledning av prop. 2014/15:145 Ökad reglering
          av barns underhåll utanför underhållsstödet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-W213a7MUD81ETm9DBBJTjR">
            Förslag till riksdagsbeslut
          </head>
          <list style="ol">
            <item xml:id="i-JoexZaU3RJJ65dXfeqzxht">
              Riksdagen avslår regeringens proposition i de delar som avser
              förslaget att fullt underhållsstöd inte längre ska lämnas om den
              bidragsskyldiga föräldern under minst sex månader i följd, i rätt
              ordning, till Försäkringskassan har betalat det belopp som har
              bestämts enligt 19 kap. 16–18 och 21–27 §§ socialförsäkringsbalken.
            </item>
            <item xml:id="i-QHNbSyVdEEAK9DbQnbRuq8">
              Riksdagen ställer sig bakom det som anförs i motionen om att
              en utredning ska tillsättas senast den 1 juni 2016 med uppdrag
              att lämna förslag på de nödvändiga lagändringar som behövs för
              att göra om dagens konstruktion med underhållsbidrag och underhållsstöd
              i enlighet med vad som specificeras i motionen och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-GLjWTk3BK5c1aws5UqqPza" type="h1">
            Motivering
          </head>
          <p xml:id="i-Af9jdnR1xgc4vpVPGhhnqX">
            Dagens system med underhållsstöd fungerar inte tillräckligt bra
            och därför ser vi ett tydligt behov av en reform som innebär att
            människor ska ta ett tydligare personligt ansvar för sina barns
            ekonomi. Det är positivt att regeringen har identifierat ungefär
            samma problembild som vi, men tyvärr går reformförslagen i fel
            riktning.
          </p>
          <p xml:id="i-Nq89z3v8EYhXAy39f4n25b">
            Regeringen föreslår i propositionen dels att Försäkringskassan
            ska få ett utökat uppdrag att ge föräldrar information och stöd
            i frågor som gäller underhållsbidrag och underhållsskyldighet
            för barn, dels att underhållsstöd inte längre ska lämnas om den
            bidragsskyldige under en viss tid i rätt ordning till Försäkringskassan
            har betalat det belopp som har bestämts.
          </p>
          <p xml:id="i-2bgPFGs4EHxM3NC1HSsJkZ">
            Vi kan ställa oss bakom de delar av förslaget som avser utökat
            uppdrag att ge föräldrar information och stöd, men vi kan inte
            ställa oss bakom förslaget att fullt underhållsstöd inte längre
            ska lämnas om den bidragsskyldiga föräldern under minst sex månader
            i följd, i rätt ordning, till Försäkringskassan har betalat det
            belopp som har bestämts enligt 19 kap. 16–18 och 21–27 §§ socialförsäkringsbalken.
            Detta då det riskerar att skapa nya konflikter mellan föräldrarna
            eller förvärra redan befintliga konflikter. Det innebär att förslaget
            inte kan anses vara bäst för barnet.
          </p>
          <p xml:id="i-S1sWo4p6GHS2qobtmEPVck">
            Inspektionen för socialförsäkringen avstyrker förslaget i sitt
            remissvar och anför att den omständigheten att den bidragsskyldige
            har betalat till Försäkringskassan i rätt ordning under sex månader
            inte medför att det finns förutsättningar för föräldrarna att
            komma överens om underhållsbidrag. ISF liksom Juridiska fakultetsnämnden
            vid Uppsala universitet pekar på risken att bidragsskyldiga föräldrar
            medvetet kommer att släpa efter med sina betalningar för att förhindra
            att underhållsstödet dras in. Kronofogdemyndigheten avstyrker
            förslaget då det riskerar försämra den ekonomiska tryggheten för
            boföräldern. Rädda Barnen avstyrker förslaget och anser att det
            i pedagogiskt hänseende är tveksamt att föräldrar som sköter sina
            betalningar ska mista underhållsstödet. Rädda Barnen anser också
            att det bör klargöras på vilket sätt barn kan bli berörda av förslaget.
          </p>
          <p xml:id="i-5WAETVP93ZtJvnUAkEtsQm">
            Vi delar dessa remissinstansers tvekan till regeringens förslag
            och vill tillägga följande. Ett av de största problemen med dagens
            modell är att underhållsstödets maximala belopp har kommit att
            uppfattas som en ”normalnivå” för vad som ska utgå i form av underhåll
            till ett barn. Utredningen ”Fortsatt föräldrar – om ansvar ekonomi
            och samarbete” SOU 2011:51 konstaterade bland annat att fyra av
            tio barn som då fick fullt underhållsstöd egentligen hade rätt
            till mer i underhåll om reglerna om underhållsbidrag hade följts.
            De som hade allra mest utsatt ekonomisk situation skulle i genomsnitt
            få cirka 1 000 kronor mer per månad om rätt underhåll betalades
            ut. Dessa siffror ser förmodligen annorlunda ut idag efter höjningen
            av underhållsstödet, men i huvudsak kvarstår problemet.
          </p>
          <p xml:id="i-P3aDACseevgJK7J84QTN8i">
            Regeringens förslag löser inte det grundläggande problemet med
            en frånvarande förälder som inte tar sitt ekonomiska ansvar fullt
            ut. Det löser heller inte problemet med två olika modeller som
            skapar ekonomiska incitament för föräldrar att välja det ena eller
            andra sättet. Tvärtom riskerar regeringens förslag att verka konfliktdrivande
            då föräldrarna i större utsträckning förväntas ta större ansvar
            själva för att komma överens om, samt sköta ekonomiska transaktioner
            kring, underhållet.
          </p>
          <p xml:id="i-TFSiKai8s2XQsEhZDxnCHJ">
            Så länge det finns två helt olika sätt att reglera underhåll,
            som baseras på olika beräkningsgrunder och lagar, kommer det att
            finnas ekonomiska incitament för föräldrar att välja det ena sättet
            framför det andra. Reglerna om underhållsbidrag är relativt komplicerade
            och många väljer det tryggare underhållsstödet framför högre men
            mindre säkra belopp. Att lösa detta i domstol är oftast tidskrävande
            och dyrt, dessutom ligger det i sakens natur att utgången är osäker.
          </p>
          <p xml:id="i-E9SPV5ZVZKCg7CWVGSHkcT">
            Det kan också vara så att den separerade boendeföräldern använder
            sig av underhållsstöd för att slippa konflikter om pengar med
            den andra föräldern. För många är en separation där barn är inblandade
            en mycket känslomässig process och i dessa fall kan Försäkringskassans
            administrerande av underhållsstödet fungera konfliktdämpande.
          </p>
          <p xml:id="i-3AJikuzJRJatgiGTC7PRuQ">
            Vi vill inte förespråka lösningar som i större utsträckning försöker
            tvinga separerade föräldrar att lösa underhållsfrågan i rättsprocesser
            eller genom avtal. Det finns en tydlig risk att detta skulle verka
            konfliktdrivande mellan föräldrarna och det löser inte det grundläggande
            problemet med två olika sätt att fastställa den ekonomiska ersättningen
            till barn hos ensamstående. Det får dessutom anses vara bäst för
            barnen i dessa fall om konflikter mellan föräldrarna kan motverkas
            i så hög utsträckning som möjligt.
          </p>
          <p xml:id="i-NhoRDumNPErVqkXwftAwLC">
            Regeringens proposition bör därför avslås i de delar som avser
            förslaget att fullt underhållsstöd inte längre ska lämnas om den
            bidragsskyldiga föräldern under minst sex månader i följd, i rätt
            ordning, till Försäkringskassan har betalat det belopp som har
            bestämts enligt 19 kap. 16–18 och 21–27 §§ socialförsäkringsbalken
            och istället bör en utredning tillsättas med uppdrag att göra
            om dagens konstruktion med underhållsbidrag och underhållsstöd.
          </p>
          <head xml:id="i-UFdqRxuvcHg9hb8YWBrdtn" type="h1">
            Det finns några utgångspunkter vi vill lyfta fram för denna utredning:
          </head>
          <list style="ol">
            <item xml:id="i-HKGf3qAsvpsMMd5NKJC5Py">
              I första hand är det naturligtvis mest önskvärt att föräldrarna
              ska kunna komma överens om de ekonomiska frågorna. Det är bäst
              för barnen och det bör därför vara utgångspunkten för alla förslag
              inom detta område.
            </item>
          </list>
          <list style="ol">
            <item xml:id="i-9LYaLM7YWrFMrcASE6nh5v">
              För de fall föräldrarna inte kan komma överens vill vi, istället
              för dagens modell som bygger på barnets ekonomiska behov ställt
              i relation till föräldrarnas ekonomiska förmåga, se en mer neutral,
              objektiv och förutsebar beräkning av underhållets storlek som
              bygger på att en viss, i förväg bestämd, procent av den frånvarande
              förälderns inkomst ska gå till barnet. Förslaget ska utformas
              med beaktande av vikten av människors incitament till arbete.
            </item>
          </list>
          <list style="ol">
            <item xml:id="i-6AT5kznFpZDemHT6Erbev6">
              Försäkringskassan ges i uppdrag att administrera detta nya underhåll,
              beräkna underhållets storlek, betala ut det till boendeföräldern
              och kräva in motsvarande summa från den frånvarande föräldern.
            </item>
          </list>
          <list style="ol">
            <item xml:id="i-CxiBbzAjXkPhNX4kxoLKXy">
              I de fall där en förälder helt saknar inkomst, eller har mycket
              låga inkomster ska även fortsättningsvis en garanterad lägstanivå
              utgå.
            </item>
          </list>
          <p xml:id="i-6gpab713C1TLUF47TNXA3R">
            Fördelarna med en sådan modell är att det är bäst för barnen,
            det är lättöverskådligt, förutsebart, minskar ekonomiska konflikter
            mellan föräldrarna, stärker ekonomin för ensamstående och ökar
            incitamenten för växelvis boende. Det finns dessutom tydliga jämställdhetsvinster
            i förslaget som förväntas förbättra ekonomin för boendeföräldern.
          </p>
        </div>
        <div type="motSignatures">
          <list>
            <item xml:id="i-QChdXZyAdbFQhMGjsFnzQH" who="i-NRWqqo7iPdzBV8QrJyKnQb">
              Johan Forssell (M)
            </item>
            <item xml:id="i-Ghgk4ieBtFUPp7NJNa43qu" who="i-UT1ponddSVxoVpn779syr7">
              Solveig Zander (C)
            </item>
          </list>
        </div>
      </div>
    </body>
  </text>
</TEI>
