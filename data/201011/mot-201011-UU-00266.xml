<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00266">
  <teiHeader>
    <fileDesc>
      <titleStmt>
        <title>ESK-konventionen</title>
        <author corresp="i-MMa2PA7yJ45qkfsEkcFqYb">av Christer Engelhardt (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>ESK-konventionen</title>
          <idno type="rdwebb">GY02U266</idno>
          <rs type="number">U266</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U266/text</ref>
          <ref type="dokument_url_html">http://data.riksdagen.se/dokument/GY02U266</ref>
          <ref type="dokumentstatus_url_xml">http://data.riksdagen.se/dokumentstatus/GY02U266</ref>
          <ref type="doc">http://data.riksdagen.se/fil/C6A8EAF1-A4DD-4821-92D5-EB5893C791BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QDwxUvnTDkDahcZpRKaLjg" type="signed"/>
        <correspContext corresp="i-QDwxUvnTDkDahcZpRKaLjg">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction xml:id="i-158E2Tx2Kn6XMQBV17U4MT" type="numbering">
          <date when="2010-10-28"/>
        </correspAction>
        <correspAction xml:id="i-HizJntwQj4tzCmzDsaC7ws" type="submission">
          <date when="2010-10-27"/>
        </correspAction>
        <correspAction xml:id="i-NHpHsTN5Ss35bck2KpYrzc" type="transfer">
          <date when="2010-10-26"/>
        </correspAction>
        <correspAction xml:id="i-M918FFiMhpdqDVfzLyEg6E" type="assigned"/>
        <correspContext corresp="i-M918FFiMhpdqDVfzLyEg6E">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N7vuP5bFN87fxFJF65GYAH" type="motBody">
        <div xml:id="i-F7tcQsUPSNUAHY5jbnqLid" type="motProposal" subtype="förslag">
          <head xml:id="i-V2Du2bhoNuELxY2G2mJcjF">
            Förslag till riksdagsbeslut
          </head>
          <p xml:id="i-L1X6HWc3QW16WBffQUsRhf">
            Riksdagen tillkännager för regeringen som sin mening vad som
            anförs i motionen om ESK-konventionen.
          </p>
        </div>
        <div xml:id="i-UAbLBWJg2DEMt5DC8M4gL4" type="motContent">
          <head xml:id="i-JELLJwT7hqjF79nHsDvcoZ" type="h1">
            Motivering
          </head>
          <p xml:id="i-D5zWwDGV1kaiMkRXystiYy">
            Den 24 september 2009 ägde det första signeringstillfället för
            ett tilläggsprotokoll till ESK-konventionen, konventionen om de
            ekonomiska, sociala och kulturella rättigheterna, rum i FN i New
            York. Flera EU-länder har sedan dess skrivit under, t.ex. Finland,
            Belgien, Nederländerna och Spanien, liksom många stater i Afrika
            och Latinamerika. Vad gäller EU kan tilläggas att hela den gröna
            gruppen i EU-parlamentet, European Green Party, arbetar för en
            snabb ratificeringsprocess. Till dags datum har 33 stater undertecknat
            protokollet, men Sverige är inte en av dem.
          </p>
          <p xml:id="i-WJ9ayoX4D7zconKXGf5V4i">
            Trots att regeringen länge har betonat mänskliga rättigheter
            och deras betydelse, inte minst i den internationella politiken,
            har man visat ett stort motstånd mot ett tilläggsprotokoll till
            ESK-konventionen.
          </p>
          <p xml:id="i-827kzqn1wJVx2FkseYNuGD">
            Flera organisationer, bl.a. Amnesty International, Action Aid,
            FN-förbundet och FIAN (Food First Information and Action Network)
            menar att protokollet kan bli ett viktigt verktyg för att uppnå
            FN:s millenniemål. Först när fattiga och utsatta människor själva
            har möjlighet att utkräva sina rättigheter kan fattigdom och orättvisor
            på allvar bekämpas. Bristande tillgång på mat, vatten, sjukvård,
            arbete, utbildning är alla exempel på kränkningar av grundläggande
            mänskliga rättigheter som miljontals fattiga och utsatta människor
            förvägras varje dag.
          </p>
          <p xml:id="i-478dB9jYUSyAiE59vKGpzt">
            Ovanstående organisationer har dokumenterat mängder av fall där
            kränkningar av dessa rättigheter har skett. Det kan t.ex. gälla
            ursprungsfolk som fått sina försörjningsmöjligheter förstörda
            på grund av att deras regering inte skyddat och respekterat deras
            mänskliga rättigheter. Andra exempel är bl.a. frågor som rör mödradödlighet
            (ett av millenniemålen), diskriminering vad gäller rätten till
            utbildning, rätten till bostad och frågan om tvångsvräkningar
            och husförstörelser.
          </p>
          <p xml:id="i-DYSRbavriELcDYFS4GWnJ3">
            Protokollet möjliggör att individer som fått sina ekonomiska
            eller sociala rättigheter kränkta på nationell nivå nu kan lämna
            in ett klagomål till den FN-kommitté som bevakar staters efterlevnad
            av konventionen. Om klagomålet uppfyller de uppställda kriterierna
            inleder kommittén ett förfarande. För att tilläggsprotokollet
            ska träda i kraft måste minst tio länder ratificera det. Därefter
            kan individer i de stater som skrivit under det börja utnyttja
            den nya klagoinstansen.
          </p>
          <p xml:id="i-Tv4oJmdeVFc84vrXGdJPx7">
            Att inte skriva på tilläggsprotokollet, och att ha motarbetat
            dess tillkomst, ställer Sverige i en dålig dager. Tilläggsprotokollet
            är en realitet, ESK-rättigheterna har varit det sedan 1966. Att
            skriva på protokollet leder inte till att andra rättigheter nedvärderas,
            istället får äntligen alla rättigheter samma status. Både FN och
            Sverige har slagit fast att de mänskliga rättigheterna är odelbara,
            inbördes beroende av varandra och inte kan rangordnas. Sverige
            bör vara ett internationellt föredöme och en stark röst i världen
            för mänskliga rättigheter och bör därför snarast sälla sig till
            skaran av undertecknare med mål att ratificera tilläggsprotokollet.
          </p>
        </div>
        <div xml:id="i-4Z3yS3q89AMBQQx8RSNdUs" type="signatureBlock">
          <list xml:id="i-AXAtSmDxHhETFtrFBjeGgT">
            <item xml:id="i-PxaeKbCXHy96EM6mkPMAuD" who="i-MMa2PA7yJ45qkfsEkcFqYb" type="signature">
              Christer Engelhardt (S)
            </item>
          </list>
        </div>
      </div>
    </body>
  </text>
</TEI>
