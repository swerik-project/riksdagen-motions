<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--ak--00280">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__280/mot_1938__ak__280-001.pdf"/>
      <fw xml:id="i-4pa7Y6rYfaRPtpqfbXuhKt">
        Motioner i Andra kammaren, Nr 280. I Nr 280.
      </fw>
      <div xml:id="i-3zpbaYiaktSpKDTEEAaFak" type="motHeader">
        <div xml:id="i-R7FerE5pnXD8B3PLwXUkxX" type="motTitle"/>
        <div xml:id="i-7pK8DCiLqwVScbe3GHoiDJ" type="motSubmissionInfo"/>
      </div>
      <div xml:id="i-LkJ4Cz8pe3rW5vWcz6wuZk" type="motBody">
        <div xml:id="i-KEr74TkVyZSs4vKX3p1bKK">
          <p xml:id="i-JAR94eJfRN7uQ8rb8EmVB1" type="titleString">
            Av herr Dahlbäck, angående beredande åt kvinna av säte och stämma
            i domstol vid handläggningen av vissa mål.
          </p>
          <p xml:id="i-6eXkXNuWnWVbttfBA4PQxC">
            Uti 1938 års statsverksproposition under Andra huvudtiteln uppgives,
            att processlagberedningen har för avsikt att under innevarande
            år avgiva be- tänkande med förslag till ny rättegångsbalk. Denna
            nya rättegångsbalk är avsedd att ersätta rättegångsbalken i 1734
            års lag och kommer att såsom denna reglera den allmänna processen
            i tvistemål och brotimål. Förslaget kommer icke att behandla frågan
            om de särskilda föreskrifter, som erford- ras angående det processuella
            förfarandet i vissa slag av mål, tillhörande den allmänna processen,
            exempelvis äktenskapsmål och mål angående unga förbrytare. I nu
            angivna hänseenden torde påkallas en omarbetning av gäl- lande
            lagstiftning. Tillika erfordras utarbetande av övergångsbestämmelser
            samt ett stort antal följdförfattningar särskilt rörande domstolsorganisatio-
            nen, exempelvis ny domsagostadga, nya arbétsordningar för hovrätterna
            och ny lag om högsta domstolens tjänstgöring på avdelningar. En
            fråga, som icke synes hava varit upptagen till övervägande vare
            sig i processkommissionens betänkande av år 1926 eller i 1931
            års kungl. propo- sition angående huvudgrunderna för den förestående
            rättegångsreformen och ej heller under propositionens behandling
            i riksdagen, är den om kvinna så- som bisittare i domstol, vare
            sig då såsom ledamot av nämnd eller annor- ledes. Den, vilken
            i underrätter — de enda av våra domstolar, som hittills i nå-
            gon större utsträckning haft direkt beröring med den rättssökande
            allmän- heten — haft med parterna att skaffa, lärer icke hava
            undgått att lägga märke till, vilken särställning kvinnan ännu
            i våra dagar måste intaga, när hennes intressen skola prövas och
            avgöras av domstolarna. I regel står hon, vare sig hon är kärande,
            svarande eller sökande, omgiven av idel män. Dom- stolens samtliga
            ledamöter äro så gott som undantagslöst män, åklagaren är man,
            motparten i regel en man, ombud och biträden, t. o. m. hennes
            eget — till följd av de kvinnliga advokaternas sällsynthet, särskilt
            i landsorten — en man. Då härtill kommer, att kvinnors verksamhet
            till övervägande del icke är utåtriktad utan koncentrerad till
            hemmets eller en begränsad anställnings sfär, måste förfarandet
            inför rätta för henne långt mer än för en man i all- mänhet te
            sig såsom något ovant, främmande, att icke säga avskräckande.
            Men icke nog härmed: de mål och ärenden, som påkalla en kvinnas
            in- ställelse inför domstol, äro i flertalet fall icke blott av
            grannlaga natur utan avse mången gång de mest intima livsförhållanden,
            som kräva suspende- ring av den naturliga blygsamhetskänslan och
            en mobilisering av hennes yt- tersta självbehärskning och balans,
            ofta under en känsla av övergivenhet och bortkommenhet.
          </p>
          <p xml:id="i-MqRNacj2jnw5MyHcTaXGap">
            Bihang till riksdagens protokoll 1938. 4 saml. Nr 280—288. 1
          </p>
          <pb facs="riksdagen-motions-pdf/data/1938/mot_1938__ak__280/mot_1938__ak__280-002.pdf"/>
          <p xml:id="i-YNBstjbj3QQaWFrhxtKxWG">
            DN
          </p>
          <fw xml:id="i-DwaaucRom42XwTojspZpYL">
            Motioner i Andra kammaren, Nr 280.
          </fw>
          <p xml:id="i-6WVXkjHouBSJbPJrRM1kAN">
            De mål och ärenden, som för kvinnor komma i fråga, äro framför
            allt familjerättsmål, såsom frågor om äktenskapsskillnad, försörjning,
            rätt till vårdnad av barn, uppfostringsbidrag för barn utom och
            inom äktenskap, rätt att sitta kvar i bo, bodelning o. s. v. Vidare
            höra hit brottmål, i vilka kvinna är svarandepart, och ett antal
            ansökningsärenden. Det säger sig självt, att nu berörda känsla
            av främlingskap och Öövergi- venhet, som måste förefinnas hos
            flertalet kvinnor, som hava att iakttiaga personlig inställelse
            — och utvecklingen tenderar till ökad benägenhet hos domstolarna
            att påkalla sådan —, skulle i hög grad elimineras, därest obli-
            gatorisk bestämmelse förefunnes, att, så snart en kvinnas angelägenheter
            i mål av ovan antydd natur förekomme till handläggning, en kvinna
            skulle vara bisittare i domstolen. Blotta medvetandet hos en kvinnlig
            part, att, då hon komme inför rätta, hon icke skulle mötas av
            en idel manlig omgivning, utan även av en dom-! stolsledamot av
            hennes eget kön, som hade förmåga att se saker och ting ur en
            kvinnas synpunkt och därför fullt och helt förstå hennes belägenhet,
            hen- nes sak och därpå inverkande omständigheter, vore ägnad att
            hos den först- nämnda framkalla större naturlighet och frimodighet,
            — allt moment av den största vikt för sanningens utforskande och
            ett riktigt bedömande av alla på rättsfallet inverkande faktorer.
            Frånsett de krav av psykologisk art på en dylik anordning, vilka
            här an- tytts, ligger det i sakens natur, att det nutida samhället,
            även med hänsyn till tidens utveckling och dennas krav på rättsordningen,
            borde sörja för, att ett bedömande ur kvinnlig synpunkt finge
            göra sig gällande vid avgörande av mål av den delikata beskaffenhet,
            som ofta kommer upp i det moderna rättslivet, t. ex. om vem av
            ett par makar skall få omhänderhava barnen, vem som bör — utan
            samband med hemskillnad eller äktenskapsskillnad — betros med
            förmynderskap över barn o. d., vem som bör anförtros vård om barn
            utom äktenskap o. d. Väl är det sant, att vid tvist i samband
            med äktenskaps upplösning domstolen icke lärer underlåta att inhämta
            utlåtande från vederbörande barnavårdsnämnd, vari en kvinna enligt
            gällande lag all- tid skall vara ledamot. Men det säger sig självt
            att denna indirekta beröring med fallet från den kvinnliga ledamotens
            sida icke kan, ur här hävdade synpunkt sett, betecknas såsom tillfredsställande.
            Den grundläggande regeln för modern process avser ju framför allt
            omedelbarhet. Även den sakkun- skap, som domstolen i allmänhet
            begagnar sig av, bör enligt nutida rätts- uppfattning kännetecknas
            och uppbäras av förstahandsiakttagelser öga mot öga och sålunda,
            så vitt möjligt, icke endast genom inläsande av skriftliga rapporter
            såsom grund för därpå fattade omdömen och utlåtanden. Det förhållande,
            att den sociala lagstiftningen stipulerat, att åtminstone en kvinna
            ovillkorligen skall vara ledamot såväl i fattigvårdsstyrelse som
            i barnavårdsnämnd, giver vid handen, att tiden nu är inne för
            en processlag- stiftning, som stadgar, att kvinna skall vara bisittare
            uti mål av här ifråga- varande slag. Hur detta önskemål skall
            kunna realiseras utgör ett spörsmål, som givet- vis i främsta
            rummet bör komma under processlagberedningens bedömande.
          </p>
          <pb facs="riksdagen-motions-pdf/data/1938/mot_1938__ak__280/mot_1938__ak__280-003.pdf"/>
          <fw xml:id="i-SNbMrk9pEBF3rnpuHX3GYg">
            Motioner i Andra kammaren, Nr 280. 2
          </fw>
          <p xml:id="i-VfyuFYWFMv7bmKaA2J1eCu">
            I propositionen till 1931 års riksdag uttalade sig dåvarande
            chefen för justitiedepartementet i allmänhet för tanken, att lekmannaelementet
            i viss utsträckning borde vara tillgodosett i domstolarna, även
            stadsdomstolarna. Sålunda yttrade han i nu angivna hänseende att
            lekmännens deltagande tills vidare endast borde omfatta en sådan
            mera enhetlig grupp av mål, som vore ägnad att i högre grad tilldraga
            sig allmänhetens intresse och där deras med- verkan jämväl ur
            rättsskipningens synpunkt vore särskilt önskvärd. De skäl som
            departementschefen i propositionen framhållit i fråga om rättsskip-
            ningens folkliga anknytning ägde beträffande dessa mål sin fulla
            tillämp- ning. ot Av sist berörda yttrande torde kunna anses framgå,
            att departementsche- fen icke i och för sig stod främmande för
            tanken på en utsträckning av lek- mannainflytandet jämväl till
            andra grupper av mål, för vilka det särskilt lämpade sig. Vid
            riksdagsbehandlingen av frågan om lekmannaelementet i rådhusrät-
            terna stannade kamrarna i skiljaktiga beslut. Sålunda förklarade
            andra kammaren, att det syntes ofrånkomligt, att även städernas
            rättsskipning förr eller senare kompletterades med ett lekmanna-
            element. Första kammaren, som avstyrkt inrättande av nämnd vid
            rådhusrätterna, uttalade likväl, att detta naturligen icke utesiöte,
            att i särskilda grupper av mål tillfälle kunde beredas lekmän
            att medverka vid rättsskipningen i stads- domstolarna. Denna kammare
            angav dessutom såsom en riktlinje, måhända ägnad att tagas i övervägande
            i det syfte, som med denna motion avses, att det borde tagas under
            övervägande, huruvida icke ökade möjligheter borde skapas att
            i mål rörande brott förövade av personer under aderton år ut-
            nyttja den sakkunskap, som finnes inom barnavårdsnämnderna eller
            hos andra organ för ungdoms- och barnavård. Den ståndpunkt, riksdagen
            sålunda redan intagit vid behandling av hu- vudgrunderna för en
            rättegångsreform, synes sålunda icke lägga hinder i vägen för
            i denna motion avsedda syftemåls förverkligande utan detta fast-
            mer stå i samklang med riksdagens intentioner. På grund av vad
            jag sålunda anfört tillåter jag mig hemställa,
          </p>
          <p xml:id="i-FbrPCMwaV7SqhD5okA1GB2">
            alt riksdagen måtte besluta att i anslutning till ovan anför-
            da synpunkter i skrivelse till Kungl. Maj:t hemställa, att Kungl.
            Maj:t måtte uppdraga åt processlagberedningen att, i samband med
            utarbetande av förslag till ny domstolsorga- nisation, jämväl
            taga i övervägande, huruvida, i vad mån och på vad sätt kvinna
            skall beredas säte och stämma i domstol vid handläggning av mål
            och ärenden, däri kvinna är part eller kvinnas rätt och intresse
            eljest är i fråga.
          </p>
          <p xml:id="i-9KqQhF2aqCJyjBL2UcoVuG" type="date">
            Stockholm den 23 januari 1938.
          </p>
          <div xml:id="i-8zjdN3XrZYwZxQXfGK9tGP" type="signatureBlock">
            <list xml:id="i-RcjtpBGP7CsYQQa8KDHbmY">
              <item xml:id="i-N51ePxavcJ3XxxbHra1W2i" who="i-B7LX4Gyyh4tsUX8MWZmh68" type="signature">
                Oscar Dahlbäck
              </item>
            </list>
          </div>
        </div>
      </div>
    </body>
  </text>
</TEI>
