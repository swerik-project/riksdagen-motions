<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-00176">
  <teiHeader>
    <fileDesc>
      <titleStmt>
        <title>Erkännande av Jerusalem som Israels huvudstad</title>
        <author corresp="i-TKwDinNn4twnLieK52EXRu">av Björn Söder (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:176 av Björn Söder (SD)</title>
          <idno type="rdwebb">HA02176</idno>
          <rs type="number">176</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA02176/text</ref>
          <ref type="dokument_url_html">https://data.riksdagen.se/dokument/HA02176</ref>
          <ref type="dokumentstatus_url_xml">https://data.riksdagen.se/dokumentstatus/HA02176</ref>
          <ref type="pdf">https://data.riksdagen.se/fil/1135F794-FEDB-4BC7-B77A-FC46784DC4DC</ref>
          <ref type="docx">https://data.riksdagen.se/fil/68EB4149-FA6D-4FD4-A1A0-0CEDCF0DFB24</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CT9gytsXCj4pERXu5yVzmC" type="signed"/>
        <correspContext corresp="i-CT9gytsXCj4pERXu5yVzmC">
          <note type="signatory" corresp="i-TKwDinNn4twnLieK52EXRu"/>
        </correspContext>
        <correspAction xml:id="i-NCeHwxqNRE8wUZnW8MfiJA" type="submitted">
          <date when="2022-11-16"/>
          <time when="16:58:14"/>
        </correspAction>
        <correspAction xml:id="i-EzBdHMX9DkQaGVMf5dGkq1" type="reviewed">
          <date when="2022-11-16"/>
          <time when="17:13:25"/>
        </correspAction>
        <correspAction xml:id="i-T7ht8W8QytPH3NVhiYb6hA" type="referred">
          <date when="2022-12-01"/>
        </correspAction>
        <correspAction xml:id="i-HrcDhgAqdToESQfJma3Art" type="assigned">
          <date when="2023-04-26"/>
          <time when="16:47:48"/>
        </correspAction>
        <correspContext corresp="i-HrcDhgAqdToESQfJma3Art">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Lq3DKpt7zYBAN5eBbqQv2g" type="behandlas_i"/>
        <correspContext corresp="i-Lq3DKpt7zYBAN5eBbqQv2g">
          <ref type="uppgift">2022/23:KU1</ref>
          <ref type="ref_dok_id">HA01KU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WKQidWBiGXSxpsgM2VRsDD" type="behandlas_i"/>
        <correspContext corresp="i-WKQidWBiGXSxpsgM2VRsDD">
          <ref type="uppgift">2022/23:KU24</ref>
          <ref type="ref_dok_id">HA01KU24</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU24</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4WvNsEVmwYFUqqDceQGqKt" type="behandlas_i"/>
        <correspContext corresp="i-4WvNsEVmwYFUqqDceQGqKt">
          <ref type="uppgift">2022/23:UU7</ref>
          <ref type="ref_dok_id">HA01UU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PVZzEqi27CbbJ2mzMFPtN4" type="motHeader">
        <div xml:id="i-X4XNeJmeDtR5Rhp8F8MJwe" type="motTitle">
          Motion till riksdagen 2022/23:176 av Björn Söder (SD) Erkännande
          av Jerusalem som Israels huvudstad
        </div>
      </div>
      <div xml:id="i-sdvVLJWqZA81Q2BaEp35K" type="motBody">
        <div xml:id="i-Ezyx9KQDgRc9nTWJgrD5sd" type="motProposal" subtype="förslag">
          <head xml:id="i-7o3y8TUvondVXWmSDkNvMo">
            Förslag till riksdagsbeslut
          </head>
          <list xml:id="i-9RHBh4yZBgiFV1vs8YrykE" style="ol">
            <item xml:id="i-AkkAYTwRjq6kxUo9z4XaMV">
              Riksdagen ställer sig bakom det som anförs i motionen om att
              formellt erkänna Jerusalem som Israels huvudstad och tillkännager
              detta för regeringen.
            </item>
            <item xml:id="i-WQrpzv7cZYLx7TFGgHSzNk">
              Riksdagen ställer sig bakom det som anförs i motionen om att
              flytta Sveriges ambassad i Israel till Jerusalem och tillkännager
              detta för regeringen.
            </item>
          </list>
        </div>
        <div xml:id="i-H2QYfc874MrLbUz5TTYk99" type="motContent">
          <head xml:id="i-YLEQLhksEmqMisxTFXC3TD" type="h1">
            Motivering
          </head>
          <p xml:id="i-YR4PaVuf4us7nTUfm59o3c">
            Den 19–26 april 1920 beslöt de allierade segermakterna efter
            första världskriget i San Remo att inom det brittiska mandatet
            Palestina garantera inrättandet av ett nationellt hemland för
            det judiska folket. Texten är också tydlig i San Remo-konferensens
            beslut med att ”erkännande har därmed gjorts av det historiska
            sammanhang det judiska folket har med Palestina och grunderna
            för att återupprätta sitt nationella hem i landet”.
          </p>
          <p xml:id="i-8z2ZbAUKmXuvEzPkVYi9e2">
            Beslutet, som var lagligt bindande, följde internationella rättssystem,
            som också kallas folkrätten och hade den brittiska så kallade
            Balfourdeklarationen från 1917 som utgångspunkt. Palestinamandatet
            innehöll vid den här tiden det man i dag kallar Israel och Jordanien.
            Enligt detta avtal tillhör det som kallas Västbanken Israel fullt
            ut.
          </p>
          <p xml:id="i-57Y6EjJRDgcpJuS8qWZBQJ">
            I juli 1922 tillerkände Nationernas Förbund (NF) Storbritannien
            Palestina som mandat. Man erkände det historiska bandet mellan
            det judiska folket och landet. Storbritannien fick till uppgift
            att underlätta inrättandet av ett judiskt nationalhem i Palestina.
            Palestinamandatet omfattade hela det område som idag är Israel,
            Västbanken, Gaza, Golanhöjderna och Jordanien.
          </p>
          <p xml:id="i-2FLBdExeb451trfvATkHpw">
            I september 1922 bestämde NF:s råd och Storbritannien att det
            judiska national­hemmet inte skulle omfatta området öster om Jordanfloden,
            vilket utgjorde tre fjärdedelar av mandatet. Området öster om
            Jordanfloden blev sedan det hashimitiska kungadömet Jordanien.
          </p>
          <p xml:id="i-94i4y8Rr1asXonxJfzHb3k">
            År 1937 rekommenderade britterna en delning av landet i två stater,
            en judisk och en arabisk. Det judiska ledarskapet accepterade
            idén av en delning och auktoriserade den judiska byrån att förhandla
            med den brittiska regeringen i ett försök till att omformulera
            vissa aspekter i förslaget. Araberna var kompromisslösa emot alla
            planer på någon form av delning.
          </p>
          <p xml:id="i-VxqtRA7j5FSHYaaYJmuQvi">
            De motstridiga kraven från de judiska och arabiska samfunden
            ledde till att den brittiska regeringen i april 1947 begärde att
            ”Palestinafrågan” skulle flyttas över till FN:s generalförsamling.
            Som ett resultat av detta inrättades en specialkommitté för att
            rita upp ett förslag om landets framtid. FN föreslog en delning
            av Palestinamandatet, där en arabisk och en judisk stat skulle
            skapas. FN:s delningsplan för det brittiska Palestina­mandatet
            från 1947 innebar att hela Jerusalem med omnejd skulle betraktas
            som en internationell zon. En kvalificerad majoritet av FN:s medlemmar
            röstade för förslaget och generalförsamlingen antog resolution
            181(II). Judarna accepterade delningsförslaget men arabstaterna
            och de palestinska araberna gjorde det inte. Därmed föll hela
            planen.
          </p>
          <p xml:id="i-UxugwpjhMtzutGGUKYbp2D">
            När staten Israel utropades 1948 anföll de intilliggande arabstaterna
            Israel med syfte att utplåna staten. Östra Jerusalem ockuperades
            av dåvarande Transjordanien och judarna fördrevs, medan västra
            Jerusalem blev en del av Israel. I samma aggressionskrig ockuperade
            även Transjordanien Västbanken och Egypten intog Gaza.
          </p>
          <p xml:id="i-NnpgxR2MwcQL1winBNKZsu">
            När det israeliska parlamentet, Knesset, höll sitt första ordinarie
            sammanträde 1949 beslutade man att Jerusalem är den judiska statens
            huvudstad, vilket det har varit sedan 1950 då Israel flyttade
            sin regering till västra Jerusalem. I dag finns nu parlamentet,
            presidenten, högsta domstolen och departementen, men även sociala
            och kulturella institutioner och myndigheter, installerade i Jerusalem.
          </p>
          <p xml:id="i-DRVxv89oGBwPYJdx12MAPR">
            När arabstaterna 1967 gjorde ett nytt försök att utplåna Israel,
            tog Israel Västbanken från Jordanien, som då hade ockuperat den
            illegalt i 19 år. Man tog även Jerusalem som lidit under samma
            ockupation och sedan dess har Jerusalem varit en odelad huvudstad
            för Israel. Att staden står under israelisk kontroll har inneburit
            att människor från alla religioner kunnat komma dit. Så var inte
            fallet när östra delen stod under arabisk kontroll.
          </p>
          <p xml:id="i-9avHBvaFfMo4AWXyFH68Q7">
            USA erkände i december 2017 Jerusalem som Israels huvudstad och
            det amerikan­ska utrikesdepartementet fick direktiv att börja
            flytta den amerikanska ambassaden från det finansiella centret
            Tel Aviv till huvudstaden Jerusalem. Denna åtgärd åtnjuter ett
            brett tvärpolitiskt stöd i kongressen, bland annat uttryckt i
            Jerusalem Recognition Act från 1995 som bekräftades av senaten
            så sent som bara ett halvår innan erkännandet.
          </p>
          <p xml:id="i-bKKVZpuYQwZ9piB2QSnCr">
            Sverige bör göra det som redan är självklart och som judarna
            själva känt till i 3 000 år (då kung David köpte platsen som i
            dag är Tempelberget), nämligen att erkänna Jerusalem som Israels
            huvudstad och flytta den svenska ambassaden från det finansiella
            centret Tel Aviv till huvudstaden Jerusalem. Sveriges ambassad
            bör givetvis vara för­lagd till samma stad som Israel styrs ifrån
            och Jerusalem är de facto Israels huvudstad.
          </p>
        </div>
        <div xml:id="i-7UvmSZrAMAv8ZDTKzUvDxc" type="motSignatures">
          <list xml:id="i-4vk4cAHd1MrcUKMCvKkY3P">
            <item xml:id="i-Hk7RrGXZnWMymL1jMTGhpc" who="i-TKwDinNn4twnLieK52EXRu">
              Björn Söder (SD)
            </item>
          </list>
        </div>
      </div>
    </body>
  </text>
</TEI>
