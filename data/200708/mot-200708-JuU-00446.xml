<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00446">
  <teiHeader>
    <fileDesc>
      <titleStmt>
        <title>Övervakningssamhället</title>
        <author corresp="i-FfCiJc8kVZcwio9wsCvVkH">av Mehmet Kaplan m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Övervakningssamhället</title>
          <idno type="rdwebb">GV02Ju446</idno>
          <rs type="number">Ju446</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju446/text</ref>
          <ref type="dokument_url_html">http://data.riksdagen.se/dokument/GV02Ju446</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju446</ref>
          <ref type="doc">http://data.riksdagen.se/fil/863D20DD-045F-496C-B4DC-69A09719D41A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XjMpC5twfPDFfwq4kzEANC" type="signed"/>
        <correspContext corresp="i-XjMpC5twfPDFfwq4kzEANC">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-YLCb84oKoGK1m8cPa9cw3z"/>
        </correspContext>
        <correspAction xml:id="i-VG3iuXqk7H5qjtMeuMzF4G" type="referral">
          <date when="2007-10-16"/>
        </correspAction>
        <correspAction xml:id="i-BtKWCF5F65hqasQarhkj9a" type="dismissal">
          <date when="2007-10-16"/>
        </correspAction>
        <correspAction xml:id="i-FVcRwscWBYfzb59oZzKo92" type="numbering">
          <date when="2007-10-09"/>
        </correspAction>
        <correspAction xml:id="i-3bYawpqgwz5SfN3vwTFe9F" type="submission">
          <date when="2007-10-05"/>
        </correspAction>
        <correspAction xml:id="i-RqeaWhpwGCXdKEG165eZiM" type="transfer">
          <date when="2007-10-05"/>
        </correspAction>
        <correspAction xml:id="i-BSD2NydFHfoDVb4ynEBLQV" type="assigned"/>
        <correspContext corresp="i-BSD2NydFHfoDVb4ynEBLQV">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-MtWrHvftKg3e7XGg1twQFr">
            Sammanfattning
          </head>
          <p xml:id="i-CZftR8JbdCgMbEqNeraDsM">
            Under de senaste åren, sedan attacken mot World Trade Center
            i USA den 11 september 2001, har integritetskränkande förslag
            antagits i en rasande fart på nationell nivå men även inom EU.
            Det går att konstatera att vi befinner oss i ett paradigmskifte
            där flera av våra hitintills gällande rättssäkerhetsprinciper
            om den personliga integriteten frångås i kampen mot terrorism
            och grov brottslighet.
          </p>
          <p xml:id="i-VBAvxrTLEcwbDWJaytgXmC">
            Kommande förslag från regeringen väntas i fråga om buggning (så
            kallad hemlig rumsavlyssning), nämligen preventiva hemliga tvångsmedel,
            EG-direktivet om lagring av teletrafikuppgifter samt att Försvarets
            radioanstalt (FRA) ska tillåtas bedriva signalspaning på kabelburen
            trafik såsom Internet och telefoni.
          </p>
          <p xml:id="i-8MiXYT1aDMU77GqXrHDrs1">
            Miljöpartiet lyckades under 2006 tillsammans med tre andra partier
            i riksdagen bordlägga förslagen om preventiva tvångsmedel och
            buggning och år 2007 lyckades vi även bordlägga förslaget om kabelspaning
            för FRA.
          </p>
          <p xml:id="i-58HkBLiLEfMZGbvGhf6N4m">
            Liksom bland annat Justitieombudsmannen, Justitiekanslern, Lagrådet,
            Advokatsamfundet och Svenska Helsingforskommittén är vi kritiska
            mot regeringens ståndpunkt om vinsterna för det polisiära arbetet
            och rättssäkerheten med de nämnda integritetskränkande förslagen.
            Nedan utvecklas våra ståndpunkter.
          </p>
        </div>
        <div type="motProposal" subtype="förslag">
          <head xml:id="i-94ympxziosCndNZdi33zMZ">
            Förslag till riksdagsbeslut
          </head>
          <list style="ol">
            <item xml:id="i-MtKqb99PN9AJ9re3QYdzcF">
              Riksdagen tillkännager för regeringen som sin mening vad som
              anförs i motionen om att av rättssäkerhetsskäl avvisa kommande
              förslag från regeringen om preventiva tvångsmedel och buggning.
            </item>
            <item xml:id="i-9t9GTqpvJdt9JgZ7YFSk4S">
              Riksdagen tillkännager för regeringen som sin mening vad som
              anförs i motionen om att av rättssäkerhetsskäl avvisa kommande
              förslag från regeringen om kabelspaning för Försvarets radioanstalt.
              1
            </item>
            <item xml:id="i-SkLuHf4vbXwzbU9jA2DZ2w">
              Riksdagen tillkännager för regeringen som sin mening vad som
              anförs i motionen om att av rättssäkerhetsskäl avvisa kommande
              förslag från regeringen om datalagringsdirektivet från EU.
            </item>
            <item xml:id="i-3RTFaKw5dqtThGhCqy7B6D">
              Riksdagen tillkännager för regeringen som sin mening vad som
              anförs i motionen om att regeringen låter utreda hur en förbättring
              och effektivisering av de offentliga ombudens arbete kan komma
              till stånd.
            </item>
            <item xml:id="i-73ob5Bzyd17UhqJHRHDXAf">
              Riksdagen tillkännager för regeringen som sin mening vad som
              anförs i motionen om vikten av att beakta Integritetsskyddskommitténs
              kommande ställningstagande innan åtgärder vidtas som berör den
              personliga integriteten. 2
            </item>
            <item xml:id="i-4UWv7HXwQMcyrcgZtNaUMW">
              Riksdagen tillkännager för regeringen som sin mening vad som
              anförs i motionen om att leva upp till Europakonventionens artiklar
              8 och 13. 2
            </item>
            <item xml:id="i-9fQscwnjUDH2XYXHr9yW7g">
              Riksdagen tillkännager för regeringen som sin mening vad som
              anförs i motionen om vikten av att garantera medborgarna insyn
              i och medel för att skydda sig mot integritetskränkande intrång
              från staten. 2
            </item>
          </list>
          <p xml:id="i-AbZ947YT5yNw7i92d22PAE">
            1 Yrkande 2 hänvisat till FöU.
          </p>
          <p xml:id="i-UM4q36ostMkbv9ZgQNUJeB">
            2 Yrkandena 57 hänvisade till KU.
          </p>
        </div>
        <div type="motContent">
          <head xml:id="i-JAxmMXHmdVZo9Th4Va25HM" type="h1">
            Ineffektiva hemliga tvångsmedel
          </head>
          <p xml:id="i-QVyANCZYnvscAtDNaQ4bxx">
            I den senaste upplagan av regeringens redogörelse för riksdagen
            om användandet av hemliga tvångsmedel (skr. 2006/07:28) framgår
            att antalet teleavlyssningar ökat drastiskt. År 2006 gavs enligt
            Rikspolisstyrelsen och riksåklagaren 893 tillstånd till telefonavlyssning
            jämfört med 396 för tio år sedan. Trots ökningen har effektiviteten,
            fall där åtgärden haft betydelse för undersökningen, minskat från
            50 procent av fallen till 42 procent av fallen från år 2004 till
            år 2005. Den lilla positiva utvecklingen kan ses i att domstolarnas
            och de offentliga ombudens arbete år 2005 gav tolv avslag vid
            ansökning om hemlig teleavlyssning jämfört med år 2004 då endast
            en ansökan avslogs.
          </p>
          <p xml:id="i-P5xCN36tnq8YiyRN6M2EmN">
            Regeringen angav i den senaste skrivelsen den alltmer organiserade
            brottsligheten som orsak till ökningen i antalet tillstånd samt
            även de bättre tekniska möjligheterna till avlyssning som nu står
            polisen till buds. Som förklaring till att endast 42 procents
            effektivitet uppnåtts vid de fall då teleavlyssning använts menar
            regeringen att i de övriga fallen har inte avlyssningen kunnat
            ske i tillräcklig omfattning och även förekomsten av anonyma kontantkort.
          </p>
          <p xml:id="i-MQbRTt81SZaAVRmadu9pcp">
            Vidare anför regeringen att hemliga tvångsmedel är ett viktigt
            instrument i den brottsbekämpande verksamheten och hänvisar till
            att alla förundersökningar inte kan leda till fällande dom samt
            att graden av brottsmisstanke (skäligen misstänkt) inte får vara
            för hög för att tvångsmedlen ska kunna användas i ett tidigt skede
            av brottsutredningen för att viktig information inte ska gå förlorad.
          </p>
          <p xml:id="i-2FUze6j3xkX71tJDbnzyja">
            Det ter sig motsägelsefullt att regeringen förklarar att användningen
            av hemliga tvångsmedel år 2005 har varit framgångsrikt då det
            haft betydelse i enbart 42 procent av fallen. I ljuset av att
            regeringen är en varm förespråkare av ytterligare integritetskränkande
            instrument till polisen som preventiva tvångsmedel, buggning,
            kabelspaning från FRA samt datalagringsdirektivet från EU borde
            det ligga i regeringens intresse att se problematiken i den dåliga
            effektiviteten och leta efter lösningar.
          </p>
          <p xml:id="i-941hZjSZ5JNYvC7T68fJHW">
            Regeringen borde åtminstone i detta hänseende fråga sig om det
            inte finns ett problem i att över hälften av de fall där teleavlyssning
            utförts inte har haft någon betydelse för polisens arbete och
            vad detta i sådana fall har för effekt på medborgarnas förtroende
            för rättsväsendet med tanke på den onödiga integritetskränkningen?
            Vi menar att detta borde vara föremål för översyn och effektivisering.
          </p>
          <head xml:id="i-A9Vaujwuvz8uSNUEp1ZdPV" type="h1">
            Angående de kommande förslagen om preventiva tvångsmedel, buggning,
            datalagringsdirektivet och kabelspaning för Försvarets radioanstalt
          </head>
          <p xml:id="i-N9W4Lcge8GjGne7Fqywgnu">
            Eftersom de bordlagda lagförslagen om preventiva tvångsmedel,
            buggning, kabelspaning för Försvarets radioanstalt samt datalagringsdirektivet
            snart kommer att införas med den borgerliga majoritetens hjälp
            är det på sin plats att nämna dess betydelse för rättssäkerhetens
            utveckling i landet.
          </p>
          <head xml:id="i-9P2cHHYoQyMtWKjXUgJ5dX" type="h2">
            Preventiva tvångsmedel
          </head>
          <p xml:id="i-Mc5DKmYHSNfBpCLryYhtpB">
            Enligt förslaget om preventiva tvångsmedel ska kraven sänkas
            på graden av misstanke betydligt, från dagens att det ska gälla
            brott som ger minst två års fängelse till att polisen ska kunna
            anta att ett brott ska kunna äga rum.
          </p>
          <p xml:id="i-W6kb9ZJkWjfG8y1HBcxcWH">
            Den förra regeringen grundade sitt förslag på en utredning av
            Solveig Riberdahl som kritiserats hårt av justitiekansler Göran
            Lambertz, Advokatsamfundet och Juridiska fakultetsnämnden vid
            Stockholms universitet.
          </p>
          <p xml:id="i-VWGVEy2zMN7jSqVxUd2BZ">
            Justitiekanslern kritiserar avvägningen mellan polisens behov
            av att bekämpa brott och intrånget i den personliga integriteten
            och menar att det blir mest pannkaka.
          </p>
          <p xml:id="i-6T3Rx2hg3n6vYydUN1KhaD">
            Advokatsamfundet har i sitt remissvar påtalat den överhängande
            risken av att de hemliga tvångsmedlen nu drabbar en större krets
            av människor, exempelvis vänner och anhöriga till misstänkta.
          </p>
          <p xml:id="i-8EnZ41bDPp6Soq1mrdMtxq">
            Juridiska fakultetsnämnden vid Stockholms universitet skriver
            i sitt remissvar: På en rent abstrakt nivå, om förslaget blir
            lag, skapas det utrymme för den typ av kontroll av befolkningen
            som man mer förknippar med starkt auktoritära regimer än med demokratiska
            stater.
          </p>
          <p xml:id="i-G1sUUoXod7jG93s4VMYPaR">
            Enligt fakultetsnämnden är det viktigt att skapa starka rättssäkerhetsgarantier
            mot missbruk av tvångsmedlen samt mycket säkra kontrollmekanismer.
            Här aktualiseras diskussionen om rollen för de offentliga ombuden,
            domstolen och förslaget om inrättande av en säkerhets- och integritetsskyddsnämnd.
            Denna diskussion förs nedan.
          </p>
          <p xml:id="i-GFVSbBXDYGcGWFBPBfWA4h">
            Miljöpartiet röstade för bordläggning av lagförslaget om preventiva
            tvångsmedel 2006. Kommande förslag av om detta kommer vi att motsätta
            oss av ovan angivna skäl.
          </p>
          <head xml:id="i-Cyf7EGy2hMzZ4vyfCtfw3W" type="h2">
            Buggning
          </head>
          <p xml:id="i-PDMceDD73YxKrBt1tSduZb">
            Buggning är ett hemligt tvångsmedel med mycket långtgående ingrepp
            i den enskildes integritet. Vi delar före detta justitieombudsman
            Claes Eklundhs bedömning i sitt remissvar på Buggningsutredningens
            betänkande att det inte är fråga om en gradskillnad utan snarare
            en artskillnad mellan buggning och s.k. integritetskränkande tvångsmedel
            som hemlig teleavlyssning. Följderna av teleavlyssning är begränsade
            till att avse den del av den misstänktes dagliga handhavanden
            som utgörs av telefonsamtal eller liknande kommunikation, medan
            buggning däremot i princip kan avse var som helst, när som helst
            och registrera alla typer av samtal och andra ljud. I sakens natur
            ligger att risken för att oskyldiga personers samtal kommer att
            avlyssnas är mycket större än vid hemlig teleavlyssning.
          </p>
          <p xml:id="i-QurQn2wBAKQ6Q2WGX8942u">
            Miljöpartiet delar JO Mats Melins synpunkt på förslaget att detta
            riskerar att leda till att äventyra allmänhetens tilltro till
            polisen och rättsväsendet i övrigt och därigenom få betydande
            samhällsskadliga effekter. Vi motsätter oss därför det bordlagda
            lagförslaget om buggning.
          </p>
          <p xml:id="i-5xvQ8bTF9dRFwVJg9yZfyk">
            Sammanfattningsvis vill vi understryka att de förslag som regeringen
            menar införa är ogenomtänkta och i sig en fara för rättssäkerheten.
            Vår uppfattning i denna fråga har stärkts av regeringens redogörelse
            av den ineffektiva och rättsosäkra användningen av nuvarande tvångsmedel
            i skrivelsen till riksdagen.
          </p>
          <p xml:id="i-CB4x9Nk8Dv1fphRFp5RbQX">
            Rättssäkerhet kräver nämligen att proportionalitets-, ändamåls-
            och behovsprincipen är tillgodosedda. Enligt Europakonventionen
            krävs att ingripanden i privatlivet är godtagbara i ett demokratiskt
            samhälle. Med regeringens intentioner att införa buggning och
            preventiva tvångsmedel ges bilden av en rättspolitik som vill
            sanktionera hårdare tag och större ingrepp i den personliga integriteten
            utan att först fråga om konsekvenserna av denna allomfattande
            övervakning av människor i vårt land är värd sitt pris. Miljöpartiet
            anser att det inte är värt priset utan anser snarare att brottsbekämpningen
            bör effektiviseras utifrån de instrument som står polisen till
            förfogande idag.
          </p>
          <p xml:id="i-ATX9rUu7anUexppyjMXz5k">
            Miljöpartiet röstade för bordläggning av lagförslaget om preventiva
            tvångsmedel 2006. Kommande förslag av om detta kommer vi att motsätta
            oss av ovan angivna skäl.
          </p>
          <head xml:id="i-TH5z4MeM47mDqZpihzDVq4" type="h2">
            Kabelspaning från Försvarets radioanstalt
          </head>
          <p xml:id="i-Qva2UsxoVe4KkxFyPrV662">
            En minoritet i riksdagen lyckades i våras tillsammans med Miljöpartiet
            bordlägga regeringens förslag om generell kabelspaning för Försvarets
            radioanstalt. Miljöpartiet de gröna motsätter sig förslaget därför
            att vi ser stora risker för den enskildes integritet med det kommande
            förslaget om att kunna registrera all telefon- och e-posttrafik
            som passerar landets gränser.
          </p>
          <p xml:id="i-5mQeZp6pzyB8Q6gAH3wUrf">
            Regeringen anför i sin proposition 2006/07:63 ett undantag för
            den generella och automatiserade avlyssningen i 3 § lagen om signalspaning
            i försvarsunderrättelseverksamhet. Där anges att sökbegrepp inte
            får vara direkt hänförliga till en viss fysisk person om det inte
            är av synnerlig vikt för verksamheten. I propositionen hänvisar
            regeringen trots allt till att det är den generella avlyssningen
            som kommer att fungera som en rättssäkerhetsgaranti mot att enskilde
            utsätts för ett integritetsintrång. Utan att gå noggrant in på
            hur denna spärr mot integritetskränkningar mot enskilda ska ske
            väljer regeringen bort diskussionen. Sedan finns undantaget från
            denna huvudregel senare i lagtexten där ingen klar bild ges av
            vem som kan komma att utsättas för en riktad avlyssning från Försvarets
            radioanstalt. Denna osäkerhet kring hur avlyssningen kommer att
            gå till öppnar upp för godtyckliga bedömningar som är oacceptabla
            ur integritets- och rättssäkerhetshänseende.
          </p>
          <p xml:id="i-YCtHTDKpx5GtST7bQjZJU5">
            Med regeringens lagförslag införs en generell avlyssningsverksamhet
            av trafik via kabel som passerar landets gränser, med vissa undantag.
            Med dagens teknologiska förutsättningar innebär detta att Internettrafik
            som skickas inom landet trots allt kan passera servrar som befinner
            sig utanför Sverige. Enligt IT-experter är i princip all e-posttrafik
            föremål för en sådan risk. Därmed är regeringens hänvisning till
            2 § i den nya lagen om signalspaning i försvarsunderrättelseverksamhet
            en icke-befintlig rättssäkerhetsspärr för e-postanvändare i Sverige.
            Om till exempel en svensk riksdagsledamot mejlar till en hotmailadress
            eller dylikt kommer detta mejl att bli föremål för analys av Försvarets
            radioanstalt. Med tanke på att regeringen och Regeringskansliet
            enligt förslaget ska undantas från kravet av att söka tillstånd
            från Försvarets underrättelsenämnd för skanning av mejltrafik
            innehållande vissa ordalydelser, blir en politiskt kontroversiell
            konsekvens att regeringen med tjänstemän lagligt kan avlyssna
            partipolitiska motståndares politiska hemligheter. Detta går emot
            själva folkstyrelsens grundvalar om fri åsiktsbildning som stipuleras
            i regeringsformen. I sig självt är en generell avlyssning av svenska
            folkets telefon- och e-posttrafik ett sådant kliv från rättssäkerhetsprincipen
            om att enbart enskilda brottsmisstänkta ska kunna utsättas för
            integritetsinskränkningar att det är att räkna som ett paradigmskifte
            i svensk rättshistoria.
          </p>
          <p xml:id="i-HGDkFcuCAMExfSZ9e7561m">
            Den automatiserade inhämtningen av sökbegrepp har stött på hård
            kritik från flera av de remissinstanser regeringen tillfrågat.
            Vi delar Säkerhetspolisens, Registernämndens, Kammarkollegiets,
            Post- och telestyrelsens samt Försvarets radioanstalts farhågor
            i sina remissvar att detta kan leda till oproportionerliga intrång
            i den enskildes integritet. Det är inte rimligt från vare sig
            rättssäkerhetssynpunkt eller integritetssynpunkt att den myndighet
            som begär inhämtning av sökbegrepp också ska bevilja sig själv
            tillstånd att göra det. Vi hänvisar här till det faktum att regeringen
            och Regeringskansliet ska kunna begära inhämtning av information
            från partipolitiska motståndare i riksdagen utan att behöva söka
            tillstånd från Försvarets underrättelsenämnd som övriga myndigheter
            kommer avkrävas. Vi ser här även ett hot mot yttrandefriheten
            då journalistisk verksamhet kommer att kunna avlyssnas.
          </p>
          <p xml:id="i-5PHpBJzTezHokBypAL3hz6">
            Kritiken har varit hård mot propositionens mening att militära
            och icke-militära hot numera ska hamna på Försvarets radioanstalts
            bord. Med det nya uttrycket yttre hot mot landet istället för
            yttre militära hot som är den nuvarande lydelsen, skapas ett diffust
            gränsdragningsområde för militära och polisiära befogenheter.
            Den ökade uppluckringen av polisiära befogenheter som överförs
            på militärens bord hotar förutsebarheten för medborgarna i statens
            befogenheter samt medför risker att dessa befogenheter utvidgas
            steg för steg utan att en utförlig kontroll av konsekvenserna
            görs.
          </p>
          <p xml:id="i-VnNo6sQptfpbKteoPuN7Pm">
            Vi delar därmed Säkerhetspolisens och Amnesty Internationals
            med fleras farhågor om att den föreslagna beskrivningen av nya
            hot är så vag att det inte går att förutse vilka företeelser som
            kan komma att bli föremål för verksamhetens intresse. Om man ser
            till den internationella utvecklingen där begreppen terrorist
            och terrorism tenderar att breddas och inbegripa fler och fler
            kriminella aktiviteter riskerar förslaget att sanktionera grova
            integritetskränkningar av fredliga politiska grupper som går emot
            statens politik. I den vilande propositionen Hemlig rumsavlyssning
            definieras bland annat terrorism som bland annat författningshotande
            verksamhet i den autonoma miljön där utomparlamentariska aktioner
            är relativt vanliga arbetsmetoder. Vi upprepar därför vår farhåga
            att i Sverige liksom i Danmark kan ideella miljöorganisationer
            komma att dömas för terroristbrott. Danmark dömde Greenpeace i
            augusti 2005 för terroristbrott efter att de vecklat ut en banderoll
            på jordbruksdepartementets byggnad där det stod Nej till GMO-svin.
            Vi skräms av den annalkande utvecklingen där utomparlamentariska
            organisationer per definition blir misstänkta för terroristbrott.
            Att utomparlamentarism är definitionen på all politisk verksamhet
            som inte pågår inom politiska partier och i riksdagen verkar inte
            hindra regeringen från att klassificera allt sådant som författningshotande
            verksamhet. Vi kan för vår del inte bli annat än undrande inför
            vilken syn på demokratins institutioner detta ger uttryck för
            och vad i sådana fall detta innebär för organisationer som Amnesty,
            Green-peace och Förbundet Djurens Rätt.
          </p>
          <p xml:id="i-8U7mcryHJaZhte14SRGVRF">
            Regeringen har inte aviserat att förslaget kommer att dras tillbaka.
            Om denna generella avlyssning blir verklighet leder den således
            till ett hårt slag mot rättssäkerhetsprincipen om förutsebarhet
            i lagstiftningen, som därmed riskerar att drabba ideella organisationer
            som kämpar för en levande demokrati i sin kritik mot statens politik.
          </p>
          <head xml:id="i-RKJL8umd4MPZ2LGcTbk9vM" type="h2">
            Datalagringsdirektivet
          </head>
          <p xml:id="i-XgsSmASS3MzHw7CENmctyz">
            Inom EU har framtagits ett förslag till direktiv om lagring av
            uppgifter som behandlats i samband med tillhandahållande av allmänt
            tillgängliga elektroniska kommunikationstjänster och om ändring
            av direktiv 2002/58/EG. I korthet innebär detta att minimiregler
            införs som anger att ett land skall införa regler om att alla
            uppgifter om vem som kommunicerat med vem, när, var och hur, skall
            lagras minst sex månader. Enskild stat får bestämma att lagring
            skall ske längre än upp till två år.
          </p>
          <p xml:id="i-GbpeqU38qt8TJ7oPhLuYzv">
            Även obesvarade samtal ska lagras, och varje medlemsstat får
            själv definiera vad som är allvarliga brott.
          </p>
          <p xml:id="i-Fy2NMXWhLVnwYMVZgqnkdQ">
            I dag finns bestämmelser enligt lagen om elektroniskt kommunikation
            om att operatören får lagra dessa uppgifter så länge de behövs
            för att kunna ta betalt m.m. för den tillhandahållna tjänsten,
            typiskt sett mindre än sex månader.
          </p>
          <p xml:id="i-S6ty8vTC1QXyqrpCuvQcVn">
            Det nya direktivet innebär att uppgifter om all elektronisk kommunikation
            kommer att finnas lagrad och sparad. Innehållet sparas inte och
            kan inte avläsas. Det finns dock utredningsförslag här i Sverige
            (Beredningen för rättsväsendets utveckling) om att polisen skall
            kunna avlyssna all elektronisk kommunikation genom avlyssningsanordningar
            exempelvis av datatrafik (t.ex. s.k. trojanska hästar).
          </p>
          <p xml:id="i-S1Y8RyaFRKqRiT9u34xVjB">
            Enligt uppgifter från Sydsvenska Dagbladet den 12 maj 2006 ska
            amerikanska FBI få tillgång till den datatrafik som lagras i Sverige
            enligt EU-direktivet. Därmed får direktivet mer långtgående effekter
            än det som den tidigare regeringen gett sken av vid sina förhandlingar
            på EU-nivå.
          </p>
          <p xml:id="i-Dfz48qFH35oJfvfuPQwM7P">
            Sedan den 15 september har EU:s datalagringsdirektiv införts
            i Danmark. Det innebär omfattande digital övervakning av människors
            elektroniska kommunikation. Bland annat ska information lagras
            om vem varje människa mejlar, sms:ar och ringer samt var de befinner
            sig geografiskt när mobiltelefonen används. Förpliktelse att lagra
            uppgifter gäller inte bara mobiloperatörer utan även bland annat
            hotell och campingplatser med trådlösa nät, Internetkaféer, bostadsrättsföreningar
            som sköter sitt eget nät och liknande. Därmed går Danmark längre
            än vad som krävs enligt EU-direktivet. Myndigheterna i Danmark
            har sagt rent ut att den nya övervakningen i praktiken avskaffar
            brevhemligheten. Det bedöms att ungefär 15 000 uppgifter per medborgare
            kommer att lagras om året.
          </p>
          <p xml:id="i-MFrUvq1gyf9Ju42MA9xa28">
            Miljöpartiet anser att datalagringsdirektivet inte motsvarar
            ett faktiskt behov. Dagens lagstiftning tillgodoser de behov som
            finns. Lagringen medför mycket stora kostnader som kommer att
            drabba konsumenterna. Den vars kommunikation polisen tagit del
            av kommer inte att få reda på detta i efterhand om personen är
            oskyldig. Kommer informationen i orätta händer kan den leda till
            mycket stor skada, exempelvis öppna upp för utpressning m.m. Denna
            typ av massregistrering av den enskildes förehavanden är ingrepp
            av oproportionerliga mått i den personliga integriteten. Miljöpartiet
            motsätter sig skapandet av ett övervakningssamhälle av dessa mått.
          </p>
          <head xml:id="i-RpX4RriaSk9XuKeeSngd8z" type="h1">
            Garantier för rättssäkerhet
          </head>
          <head xml:id="i-8UyWQKKfNaRpdEXPQSJebC" type="h2">
            Domstolarnas och de offentliga ombudens roll
          </head>
          <p xml:id="i-F3DF7iEYrTnAJoYER38aNk">
            Sedan tidigare ska beslut om hemliga tvångsmedel fattas av domstol
            utan att den misstänkte själv är närvarande. För att bevaka den
            enskildes rätt och personliga integritet har ett system med offentliga
            ombud tillsatts. De offentliga ombuden ska också bevaka att principerna
            för tvångsmedelsanvändning efterlevs. Enligt vad regeringen uppger
            har införandet av offentliga ombuden till dags dato inte ökat
            antalet avslag på ansökan om hemlig kameraövervakning. Vad gäller
            hemlig teleavlyssning och hemlig teleövervakning har endast tolv
            begäran om tillstånd avslagits av domstol år 2005.
          </p>
          <p xml:id="i-SM3sieqDfiCYDVaHikXK4G">
            Under 2005 har många av de offentliga ombuden starkt kritiserat
            deras ytterst begränsade möjligheter att hjälpa medborgarna tillvarata
            sina medborgerliga fri- och rättigheter. Det har framkommit att
            såväl domstolens som de offentliga ombudens reella möjligheter
            att pröva en ansökan om exempelvis hemlig teleavlyssning är ytterst
            minimala. Det skulle till och med kunna ifrågasättas om inte den
            rättsliga prövningen och de offentliga ombudens inblandning i
            proceduren är av rent formellt slag. Det är mot denna bakgrund
            angeläget att de offentliga ombudens roll i försvaret av medborgarnas
            integritet blir föremål för ytterligare utredning.
          </p>
          <head xml:id="i-Rq7LUEjmoxoJt5KzBs6nV3" type="h1">
            Säkerhets- och integritetsskyddsnämnden
          </head>
          <p xml:id="i-G6NMdjBmtATFEh8L9W8UDL">
            Regeringen föreslår att inrätta en särskild nämnd, Säkerhets-
            och integritetsskyddsnämnden, med uppgift att granska myndigheternas
            användning av hemliga tvångsmedel samt hemliga identiteter för
            poliser.
          </p>
          <p xml:id="i-PSsDwKMYmaorYApj3CwxYj">
            Det nya förslaget innebär glädjande nog att underrättelseskyldighet
            införs för polisen efter att t.ex. avlyssning ägt rum. Detta är
            en vinst för rättssäkerheten. Däremot kommer underrättelseskyldigheten
            att kombineras med en rad undantag. Underrättelseplikten ska enligt
            förslaget inte gälla om en uppgift i förundersökningen är sekretessbelagd
            eller vid förundersökningar om sabotagebrott, brott mot rikets
            säkerhet och terroristbrott det vill säga Säkerhetspolisens verksamhet.
          </p>
          <p xml:id="i-94VoL55xtwh2MZJJvFSVEQ">
            Underrättelseskyldigheten för stater vid användning av integritetskränkande
            åtgärder fastslogs av Europadomstolen i fallet Klass m.fl. mot
            Tyskland . I fallet konstaterades för att artikel 8, rätten till
            privatliv, inte ska anses kränkt måste staten leva upp till artikel
            13 som stadgar rätten till effektiva rättsmedel, nämligen att
            en underrättelseskyldighet måste kombineras med ett skadeståndsansvar
            för staten vid felaktig användning av integritetskränkande åtgärder.
          </p>
          <p xml:id="i-FQLXKba7YAarm9nMizvfZp">
            Svenska Helsingforskommittén (SHK) och Svenska Avdelningen av
            Internationella Juristkommissionen har i sina remissvar påpekat
            bristerna vid skadeståndsansvar för staten gällande inkorrekt
            användning av hemliga tvångsmedel mot enskild. SHK har framfört
            att ett strikt skadeståndsansvar bör gälla vid felaktiga åtgärder
            samt Svenska Avdelningen av Internationella Juristkommissionen
            understryker att det finns ett behov av en utvidgad rätt till
            skadestånd i sådana fall där användningen av hemliga tvångsmedel
            har varit obefogad eller oproportionerlig. Miljöpartiet delar
            deras ståndpunkter och det är här angeläget att understryka att
            underrättelseskyldigheten inte gäller vid de nämnda undantagen.
            Detta leder till att i de fall enskilda utsätts för integritetskränkande
            åtgärder vid brottsmisstankar om till exempel terroristbrott har
            dessa ingen möjlighet att få vetskap om integritetskränkningen
            i efterhand och därmed kräva skadestånd av staten. Denna stora
            brist i förslaget ger vid handen att svenska staten inte kommer
            att uppfylla kraven enligt Europakonventionen. Särskilt uppseendeväckande
            är detta med anledning av att definitionen av terroristbrott är
            mycket vagt uttryckt i dagens lagstiftning.
          </p>
          <p xml:id="i-Ev6xLSinvg75fRXyHWnbNG">
            Vad gäller definitionen av terroristbrott är den största bristen
            just klassificeringen av denna typ av brott. Av lagen om straff
            för terroristbrott följer till exempel att grov skadegörelse kan
            utgöra ett terroristbrott om gärningen kan skada en stat eller
            en mellanstatlig organisation och gärningen görs med viss avsikt
            såsom att injaga fruktan hos en befolkning eller en befolkningsgrupp.
            Miljöpartiet delar Advokatsamfundets och Stockholms tingsrätts
            kritik mot dessa kumulerade farobedömningar för att de leder till
            en otydlighet vid tillämpningen av lagen och därmed rättsosäkerhet
            i lagens förutsebarhet för medborgarna. Enligt regeringens lagförslag
            kommer således enskilda som misstänks för denna vaga definition
            av terroristbrott inte att omfattas av rätten till efterhandsinformation.
          </p>
          <p xml:id="i-MrBLYHW2pbP855U6kZYqom">
            Miljöpartiet anser dessutom att den nya nämndens plats som kontrollorgan
            vore bättre lämpat som underställt riksdagen, liksom Justitieombudsmannen
            är.
          </p>
          <head xml:id="i-EtP6xxkF4G3yxwMpzhgvkj" type="h1">
            Reella rättssäkerhetsgarantier
          </head>
          <p xml:id="i-RRXDhA3zZZyFtqX8vAoiRB">
            Det ter sig inte desto mindre förvånande att regeringens planer
            på ökade ingrepp i medborgarnas personliga integritet inte ackompanjerats
            av vederbörliga kontrollorgan och åtgärder för att försäkra effektiviteten
            och säkerheten i användningen av de hemliga tvångsmedlen. Det
            är glädjande att regeringen vill införa en underrättelseskyldighet
            för ordningsmakten men för att detta inte ska vara ett verkningslöst
            medel krävs en tydlig skadeståndsskyldighet vid de fall då integritetskränkande
            instrument används mot oskyldiga.
          </p>
          <p xml:id="i-N9JhQEztA66FwpaKtzuUno">
            Utöver de aviserade förslagen om att låta den öppna polisen använda
            preventiva hemliga tvångsmedel med sänkta krav på brottsmisstanke
            och buggning har flera andra lagförslag motiverats för rikets
            säkerhet och i kampen mot terrorism, bland annat dna-registrering,
            datalagringsdirektivet och Försvarets radioanstalts utökade avlyssning
            av medborgarna. Sammantaget ser vi en utveckling som är vägen
            mot ett övervakningssamhälle.
          </p>
          <p xml:id="i-VV5AtVYGbGG337JqhB4uYV">
            Miljöpartiet ser det som allvarligt och högst anmärkningsvärt
            att dessa lagförslag med mycket stark inskränkning av den personliga
            integriteten kommer att genomföras utan hänsyn till det pågående
            arbetet i Integritetsskyddskommittén och deras slutsatser som
            väntas år 2008.
          </p>
          <p xml:id="i-EY2eRA34EXt6qTHe92WqWW">
            Detta skickar ett tydligt budskap till svenska folket att regeringens
            avvägningar för att säkerställa medborgarnas rättssäkerhet är
            tomma ord. Integritetsskyddskommitténs slutsatser kommer alltså
            inte att bli föremål för avvägningar i regeringens iver att införa
            antiterrorlagar. Vi ser det således som ofrånkomligt att regeringen
            inväntar Integritetsskyddskommitténs betänkande för att därefter
            föreslå lämpliga åtgärder för att tillförsäkra medborgarna reella
            rättssäkerhetsgarantier.
          </p>
          <p xml:id="i-PeKiCwwrLCXbMGEK7aaoeu">
            Genom historiens gång har vi sett många exempel på att statliga
            avlyssnings- och registreringsmöjligheter missbrukats. Sverige
            registrerade vänsteraktiva människor under flera årtionden genom
            Säkerhetspolisen, vilket bland annat ledde till att hundratals
            personer på mycket vaga grunder förvägrades anställning eller
            på andra sätt utsattes för oacceptabla konsekvenser från svenska
            myndigheter. Efter mordet på utrikesminister Anna Lindh blev sekretessbelagda
            journaler öppnade ett flertal gånger av obehöriga personer. Och
            vi måste vara på det klara med att judarna kunde lokaliseras av
            naziregimen genom att de var registrerade som judar. Dessa historiska
            exempel visar gång på gång att intrång i den personliga integriteten
            måste övervägas extremt noggrant.
          </p>
          <p xml:id="i-ApuDx5FoM6Mz7fdUm4u4FD">
            Vi vill gärna tillsammans med regeringen avvärja hot mot Sverige
            som är baserade på realistiska bedömningar. Men vi är inte beredda
            att offra den personliga integriteten på antiterrorismens altare.
            Ett övervakningssamhälle stärker inte de mänskliga rättigheterna
            i världen. Det skapar bara större misstro mot myndigheterna och
            staten som egentligen ska vara den personliga integritetens väktare.
            Miljöpartiet väljer den politiska inriktningen att nationellt
            och internationellt stärka de mänskliga rättigheterna istället
            för att urholka dem i kampen för en fredlig och hållbar värld.
          </p>
          <p xml:id="i-CPdFrovfb8U7GYUt7K79pg">
            Vi kan inte acceptera att medborgarnas rättssäkerhet äventyras
            på ett sådant sätt och kommer således fortsättningsvis att arbeta
            mot ökande integritetskränkande lagförslag och för effektiva och
            starka rättssäkerhetsgarantier.
          </p>
        </div>
        <div type="motSignatures">
          <list>
            <item xml:id="i-Jyc23GVaajpQFcw1Jfk44k" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-Y3NG6WhsMiwLv5iYUJ2Sd" who="i-FnYuSnrPcb2UZaoXY7vjXa">
              Mikael Johansson (mp)
            </item>
            <item xml:id="i-7XtPWPcATwRESHYJoF3oWo" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-7obLX5qGpEfXKVTnMxvWXe" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-Kva9c9yMv8nQrZmZJ85FLA" who="i-YLCb84oKoGK1m8cPa9cw3z">
              Karla López (mp)
            </item>
          </list>
        </div>
      </div>
    </body>
  </text>
</TEI>
