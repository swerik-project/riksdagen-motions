<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__403/mot_1962__ak__403-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 403—407 — Motioner i Andra kammaren, nr 403 år 1962 1
          </p>
          <p>
            Nr 403
          </p>
          <p>
            Av fröken Karlsson m. fl., angående utbildningen av lärare vid
            de tekniska gymnasierna, m. m.
          </p>
          <p>
            (Lika lydande med motion nr 331 i Första kammaren) För utbildning
            av gymnasieingenjörer till lärare vid de tekniska läroverken äskar
            Kungl. Maj:t dels 500 000 kronor på tilläggsstat II till riksstaten,
            dels 1378 000 kronor på åttonde huvudtiteln under punkten Utbildning
            av lärare vid yrkesundervisningen. Enligt förslaget finns för
            närvarande en akut brist på lärare vid de tek- niska gymnasierna
            beroende på den snabba utbyggnaden av dessa under senare år, Behovet
            av lärare förväntas öka under de närmaste åren. För att täcka
            denna brist föreslås att överstyrelsen för yrkesutbildning enligt
            proposition skall till de tekniska högskolorna förlägga en utbildning
            av gymnasieingenjörer i maskinteknik, elektroteknik och byggnadsteknik.
            Utbildningen beräknas om- fatta 60 veckor fördelade på tre terminer,
            värtill kommer två månaders ferier Jämte juluppehåll. Utbildningen
            skall påbörjas den 1 februari 1962 och berör då ca 90 elever.
            Dessa skall erhålla studiebidrag såväl under studietiden som under
            ferierna till ett belopp av 1300 kronor, varav 650 kronor utgör
            månads- ersättning och 650 kronor studielån, som är räntefritt
            och får avskrivas om låntagaren efter utbildningstidens slut tar
            anställning som lärare vid tekniskt läroverk under fem år. För
            dem som ej är bosatta på utbildningsorten och har försörjningsplikt
            utgår dessutom 16 kronor i dagtraktamente. Utbildningen medför
            behörighet till tjänst som adjunkt i lönegrad A 23 vid högre tekniskt
            läroverk. Ehuru det är uppenbart att det för närvarande råder
            brist på ovan nämnda lärare, anser undertecknade att departementschefen
            ej utrett andra möjligheter att täcka denna brist. Det är således
            förvånansvärt att man ej i samarbete med berörda, arbetsmarknadsorganisationer
            vidtagit lämpliga åtgärder för att sti- mulera för lärartjänsterna
            lämpade personer att söka dessa. Den underhands- uppgörelse som
            träffats mellan statsmakterna och en arbetsmarknadsorganisa- tion
            är sent vidtagen. Det torde såväl inom näringslivet och förvaltningen
            som bland pensionerade lärare och icke yrkesverksamma akademiker
            samt bland de studerande vid de tekniska högskolorna och de naturvetenskapliga
            fakulteterna finnas lämpade och villiga lärare. Man ställer sig
            frågande till varför just teknikerbristen och ej naturvetar- bristen,
            som är av betydligt större omfattning inom det högre skolväsendet,
          </p>
          <p>
            Bihang till riksdagens protokoll 1962. 4 saml. Nr 403—407
          </p>
          <pb facs="riksdagen-motions-pdf/data/1962/mot_1962__ak__403/mot_1962__ak__403-002.pdf"/>
          <p>
            2 Motioner i Andra kammaren, nr 403 år 1962
          </p>
          <p>
            varit föremål för departementets intresse. Denna fråga är inte
            ny och borde för länge sedan ha satts i ett större sammanhang.
            Det finns sedan länge stora brister på olika områden inom skolväsendet,
            vilka Kungl. Maj:t hittills inte ansett böra föranleda åtgärder,
            Det är vår uppfattning att dessa brister borde göras till föremål
            för en allsidig utredning. En sådan utredning borde fort- löpande
            föreslå såväl kortsiktiga som långsiktiga åtgärder ägnade att
            häva rådande bristsituation. : Då man i stället i första hand
            vänt sig till gymnasieingenjörerna måste detta uppfattas som en
            åtgärd ägnad att sänka kvaliteten på lärarna vid de tekniska gymnasierna.
            Det har framhållits i remissvaren att erfarenheterna visat att
            en gymnasieingenjör trots några års praktisk verksamhet ej har
            större möjlighet att tillgodogöra sig högskolestudier än teknologer
            i allmänhet och att det är orealistiskt att på kortare tid söka
            bibringa denna grupp samma kunskapsnivå som teknologerna. 'Tekniska
            högskolan yttrar i sitt remissvar bl. a.: ”Det akt- stycke som
            föreligger har karaktär av hastverk, och förslaget är helt ogenom-
            förbart.” Ehuru högskolans rektor omgående erhöll i uppdrag att
            omarbeta det ursprungliga förslaget synes högskolans karakteristik
            alltfort ej ogiltig. Det har även framhållits att den omständigheten
            att en brist föreligger ej får leda till en kvalitetsförsämring
            i en utbildningsgren som betjänar den sektor inom samhällslivet
            som allmänt anses omfatta ett högt kvalitetskrav, detta inte minst
            sett ur konkurrenssynpunkt på främmande marknader såväl som inhemska.
            Det är beklagligt att Kungl. Maj:t visat ett ringa intresse för
            sådana synpunkter. För att i någon mån hävda kvalitetskravet har
            departementet för att locka många gymnasieingenjörer att söka
            sådan utbildning utarbetat ett förslag till synnerligen förmånliga
            studiebidragsvillkor. Att döma av de argument som förekommer i
            departementets förslag vänder man sig till yngre gymnasic- ingenjörer.
            Studielönesättningen synes nämligen bestämd med hänsyn till en
            treårig verksamhet på arbetsmarknaden. Men det kan inte vara rimligt
            att elever i början på tjugoåren skall erhålla bidrag av staten
            som förmenas deras gelikar vid andra utbildningsanstalter där
            det ofta råder lika stor brist på arbetskraft. Om två gymnasieingenjörer
            samtidigt studerar vid en av de tekniska högsko- lorna, den ene
            för att bli civilingenjör och den andre för att bli lärare vid
            ett tekniskt gymnasium, är det orimligt att den senare under tre
            terminer skall erhålla statligt stöd som mångfaldigt överskrider
            vad den förre erhåller under hela sin studietid. Vare sig dessa
            gymnasieingenjörer är gifta eller ogifta är deras försörj- ningsbörda
            under studietiden vid denna period i deras liv ej större än hos
            motsvarande grupper vid andra utbildningsanstalter. Vidhåller
            man att stat- liga stödåtgärder till studerande skall utdelas
            på generella studiesociala grunder får ej samhället i sin iver
            att rätta till viss obalans på arbetsmarknaden ta
          </p>
          <pb facs="riksdagen-motions-pdf/data/1962/mot_1962__ak__403/mot_1962__ak__403-003.pdf"/>
          <p>
            Motioner i Andra kammaren, nr 403 år 1962 3
          </p>
          <p>
            till åtgärder som helt förrycker: grunderna för studiesociala
            åtgärder åt stu- derande. För att tillförsäkra sig denna arbetskraft
            har departementet föreslagit att studielånen skall vara amorteringsfria
            under vissa förhållanden. Under en följd av år har framhållits
            faran i att dirigera arbetskraften med studiesociala åt- gärder.
            En av anledningarna till att högerpartiet motsätter sig studielön
            är risken för sådan dirigering. Det är beklagligt att departementet
            introducerar sådana principer, vilka uppenbarligen -»kan utvidgas
            till att omfatta andra områden. Undertecknade anser att utbildningen
            vid samtliga utbildningsan- stalter bör försiggå utan av statsmakterna
            inrättade studiesociala villkor som leder till en inskränkning
            i hittills rådande fria yrkesval. Det är emellertid väsentligt
            att åtgärder omgående vidtas för att häva den akuta brist som
            råder på lärare vid de tekniska gymnasierna. En ändrad löne- sättning
            för lärare med akademisk examen bör utredas liksom man bör under-
            söka möjligheterna att förbättra lönen för akademiker med särskild
            pedago- gisk utbildning. Åtgärder bör omgående vidtagas för att
            åstadkomma en mer rationell fördelning av arbetskraften mellan
            de tekniska läroverken och annan verksamhet. Taket i timtaxan
            bör exempelvis kunna borttagas för att stimulera lärare att åtaga
            sig tilläggstimmar. Specialtjänster bör inrättas för timlärare,
            Teknologer som i allt väsentligt fullföljt sina studier bör efter
            särskild prövning, under förutsättning att den resterande utbildningen
            drives parallellt med lärarutbildningen, erbjudas anställning
            vid läroverken. Dessutom bör en välorganiserad informationsverksamhet
            om anställning vid de tekniska läro- verken organiseras i samverkan
            med arbetsmarknads- och branschorganisatio- ner. Emellertid avser
            alla dessa åtgärder att förhandlingar mellan statsmak- terna och
            berörda arbetsmarknadsorganisationer kommer till stånd. Åberopande
            vad ovan sagts får undertecknade hemställa, att riksdagen måtte
            uttala att förhandlingar omgående inledes mellan statsmakterna
            och berörda arbetsmarknadsorganisationer i syfte att häva den
            akuta bristen på lärare vid de tekniska gymnasierna; att en utredning
            tillsättes av Kungl. Maj:t med uppgift att snarast och fortlöpande
            redovisa åtgärder i syfte att häva bris- ten på lärare vid samtliga
            utbildningsanstalter; att riksdagen måtte avslå Kungl. Maj:ts
            förslag under åt- tonde huvudtiteln punkten Utbildning av lärare
            vid yrkesun- dervisningen angående åtgärder för anordnande fr.
            o. m. vår- terminen 1962 av utbildning av gymnasieingenjörer vid
            tek- niska läroverk; att riksdagen måtte till Utbildning av lärare
            vid yrkesun- dervisningen för budgetåret 1962/63 anvisa ett reservations-
            anslag av 2 042 000 kronor; samt
          </p>
          <pb facs="riksdagen-motions-pdf/data/1962/mot_1962__ak__403/mot_1962__ak__403-004.pdf"/>
          <p>
            Motioner i Andra kammaren, nr 403 år 1962
          </p>
          <p>
            att riksdagen måtte avslå Kungl. Maj:ts förslag på kapital- budgeten
            att till Lån till gymnasieingenjörer för utbildning
          </p>
          <p>
            till lärare för budgetåret 1962/63 anvisa ett investeringsanslag
            av 1025 000 kronor.
          </p>
          <p>
            Stockholm den 25 januari 1962
          </p>
          <p>
            Eva Karlsson Stina Gunne Bo Turesson
          </p>
        </div>
      </div>
    </body>
  </text>
</TEI>
