<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SfU-00410">
  <teiHeader>
    <fileDesc>
      <titleStmt>
        <title>Socialförsäkringarna</title>
        <author corresp="i-JZKa6caqdSKy8yhUyfEJeU">av Bo Könberg m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Socialförsäkringarna</title>
          <idno type="rdwebb">GT02Sf410</idno>
          <rs type="number">Sf410</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GT02Sf410/text</ref>
          <ref type="dokument_url_html">http://data.riksdagen.se/dokument/GT02Sf410</ref>
          <ref type="dokumentstatus_url_xml">http://data.riksdagen.se/dokumentstatus/GT02Sf410</ref>
          <ref type="doc">http://data.riksdagen.se/fil/0C8046D8-B7EF-44F8-AFDA-CC0700E98BA4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZKa6caqdSKy8yhUyfEJeU</idno>
            <name>Bo Könberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-WsL6SwK6LQaRZcU4RUxvKD</idno>
            <name>Linnéa Darell</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-BoRLrCqi4prCw3N11EyJPF</idno>
            <name>Solveig Hellquist</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-UmSX9m2mxvWevquvVduNpz</idno>
            <name>Anne-Marie Ekström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <name>Nyamko Sabuni</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-7MKpZ19NfCt1YZ3XeZaHk3</idno>
            <name>Mauricio Rojas</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FbhDtPsNqFUWTwPCfYQtVL" type="signed"/>
        <correspContext corresp="i-FbhDtPsNqFUWTwPCfYQtVL">
          <note type="signatory" corresp="i-JZKa6caqdSKy8yhUyfEJeU"/>
          <note type="signatory" corresp="i-WsL6SwK6LQaRZcU4RUxvKD"/>
          <note type="signatory" corresp="i-BoRLrCqi4prCw3N11EyJPF"/>
          <note type="signatory" corresp="i-UmSX9m2mxvWevquvVduNpz"/>
          <note type="signatory" corresp="i-Rtt4vV6Vr1WnfJAi2Dn9hN"/>
          <note type="signatory" corresp="i-7MKpZ19NfCt1YZ3XeZaHk3"/>
        </correspContext>
        <correspAction xml:id="i-DkppwAk89MitrnvLUsZLRb" type="referral">
          <date when="2005-10-13"/>
        </correspAction>
        <correspAction xml:id="i-3jrGpKtJpbeWnQwfZXrMAU" type="dismissal">
          <date when="2005-10-13"/>
        </correspAction>
        <correspAction xml:id="i-2FDMUL7mCoXLq2ULqKNRUQ" type="submission">
          <date when="2005-10-05"/>
        </correspAction>
        <correspAction xml:id="i-LZcnNjELjnX3jT3ZHqSsSo" type="assigned"/>
        <correspContext corresp="i-LZcnNjELjnX3jT3ZHqSsSo">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Sf_410/mot_200506_Sf_410-0001.pdf"/>
      <div xml:id="i-3PsGyQBeBpYD89kZs5iixN" type="motHeader">
        <div xml:id="i-PBSmnijpmiFz1qXMUhgceL" type="motTitle"/>
        <div xml:id="i-22bfmfoUF5DSHZCobskVFa" type="motSubmissionInfo"/>
      </div>
      <div xml:id="i-p7pc9qMzyJeqemRRJLy53" type="motBody">
        <div xml:id="i-GCnDttJUvbf142ZgwFjFEH">
          <p xml:id="i-FJq33R3TmzZRN5cMvTsUuk">
            2005/06 mnr: Sf410 pnr: fp012
          </p>
          <p xml:id="i-XRfjYdi2YYWT2aTiJtWWCZ">
            Motion till riksdagen 2005/06:Sf410
          </p>
          <p xml:id="i-RZEBjfUJLWszt6Ui6fYGrZ">
            av Bo Könberg m.fl. (fp)
          </p>
          <p xml:id="i-XsPWGAefP1r9k6YV74eRKE">
            Socialförsäkringarna
          </p>
          <p xml:id="i-6LnNJc1ofoLrihPFmryCBB">
            1 Sammanfattning
          </p>
          <p xml:id="i-CRuENjwtdWtM9P4fyRTcHQ">
            De senaste tio årens hårda påfrestningar på först arbetslöshetsförsäkringen
            och därefter sjukförsäkringen har inkräktat på välfärden. Eftersom
            båda systemen är direktkopplade till statskassan har andra offentliga
            verksamheter fått minska sina ambitioner. Den utdragna krisen
            för sjukförsäkringen leder till ogenomtänkta reformer, som arbetsgivarnas
            medfinansiering. Behovet är stort av ett trygghetssystem som är
            mer pålitligt för medborgarna, stimulerar till arbete och inte
            orsakar kaos i den offentliga budgeten. Den breda uppgörelsen
            om pensionssystemet kan i dubbel bemärkelse stå som förebild för
            en översyn av sjukförsäkring och arbetslöshetsförsäkring, dels
            genom att en bred uppgörelse bör nås för att medborgarna ska kunna
            lita på att systemet varar, dels genom att tanken om en riktig
            försäkring bör återanvändas. Grunden i Folkpartiets förslag är
            tre försäkringar:
          </p>
          <p xml:id="i-P72RzmMBix4uqX3GZZRmTv">
            « en allmän pensionsförsäkring « en allmän sjukförsäkring (inklusive
            förtidspensioner) « en allmän arbetslöshetsförsäkring
          </p>
          <p xml:id="i-3PMgrzLPkQpKTjMBzfkWf5">
            För att markera att försäkringarna byggs efter enhetliga principer,
            såsom inkomstbortfallsprincipen, inga avgifter över förmånstaket
            och ekonomin fristående från statsbudgeten, ges de ett gemensamt
            namn: De allmänna trygghetsförsäkringarna.
          </p>
          <pb facs="riksdagen-motions-pdf/data/200506/mot_200506_Sf_410/mot_200506_Sf_410-0002.pdf"/>
          <p xml:id="i-98ssyHiAn3gUHKG5hpKcDM">
            2005/06:Sf410
          </p>
          <p xml:id="i-EVkg2DxftfNGd6Wf8d1QEM">
            2 Innehållsförteckning
          </p>
          <p xml:id="i-2oXWXzCY9NGKKXG2TzjcP8">
            1 2 3 4 5
          </p>
          <p xml:id="i-bwgNa1Yn243Q1N9FkaP8s">
            SIDAN RD sor Innehållsförteckning, Förslag till riksdagsbeslui
            Socialförsäkringstanken. Förslag för en bred uppgörelse 5.1 —
            Tre riktiga försäkringar.. 5.2 — Det ska löna sig att arbeta.
            5.3 Finansiering genom försäkringspremier 5.4 — Alla löner under
            24 000 kronor höjs med 25,5 procent. 5.5 Fristående ställning.
            5.6 Försäkringarna tryggas genom fondei 5.7 Bevarad riskutjämning
            5.8 Höj förmånstaket när överutnyttjandet har minskai 5.9 — Skärpt
            arbetslinje 5.10 Ökad satsning på rehabilitering 5.11 Tydligt
            system för individen. 5.12 Nytt stöd till utförsäkrade från a-kassan
            5.13 Finansinspektionen granskar................. 5.14 Arbetsolycksfall
            bör försäkras privat. Förslaget i siffror..... 6.1 — Pensionsförsäkringen.....
            6.2 — Arbetslöshetsförsäkringen. 6.3 — Sjukförsäkringen..... 6.4
            Sammanlagd effekt..
          </p>
          <p xml:id="i-L6HHhnH7RyRnhMcAL7M2fi">
            SPC NNYNYNDPARPRUNNNRPRPRPWWNH
          </p>
          <pb facs="riksdagen-motions-pdf/data/200506/mot_200506_Sf_410/mot_200506_Sf_410-0003.pdf"/>
          <p xml:id="i-V66aa1cjKfa3GXARNdi3xi">
            3 Förslag till riksdagsbeslut
          </p>
          <p xml:id="i-GghBSWP92HBHnPnLhabEHF">
            Riksdagen tillkännager för regeringen som sin mening vad i motionen
            anförs om en parlamentarisk arbetsgrupp för en = stor socialförsäkringsreform,
            som omfattar främst sjukförsäkring och arbetslöshetsförsäkring.
          </p>
          <p xml:id="i-X2ZYFVwCJH1oNEFN2CiPd3">
            4 Socialförsäkringstanken
          </p>
          <p xml:id="i-F6D8Tjhq3Ev6ufAMhJpe72">
            Socialförsäkringstanken lanserades i Sveriges riksdag redan 1884,
            i en motion av liberalen Adolf Hedin. Men det dröjde fram till
            1910-talet innan tanken på ett socialförsäkringssystem som omfattar
            flertalet medborgare blev politiskt accepterad. Världens första
            folkpension som täckte hela befolkningen infördes 1913. Ett tydligt
            exempel på inkomstbortfallsprincipens genomslag var 1916 års arbetsolycksfallsförsäkring.
            Den generella välfärdspolitiken ger stöd för människors självbestämmande
            och vidgar ofta friheten för den enskilda människan att själv
            forma sitt liv. Socialförsäkringssystemet är en av grundstenarna
            i den generella välfärdspolitiken och bidrar till att förstärka
            medborgarnas möjlighet att påverka sina egna liv även i situationer
            när sjukdom, skada, arbetslöshet eller ålderdom förändrar villkoren
            för den enskilda människan. Hur våra liv utvecklas avgörs inte
            enbart av duglighet och ansträngningar, utan också till en viss
            del av tur och otur. Vi råkar ut för saker som ligger utanför
            vår egen kontroll, men som på olika sätt vidgar eller inskränker
            vårt självbestämmande och vår frihet. Ingen väljer sina föräldrar
            eller sin genuppsättning. Vi föds med olika resurser. På liknande
            sätt uppstår olika risker — för sjukdom, invaliditet, arbetsskada
            eller arbetslöshet — ur omständigheter som ofta ligger utanför
            individens kontroll. Många av dessa risker hör till livet självt
            och kan inte elimineras genom mänskliga konstruktioner. I obligatoriska
            socialförsäkringar mot inkomstbortfall sker en fördelning av sådana
            riskkostnader, och denna fördelning uppnås genom att alla är med.
            Den som löper mindre risk att bli sjuk får vara med och betala
            till samma försäkring som de som har mycket större risk. Personer
            med ärftliga sjukdomar, kroniskt sjuka och människor med större
            sjuklighet än genomsnittet slipper därmed betala avsevärt högre
            premier än unga friska människor. De slipper också att — i värsta
            fall — nekas försäkring. Fördelen är alltså att premiernas storlek
            inte påverkas av den individuella risken att bli sjuk eller av
            den individuella chansen att bli gammal, utan av den genomsnittliga
            risken eller chansen samt av den försäkrade inkomstens storlek.
            Skulle man i stället för dagens allmänna sjukförsäkring ha krav
            på ett sparande som bland annat skulle täcka inkomstbortfall vid
            sjukdom skulle skillnaderna mellan olika individer, med olika
            riskbilder, bli enorma. Detta är
          </p>
          <p xml:id="i-JbVcgXETJYpnjL9jvCHm8E">
            2005/06:Sf410
          </p>
          <pb facs="riksdagen-motions-pdf/data/200506/mot_200506_Sf_410/mot_200506_Sf_410-0004.pdf"/>
          <p xml:id="i-ALHorkeCuiaFodmKGtYUQZ">
            2005/06:Sf410
          </p>
          <p xml:id="i-W5BNsb5eeJ89SLz1rHe9Ty">
            den viktigaste skillnaden mellan försäkring och sparande. Den
            förra utjämnar risker, den senare gör det inte. Den modell som
            utjämnar risker som individen inte rår över är därför den modell
            som närmast kan sägas uppfylla det liberala jämlikhetskravet att
            alla människor ska ha samma möjligheter i livet. Under senare
            årtionden har samtliga socialförsäkringar byggt på inkomstbortfallsprincipen.
            Men förmånstaket har inte stigit i takt med lönerna; inkomstbortfallsprincipen
            har alltmer kommit att brytas ned. Den statsfinansiella situationen
            har gjort det svårt att råda bot på det här problemet. Vi har
            från vår sida också tvingats vänta med att föreslå den utformning
            vi ser som riktig. Men det är viktigt att inte tappa bort kompassriktningen.
            Så som taken nu ligger innebär de en extra marginalbeskattning
            av arbete. Det avskräcker från extra ansträngningar och uppmuntrar
            till skattefusk. Det urholkar därmed den ekonomiska grunden för
            välfärden.
          </p>
          <p xml:id="i-KbN73cppmcKKvkLh9rZKHe">
            5 Förslag för en bred uppgörelse
          </p>
          <p xml:id="i-KPmx8tnr4jxUm56kJn3seS">
            Kompromisser och resultat måste också få ha sin tid. Arbetsmetoden
            med försök till brett samförstånd, som gav så bra resultat i pensionsfrågan,
            borde gå att använda igen. Alla riksdagens sju partier borde försöka
            gå igenom problemen tillsammans, i den parlamentariska arbetsgruppens
            form. Man ska då ha siktet inställt på att undvika tidiga låsningar
            och eftersträva samsyn kring hållbara principer och kring att
            dessa försäkringars viktiga sociala skyddsfunktioner för enskilda
            människor ska tryggas. Vi hoppas att en arbetsgrupp med flera
            partier — i bästa fall alla riksdagspartier — ska kunna enas om
            en stor socialförsäkringsreform. Våra förslag ska därför inte
            uppfattas som krav, utan som utgångspunkter för en diskussion.
            Huvudsyftet måste vara att skapa ett förtroendeingivande system
            som uppmuntrar till arbete och ger stabilitet åt de offentliga
            finanserna. Pensionsförsäkringen uppfyller nästan alla de villkor
            som står nedan, och berörs enbart genom förslag om en ökad egenfinansiering.
          </p>
          <p xml:id="i-Jjn92FGr65dTzEjhZbCFgU">
            5.1 Tre riktiga försäkringar Pensionsförsäkringen, sjukförsäkringen
            och arbetslöshetsförsäkringen ska
          </p>
          <p xml:id="i-ESEtbrzvern4DPCko9Tgfx">
            vara riktiga försäkringar. De ska vara obligatoriska och finansiera
            inkomstbortfall i olika skeden i livet.
          </p>
          <p xml:id="i-SxvcYXESuxbDc2subUzowQ">
            5.2 Det ska löna sig att arbeta
          </p>
          <p xml:id="i-7qJyonKA7ggVEmbE2ZowvP">
            Det ska vara raka rör mellan inbetalade premier och förmåner
            — ju högre premie, desto högre förmån. Det ger legitimitet åt
            systemet, gör det lönsamt
          </p>
          <pb facs="riksdagen-motions-pdf/data/200506/mot_200506_Sf_410/mot_200506_Sf_410-0005.pdf"/>
          <p xml:id="i-JoJo3ykUh8aEoQJAH8CQDq">
            att arbeta och avskräcker från skattefusk. Reglerna ska uppmuntra
            till arbete eller rehabilitering.
          </p>
          <p xml:id="i-4KkKuSL6LwGSXNZZUqSru8">
            5.3 Finansiering genom försäkringspremier
          </p>
          <p xml:id="i-5B4NBNXRhaJFJBDRGDaUKF">
            Försäkringarna ska huvudsakligen finansieras genom försäkringspremier
            från de försäkrade. Om staten bestämmer om fördelningspolitiska
            inslag i försäkringarna ska dessa finansieras med skatter.
          </p>
          <p xml:id="i-V54UcowNGwy1f54giTXHY3">
            5.4 Alla löner under 24 000 kronor höjs med 25,5 procent
          </p>
          <p xml:id="i-WWz38KYBGp2U6D36aCarrc">
            Arbetsgivaravgifter ska växlas till egenavgifter som syns i lönekuvertet.
            Medborgarna övertar finansieringen av de allmänna trygghetsförsäkringarna
            och får därmed ut samma nettolön som tidigare. Ett tak för premier
            och förmåner sätts vid inkomster på 24 000 kronor per månad, 7,5
            inkomstbasbelopp. Alla löner under taket, och den del av en högre
            lön som är under taket, höjs med 25,5 procent. Staten sänker arbetsgivaravgifterna
            med motsvarande belopp. Tillsammans med principen om raka rör
            gör det att avgiften mer uppfattas som en försäkringspremie i
            stället för en skatt. På så sätt minskar det som kallas skattekilen
            — kraftigt.
          </p>
          <p xml:id="i-9J6fzLtvFKrQTwZpgivTav">
            5.5 Fristående ställning
          </p>
          <p xml:id="i-BSj3wT5XzDYNo3c1Y1rk1W">
            De allmänna trygghetsförsäkringarna är offentliga i den meningen
            att de är obligatoriska och beslutade av staten. Sjuk- och arbetslöshetsförsäkringarna
            ska ges en fristående ställning. De ska inte redovisas som en
            del av statens budget. Administrationen överlåts till styrelser
            som kan tillsättas på liknande sätt som för Riksbanken. Förmånsnivåer
            och avgifter ska fortfarande fastställas av riksdagen. Styrelserna
            ska ha ansvar för att bevaka att verksamheten går ihop. Om det
            finns tecken på att finansiella obalanser kan väntas ska styrelserna
            vara skyldiga att både informera riksdagen om väntade större underskott
            eller överskott och lägga fram förslag om ändrade avgifter, eller
            i mer allvarliga lägen ändrade förmåner.
          </p>
          <p xml:id="i-MuCwxzJxetBGun8tzwkM2t">
            5.6 Försäkringarna tryggas genom fonder
          </p>
          <p xml:id="i-WNXz2vDC5fMgvkFEkpe7p">
            Försäkringarnas finansiella hållfasthet och oberoende ställning
            gentemot statsbudgeten säkerställs genom fonder. Så har det nya
            pensionssystemet byggts upp. En sjukförsäkringsfond skapas för
            att klara svängningar i sjukfrånvaron. En arbetsmarknadsfond skapas
            för att klara normala konjunkturvariationer. I fall med betydande
            konjunktursvängningar kommer dock kompletterande skattefinansiering
            att behövas om inte fonden ska bli
          </p>
          <p xml:id="i-3DyT3Y4eMd3q6DXaCfsfhU">
            2005/06:Sf410
          </p>
          <pb facs="riksdagen-motions-pdf/data/200506/mot_200506_Sf_410/mot_200506_Sf_410-0006.pdf"/>
          <p xml:id="i-4NKuYcp6huyheRwcrVj9K6">
            2005/06:Sf410
          </p>
          <p xml:id="i-UPPBcL5z58u83zM9BHy5Q8">
            orimligt stor. Förändringarna i premier och ersättning i en lågkonjunktur
            måste vara måttliga, eftersom försäkringen fungerar som automatisk
            konjukturstabilisator. Dessa buffertfonder gör att det bara finns
            anledning att ändra premier och förmåner om riksdagen bedömer
            att systemet på lång sikt kommer att gå med stora över- eller
            underskott.
          </p>
          <p xml:id="i-HiKhjSj4DkZABPFcN2JM7u">
            5.7 Bevarad riskutjämning
          </p>
          <p xml:id="i-RWzjTV9vr8HRpeik4irytG">
            En av poängerna med en obligatorisk sjukförsäkring är att alla,
            oavsett risk, täcks av försäkringen. Arbetsgivarna betalar idag
            15 procent av sjukpenningen för sina anställda. Detta innebär
            att en del av kostnaden i sjukförsäkringen överflyttas på dem,
            och de får därmed skärpta ekonomiska motiv att hålla personer
            med något högre ålder, sämre hälsa eller funktionshinder utanför
            arbetslivet. Vi vill därför avskaffa denna medfinansiering.
          </p>
          <p xml:id="i-6QFtU6HFMnKQVBcbpYuTWh">
            5.8 Höj förmånstaket när överutnyttjandet har minskat
          </p>
          <p xml:id="i-CgARV57C9oF4QjbnxBz1Ap">
            De senaste åren har kostnaderna för socialförsäkringarna ökat
            kraftigt. Det är då knappast rätt tid att höja taken i försäkringarna.
            Arbetsmarknaden måste bli bättre och överutnyttjandet i sjukförsäkringen
            måste ner. Men riktlinjen måste vara att de allra flesta ska ha
            en trygghet vid inkomstbortfall. Det finns även personer med högre
            inkomster som har ökad risk för sjukdom, arbetslöshet och så vidare.
          </p>
          <p xml:id="i-GdDqeE2yCDrPZnR56XzteW">
            5.9 Skärpt arbetslinje
          </p>
          <p xml:id="i-AWKGn3fRwaAxod584AJezB">
            Pensionsförsäkringen stimulerar redan i dag till arbete genom
            att varje år i arbete ger märkbart högre årlig pension. Också
            i sjuk- och arbetslöshetsförsäkringen behövs tydligare fokus på
            arbete. Försäkringarna får inte bli ”yrkesförsäkringar”. Utbetalning
            av sjukpenning och a-kassa ska prövas även mot möjligheten att
            försörja sig på ett nytt jobb, om man inte kan gå tillbaka till
            det gamla.
          </p>
          <p xml:id="i-UBN24SXwtLQqfFhk2wgAzv">
            5.10 Ökad satsning på rehabilitering
          </p>
          <p xml:id="i-ENS8TgA7XUuURQ1X1hG58X">
            Sjukförsäkringen ska vara inriktad på rehabilitering och återgång
            i arbete. Den bör innehålla en rehabiliteringsgaranti, och i anslutning
            till denna ska en längre sjukskrivning, inom 4 veckor, prövas
            av en försäkringsläkare. Sjukförsäkringen ska hanteras av 6-10
            vårdregioner, som bildas genom sammanslagning av landsting. Vårdregionerna
            får på så sätt incitament att genom snabbare vård, bättre sjukskrivningsrutiner
            och så vidare hålla
          </p>
          <pb facs="riksdagen-motions-pdf/data/200506/mot_200506_Sf_410/mot_200506_Sf_410-0007.pdf"/>
          <p xml:id="i-4ksJM2t6Yx9bQfmt4JrcLD">
            sjukskrivningskostnaderna nere. Eventuellt överskott i försäkringen
            kan användas till bättre vård och sänkt landstingsskatt.
          </p>
          <p xml:id="i-CAiTJ4wEuVYT8o3evp21S7">
            5.11 Tydligt system för individen
          </p>
          <p xml:id="i-F3MwVcWL1Mu5D1sp5NjxTM">
            Försäkringsmässigheten finns i systemet genom att det är raka
            rör mellan premier och förmåner och genom att premierna redovisas
            tydligt på lönebeskedet. En regelbunden information om premier
            och förmåner kan också hjälpa till att få avgiften att betraktas
            mer som en premie än en skatt.
          </p>
          <p xml:id="i-271yEe79o5yLtVFuYPPEsE">
            5.12 Nytt stöd till utförsäkrade från a-kassan
          </p>
          <p xml:id="i-LpHL5HCtnZk8CKRxeERwBV">
            Som komplettering av arbetslöshetsförsäkringen bör införas ett
            nytt skydd för utförsäkrade, ett statligt försörjningsstöd som
            är något högre än socialbidragen och till skillnad från dessa
            inte prövas mot innehav av bil, egen bostad, sommarstuga etcetera.
            Ett villkor ska självfallet vara att individen står till arbetsmarknadens
            förfogande. Detta stöd bör eventuellt finansieras över statsbudgeten.
          </p>
          <p xml:id="i-4C6gqugihUMuvbKm2qD97h">
            5.13 Finansinspektionen granskar
          </p>
          <p xml:id="i-XbKbx52SDwqZnvVfcGxEmf">
            Styrelsernas förvaltning bör revideras av Riksrevisionen och
            granskas av Finansinspektionen som särskilt bör ha i uppdrag att
            kontrollera försäkringsmässigheten i socialförsäkringarna.
          </p>
          <p xml:id="i-AV5ie9CCEU7yjUBJ8q67n5">
            5.14 Arbetsolycksfall bör försäkras privat
          </p>
          <p xml:id="i-T1YpGovrKyaSDJNdjXnvWW">
            Ersättningen för inkomstförlust genom arbetsolycksfall bör överföras
            till en obligatorisk icke-statlig försäkring, där den obligatoriska
            trafikförsäkringen i vissa avseenden är en förebild. En motsvarande
            sänkning av arbetsgivaravgiften genomförs.
          </p>
          <p xml:id="i-Tr2JiFW83gw9VE8feitUVh">
            6 Förslaget i siffror
          </p>
          <p xml:id="i-7s5BwKeK8A3vJAAk6skzUb">
            Följande är mest att betrakta som en grov uppskattning, inte
            minst mot bakgrund av de förändringar i arbetslöshetsförsäkringen
            som Folkpartiet har föreslagit.
          </p>
          <p xml:id="i-78VY3as6rGo6688JuEsT4S">
            2005/06:Sf410
          </p>
          <pb facs="riksdagen-motions-pdf/data/200506/mot_200506_Sf_410/mot_200506_Sf_410-0008.pdf"/>
          <p xml:id="i-DwFBvRGTLkpNoJ7q3dZ8Lk">
            2005/06:Sf410
          </p>
          <p xml:id="i-M5zo5XkSERyWTfjZ8eroEn">
            6.1 Pensionsförsäkringen
          </p>
          <p xml:id="i-VHn2FS1jCTkRuq7QEi8LDP">
            Eftersom dagens pensionssystem är produkten av en bred politisk
            uppgörelse med gott resultat vill vi inte göra några förändringar
            som inte alla fem partier är överens om. Vårt förslag är att hela
            pensionsavgiften på 18,5 procent ska tas ut som försäkringspremie,
            jämfört med dagens 7 procent, genom en växling av arbetsgivaravgift
            till lön. Detta vill vi komma överens om med de partier som står
            bakom pensionsreformen. Ändringen påverkar inte pensionens nivå
            eller nettolönen.
          </p>
          <p xml:id="i-UMnEDud2A8VDAuG7XdQTNx">
            6.2 Arbetslöshetsförsäkringen
          </p>
          <p xml:id="i-5c4eEmiRVMuLp9sXv9XzHM">
            Utbetalningarna år 2004 var 32,6 miljarder kronor. Försäkringen
            ska byggas upp för att klara en nivå som pendlar kring 4 procent,
            något lägre än dagens situation. Då behöver 3,0 procent av lönesumman
            tas ut som premie. Detta ersätter dagens a-kasseavgifter, som
            motsvarar 0,4 procent av lönesumman.
          </p>
          <p xml:id="i-Aj1np5g3ibxGALGa6jw7dw">
            6.3 Sjukförsäkringen
          </p>
          <p xml:id="i-Lsf8aDRE8i3HoWe1YUYdtA">
            Försäkringspremien ska täcka sjukförsäkringen och de framtida
            utbetalningarna för nytillkomna förtidspensioner (som numera kallas
            sjuk- och aktivitetsersättning). Om premien ska sättas utifrån
            dagens mycket höga nivå på sjukskrivningar måste ungefär 10 procent
            av lönesumman tas ut som premie. Då är inte garantibeloppet i
            förtidspensionerna medräknat. Eftersom det är ett fördelningspolitiskt
            inslag i försäkringen bör det betalas med skatt. Förhoppningsvis
            har sjukskrivningstalen minskats innan en reform är genomförd,
            och en mer rimlig nivå kan vara 8,0 procent.
          </p>
          <p xml:id="i-8azTUHDPHBomioKDapYMSE">
            6.4 Sammanlagd effekt
          </p>
          <p xml:id="i-5XpM9N84oivVq1XKyz3uwi">
            De totala avgifter som medborgaren själv betalar skulle alltså
            öka med 22,1 procent av lönesumman. Premier ska inte tas ut över
            förmånstaket på 7,5 inkomstbasbelopp, och slutresultatet blir
            att de nya premierna blir 25,5 procent av den lönesumma som är
            under taket. Detta kompenseras löntagarna för genom en motsvarande
            lönehöjning. Alla inkomster under taket höjs med 25,5 procent.
            Arbetsgivarna kompenseras genom att arbetsgivaravgiften sänks
            med 22,1 procentenheter, även över taket. Som premie räknas även
            de 7 procent som redan finns i pensionssystemet, summa 32,5 procent,
            räknat på de gamla lönerna. Räknat på de nya, höjda lönerna blir
            premierna 32,5/125,5 = 25,9 procent. Försäkringspremierna ska
            även i fortsättningen, liksom arbetsgivaravgifterna, vara befriade
            från skatt då de betalas in, eftersom ersättningarna är skattepliktiga
            när de betalas ut. Effekten på nettolönen blir vid övergången
            noll för både hög- och låginkomsttagare. De nya premierna kompenseras
            av löneökningarna.
          </p>
          <pb facs="riksdagen-motions-pdf/data/200506/mot_200506_Sf_410/mot_200506_Sf_410-0009.pdf"/>
          <p xml:id="i-A8XcSqoUYgA227vuDGs1ok">
            Kommuner och landsting kommer heller inte att beröras av en växling
            från arbetsgivaravgifter till försäkringspremier. De får idag
            ingen skatt på arbetsgivaravgifterna och kommer inte heller att
            få någon skatt på de försäkringspremier som ska ersätta dem. Däremot
            kommer de — och staten — liksom nu att få skatt på de ersättningar
            som betalas ut. En växling mellan dessa två typer av avgifter
            är därför neutral inte bara för löntagare, företagare och företag
            utan även för kommunsektorn.
          </p>
          <p xml:id="i-Wr1TJHs4ET5tMSsDYdBQ3D" type="date">
            Stockholm den 5 oktober 2005
          </p>
          <div xml:id="i-GYZpTkaVoRxWmWt8tMUF38" type="signatureBlock">
            <p xml:id="i-Hqysn7vinuNmex5hWpEjZr" who="i-JZKa6caqdSKy8yhUyfEJeU" type="signature">
              Bo Könberg (fp)
            </p>
            <p xml:id="i-B66ND5GRzG8y6cD6BgpjFh" who="i-WsL6SwK6LQaRZcU4RUxvKD" type="signature">
              Linnéa Darell (fp)
            </p>
            <p xml:id="i-WSXb5yx1U6Ft96VQeub6Rh" who="i-BoRLrCqi4prCw3N11EyJPF" type="signature">
              Solveig Hellquist (fp)
            </p>
            <p xml:id="i-DieDL5T242g3Ln9kVoN2dN" who="i-UmSX9m2mxvWevquvVduNpz" type="signature">
              Anne-Marie Ekström (fp)
            </p>
            <p xml:id="i-9fKYFAEmEgmvitBQL99u3P" who="i-Rtt4vV6Vr1WnfJAi2Dn9hN" type="signature">
              Nyamko Sabuni (fp)
            </p>
          </div>
          <p xml:id="i-SSY57pv2Vf5D7CXHi34Law">
            Mauricio Rojas (fp)
          </p>
          <p xml:id="i-25d8ehRtRhQm1X56aLnAxp">
            2005/06:Sf410
          </p>
        </div>
      </div>
    </body>
  </text>
</TEI>
