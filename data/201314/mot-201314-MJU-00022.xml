<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00022">
  <teiHeader>
    <fileDesc>
      <titleStmt>
        <title>med anledning av skr. 2013/14:209 Riksrevisionens rapport om klimat för pengarna</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:209 Riksrevisionens rapport om klimat för pengarna</title>
          <idno type="rdwebb">H102MJ22</idno>
          <rs type="number">MJ22</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ22/text</ref>
          <ref type="dokument_url_html">http://data.riksdagen.se/dokument/H102MJ22</ref>
          <ref type="dokumentstatus_url_xml">http://data.riksdagen.se/dokumentstatus/H102MJ22</ref>
          <ref type="doc">http://data.riksdagen.se/fil/9D20EC34-1FC4-4332-B099-AA1795AAB571</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-62qBeHFtgAuGvdtbpaFFw1" type="basedOn"/>
        <correspContext corresp="i-62qBeHFtgAuGvdtbpaFFw1">
          <ref>Regeringsskrivelse 2013/14:209</ref>
        </correspContext>
        <correspAction xml:id="i-YThXNJ5H61QpnvUfvoY13f" type="signed"/>
        <correspContext corresp="i-YThXNJ5H61QpnvUfvoY13f">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-DaN6YgU7CNkJ3T1PVdF9Ts" type="referral">
          <date when="2014-04-28"/>
        </correspAction>
        <correspAction xml:id="i-7k4V8BZUqusfJUeY9NDPtB" type="referral">
          <date when="2014-04-28"/>
        </correspAction>
        <correspAction xml:id="i-E2hvYPbXzNfDUYVNwKuZYc" type="dismissal">
          <date when="2014-04-25"/>
        </correspAction>
        <correspAction xml:id="i-GioiV96Lngcw1nyaL8qorN" type="dismissal">
          <date when="2014-04-25"/>
        </correspAction>
        <correspAction xml:id="i-8hPKxkSMuF4ib2uLJs8ZGj" type="submission">
          <date when="2014-04-16"/>
        </correspAction>
        <correspAction xml:id="i-3ncq84n1GCFiXRibuMQ83Z" type="transfer">
          <date when="2014-04-16"/>
        </correspAction>
        <correspAction xml:id="i-WsM32vq9MZF6ikqj1UP6q2" type="assigned"/>
        <correspContext corresp="i-WsM32vq9MZF6ikqj1UP6q2">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2y1Ufqg1UnBrsLzZ5MYX4e" type="motHeader"/>
      <div xml:id="i-KzozwCLYXhNYGv4B3q8mwU" type="motBody">
        <div xml:id="i-7fP1Tnn1rLiXh7BcCxNoLG" type="motProposal" subtype="förslag">
          <head xml:id="i-UhR2zaJdff98zM88QgKhyP">
            Förslag till riksdagsbeslut
          </head>
          <list xml:id="i-8tcqPAYsKN7bC71H5BSXaq" style="ol">
            <item xml:id="i-XDnsx2VQvnXFJh3Sv9nGoC">
              Riksdagen tillkännager för regeringen som sin mening vad som
              anförs i motionen om att införa en klimatbudget utifrån de klimatpolitiska
              målen.
            </item>
            <item xml:id="i-YsRhyFLqgeBKvNjSCbcHP">
              Riksdagen tillkännager för regeringen som sin mening vad som
              anförs i motionen om att utsläppsminskningarna ska göras helt
              och hållet i Sverige och kompletteras med ett klimatbistånd finansierat
              av nya additionella medel.
            </item>
            <item xml:id="i-K6GumP7zgKQCJNi1sU4Zgc">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om att minst 50 procent av intäkterna från auktionering av utsläppsrätter
              i Sverige ska gå till nya klimatåtgärder.
            </item>
            <item xml:id="i-MR37t5mHH2F2VWMoiQd5Yx">
              Riksdagen tillkännager för regeringen som sin mening vad som
              anförs i motionen om att regeringen bör verka för att fler utsläppsrätter
              undantas från handelssystemet för att få upp priset och få ett
              system som fungerar bättre.
            </item>
            <item xml:id="i-66cKXaHJmgBYfEPKiEAFA5">
              Riksdagen tillkännager för regeringen som sin mening vad som
              anförs i motionen om att regeringen bör överväga att verka för
              ett lägsta pris, s.k. golvpris, inom systemet.
            </item>
            <item xml:id="i-KtJYwKBuVXtKb5S8vybVki">
              Riksdagen tillkännager för regeringen som sin mening vad som
              anförs i motionen om att Sverige bör verka för att framtida eventuella
              överskott av utsläppsrätter inte ska säljas vidare vare sig inom
              FN- eller EU-systemet, utan ska annulleras.
            </item>
          </list>
        </div>
        <div xml:id="i-8pnBmmTjJfKVhneu83eVz5" type="motContent">
          <head xml:id="i-T9YqYEhzuGrJvywxmQSA6m" type="h1">
            Motivering
          </head>
          <p xml:id="i-WiMoxgD96ebvZMqQvDkmN4">
            Riksrevisionen har granskat den svenska klimatpolitiken (RiR
            Klimat för pengarna 2013:19). Regeringen har svarat på denna granskning
            med skrivelse 2013/14:209.
          </p>
          <p xml:id="i-B31MksAS3PjZfarrsaCeHj">
            Riksrevisionen konstaterar att det saknas samordning på såväl
            kort som lång sikt inom den svenska klimatpolitiken. Olika politikområden
            och departement inom regeringen fattar beslut som drar åt olika
            håll. Det finns ingen övergripande styrning och kontroll av den
            förda politiken, vilket innebär att det saknas en långsiktig utsläppskurva
            som är hållbar. Vänsterpartiet anser därför att Sverige ska anta
            en klimatbudget. Inspiration kan hämtas från Storbritanniens klimatlag,
            Climate Change Act, som innehåller ett övergripande ramverk som
            innefattar alla politikområden. Klimatbudgeten ska innehålla utsläppstak
            för fossila växthusgaser i perioder om fem år med kraftigt minskade
            nivåer med det långsiktiga målet att uppnå nollutsläpp till senast
            2050. Klimatmålen ska endast nås genom utsläppsminskningar inom
            landet och omfatta utsläpp inom såväl den handlande som den icke-handlande
            sektorn.
          </p>
          <p xml:id="i-8LthoXaaP1EXHMyCp5sZDy">
            Med ett införande av en klimatbudget ges drivkraft för kostnadseffektivitet
            och en ekonomi inom ramarna för vad som är hållbart. För näringslivet
            ges förutsättningar för långsiktighet och stabilitet då statens
            budget kopplas samman med en koldioxidplan. Genom att lämpliga
            styrmedel, med noggrant förväntade effekter, tydligt kopplas till
            klimatbudgeten skapas en transparent och tydligt ansvarsfördelande
            process för samtliga sektorer och departement. Vad som ovan anförs
            om att införa en klimatbudget utifrån de klimatpolitiska målen
            bör riksdagen som sin mening ge regeringen till känna.
          </p>
          <p xml:id="i-5NdhazAY9vQxLJnHYvzTGB">
            Regeringen aviserar ännu en utredning om hur s.k. netto-nollutsläpp
            ska kunna nås till 2050. Detta är ett mycket märkligt förfarande
            när regeringen redan 2011 gav Naturvårdsverket i uppdrag att ta
            fram en s.k. färdplan för netto-nollutsläpp till 2050. Naturvårdsverket
            presenterade en sådan plan i december 2012. Planen var frukten
            av ett mycket gediget arbete och en bred genomlysning av många
            möjliga områden för minskade utsläpp. Såvitt vi känner till har
            planen fått ett mycket positivt bemötande och blivit granskad
            av många olika instanser. Färdplan 2050 borde därför kunna utgöra
            ett bra verktyg för det fortsatta arbetet med att uppnå målsättningarna
            till 2050. Vänsterpartiet har många synpunkter på planen, bl.a.
            för att man öppnar för ett stort tillgodoräknande av internationella
            osäkra utsläppskrediter och stor användning av skog och mark som
            kolsänkor. Men vi anser ändå att arbetet är så gediget att regeringen
            inte behöver tillsätta ännu en utredning. Dessutom brådskar det
            att få ned Sveriges utsläpp. Vi vill i stället ha konkreta åtgärder
            på stora minskningar av utsläppen i Sverige som kan leda till
            nollutsläpp senast år 2050. FN:s klimatpanels senaste vetenskapliga
            rapport (IPCC WGIII AR5, 13/4 -14) understryker vikten av att
            inte försitta tiden i att snabbt få ned utsläppen. Regeringen
            borde i stället presentera en proposition för minskade utsläpp
            med sikte på nollutsläpp till senast 2050 baserad på Naturvårdsverkets
            färdplan och andra relevanta rapporter. Utsläppsminskningarna
            ska göras helt och hållet i Sverige och kompletteras med ett klimatbistånd
            finansierat av nya additionella medel. Detta bör riksdagen som
            sin mening ge regeringen till känna.
          </p>
          <p xml:id="i-4veo1vANiQrP8THoLYZqKD">
            Riksrevisionen granskar också Sveriges agerande inom ramen för
            EU:s handelssystem med utsläppsrätter, EU ETS. EU ETS fungerar
            i dagsläget mycket illa. Handelssystemet ska vara EU:s främsta
            verktyg att få ned utsläppen. Det är också i EU ETS som ett pris
            för utsläppen sätts. Detta pris är helt avgörande för omställningen
            till en mer hållbar ekonomi. Med ett högre pris påskyndas investeringarna
            i förnybar energi och överlag klimatvänliga lösningar. Med ett
            lägre pris sker det motsatta. Vid inledningen av den föregående
            perioden för handelssystemet (2008–2012) låg priset på 25 euro/ton.
            Enligt grönboken om handel med utsläppsrätter från EU-kommissionen
            (KOM(2000) 87) krävs ett pris på 33 euro per utsläppsrätt (EUA
            = ett ton koldioxid) för att utsläppshandelssystemet ska fungera
            effektivt. I dagsläget ligger priset för en EUA på ungefär 5 euro,
            dvs. långt under vad det borde. Detta kan jämföras med att priset
            på att släppa ut ett ton koldioxid inom ramen för den svenska
            koldioxidskatten ligger på drygt 1 000 kronor. Det är i dagsläget
            alltså en betydande skillnad mellan EU:s marknadssystem och den
            mer statligt orienterade koldioxidskatten.
          </p>
          <p xml:id="i-FoujxowUcEGpLinER4c8SS">
            Enligt EU:s direktiv om handel med utsläppsrätter ska minst 50
            procent av intäkterna från auktioneringen av utsläppsrätterna
            gå till klimatåtgärder. Riksrevisionen konstaterar att regeringen
            inte öronmärker dessa intäkter till klimatåtgärder, utan man tillför
            dem endast till statsbudgeten. Vänsterpartiet menar att Sverige
            ska leva upp till EU:s direktiv för att stärka det nationella
            och internationella klimatarbetet och menar att samtliga intäkter
            borde gå till detta ändamål. Regeringen bör återkomma med förslag
            om att minst 50 procent av intäkterna från auktionering av utsläppsrätter
            i Sverige ska gå till nya klimatåtgärder. Detta bör riksdagen
            som sin mening ge regeringen till känna.
          </p>
          <p xml:id="i-YBCx1CobXjXL4MhS7cdQdx">
            Ett alltför lågt pris på utsläppsrätter riskerar att haverera
            systemet. Riksrevisionen understryker vikten av att begränsa antalet
            utsläppsrätter och krediter inom handelssystemet. Regeringen tycks
            instämma i analysen av detta, men föreslår inga konkreta åtgärder.
            För att motverka ett havererat system kan man antingen skära ned
            utbudet av EUA genom en s.k. set aside, alternativt senareläggande
            av auktionering (s.k. backloading), eller sätta ett lägsta pris
            på utsläppsrätterna, ett s.k. golvpris. EU-parlamentet röstade
            i december 2013 om att senarelägga auktioneringen av 900 miljoner
            utsläppsrätter. Det välkomnar Vänsterpartiet, som ett första steg.
            Men det är inte tillräckligt. EU-kommissionen konstaterar i sin
            konsekvensanalys av klimat- och energimålen till 2030 att EU ETS
            kommer att ha ett överskott på 2,5 miljarder utsläppsrätter med
            nuvarande politik (trots undandragandet av de 900 miljoner utsläppsrätterna)
            till 2020 och att det finns stort behov för fortsatta åtgärder
            (Impact assessement, Accompanying the Communication A policy framework
            for climate and energy in the period from 2020 up to 2030). Mycket
            mer måste alltså göras. Regeringen bör verka för att fler utsläppsrätter
            tas undan från handelssystemet för att få upp priset och få ett
            system som fungerar bättre. Detta bör riksdagen som sin mening
            ge regeringen till känna.
          </p>
          <p xml:id="i-WUFwXG1vkZVqppQEp3DwuJ">
            Regeringen bör också överväga att verka för ett lägsta pris,
            s.k. golvpris, inom systemet. Detta bör riksdagen som sin mening
            ge regeringen till känna.
          </p>
          <p xml:id="i-4KtpnZg3vdd5ZmAhZDFzN8">
            Den 21 februari 2013 gav regeringen Energimyndigheten i uppdrag
            att sälja Sveriges överskott på 1,5 miljoner utsläppsrätter inom
            den s.k. reserven för nya deltagare inom EU:s handelssystem för
            utsläppsrätter, EU ETS. Energimyndigheten lyckades sälja 1,3 miljoner
            av dessa och fick enligt myndighetens delrapport för första halvan
            av 2013 38,4 miljoner kronor för försäljningen. Försäljningen
            innebär att 1,3 miljoner ton koldioxid kan äga rum på annan plats
            i Europa (hos dem som köpt utsläppsrätterna). Precis som Riksrevisionen
            konstaterar hade Sverige kunnat avstå från försäljning och i stället
            låta utsläppsrätterna frysa inne. Om Sverige gjort så hade utsläppsrätterna
            inte kunnat användas av annan part och på så sätt hade utsläpp
            på 1,3 miljoner ton kunnat undvikas.
          </p>
          <p xml:id="i-46kFpxQH7aahW3wRmvVK1Y">
            Regeringens försäljning av utsläppsrätterna var dessutom helt
            i strid med våra expertmyndigheter på området, Energimyndigheten
            och Naturvårdsverket. I rapporten Reformeringen av EG:s direktiv
            (2003/87/EG) om ett system för handel med utsläppsrätter föreslår
            de att ett eventuellt överskott inte ska säljas: Eventuellt överblivet
            utrymme i reserven för nya deltagare bör annulleras för att undvika
            plötsliga och oförutsedda förändringar av utbudet på marknaden.
          </p>
          <p xml:id="i-MBBuYtjMhtoF9Tx31rCzXM">
            När regeringen har sålt överskott inom EU:s handelssystem aktualiseras
            frågan om vilken principiell hållning Sverige egentligen har inom
            handels­systemen med utsläppsrätter (både EU:s och det som finns
            inom FN). Man kan för att stärka klimatarbetet välja att frysa
            inne/annullera överskott eller sälja det vidare och ytterligare
            försvaga ett för klimatet redan svagt handelssystem. Sverige bör
            verka för att framtida eventuella överskott av utsläppsrätter
            inte ska säljas vidare vare sig inom FN- eller EU-systemet, utan
            ska annulleras. Detta bör riksdagen som sin mening ge regeringen
            till känna.
          </p>
        </div>
        <div xml:id="i-WFN1bGQU5P8312FaDBmCCF" type="signatureBlock">
          <list xml:id="i-GPGLG6zQrhHZQLEBCJbDC">
            <item xml:id="i-rXCQTxfetyKbSp6ifseMi" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-3Zd3CdHvs5du4HDjPmkuZe" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-AskjT3z8SHNjDERLQX7WLt" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-KP2Dwm8vTfV4BXQfU77ugz" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-A9dAmztatLAjUteZmpGvAJ" who="i-FAhoYDeAxVXRZmnF5LnHgv" type="signature">
              Kent Persson (V)
            </item>
          </list>
        </div>
      </div>
    </body>
  </text>
</TEI>
