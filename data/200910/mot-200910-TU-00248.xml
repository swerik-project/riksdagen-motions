<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00248">
  <teiHeader>
    <fileDesc>
      <titleStmt>
        <title>Åtgärder mot trafikolyckor med vildsvin</title>
        <author corresp="i-Bs6HAugbEikWxWig1ej69y">av Lennart Sacrédeus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot trafikolyckor med vildsvin</title>
          <idno type="rdwebb">GX02T248</idno>
          <rs type="number">T248</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T248/text</ref>
          <ref type="dokument_url_html">http://data.riksdagen.se/dokument/GX02T248</ref>
          <ref type="dokumentstatus_url_xml">http://data.riksdagen.se/dokumentstatus/GX02T248</ref>
          <ref type="doc">http://data.riksdagen.se/fil/5CCCF1E0-BB8D-4526-8EAF-6B60AF557123</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-54TGuSiDXsqj6wmNotWTC4" type="signed"/>
        <correspContext corresp="i-54TGuSiDXsqj6wmNotWTC4">
          <note type="signatory" corresp="i-Bs6HAugbEikWxWig1ej69y"/>
        </correspContext>
        <correspAction xml:id="i-XWbRLpyFrVwK1jZjM6JMJ4" type="numbering">
          <date when="2009-10-05"/>
        </correspAction>
        <correspAction xml:id="i-Y9Xz59tp2o5ZEtL6B8XBkX" type="submission">
          <date when="2009-10-01"/>
        </correspAction>
        <correspAction xml:id="i-7XtAbYbkj6FNPsHEmhwBsk" type="transfer">
          <date when="2009-10-01"/>
        </correspAction>
        <correspAction xml:id="i-7XAyveaWN3Amo4nTyf4v9B" type="assigned"/>
        <correspContext corresp="i-7XAyveaWN3Amo4nTyf4v9B">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-N4bpjatyk55irtAxWkxJq9">
            Förslag till riksdagsbeslut
          </head>
          <p xml:id="i-Uvic2uBVWjPC7PQnJWn6QT">
            Riksdagen tillkännager för regeringen som sin mening vad som
            anförs i motionen om att provverksamhet med nya metoder ska genomföras
            för att minska risken för trafikolyckor där vildsvin är inblandade.
          </p>
        </div>
        <div type="motContent">
          <head xml:id="i-SZN4LiLp8g7VQiMWusdfx9" type="h1">
            Motivering
          </head>
          <p xml:id="i-XdjoAvV1a6UAXoojMY1US6">
            Vildsvinsstammen växer exponentiellt och efter att nu ha etablerat
            sig i Sverige, så långt upp som till norra Dalarna, kan vildsvinen
            förväntas utgöra ett växande problem under lång tid framöver.
            Den kraftiga ökningen under senare år har bland annat lett till
            ökande problem för lantbrukare och markägare, tilltagande olust
            att vistas i skogen i vildsvinstäta områden samt påfallande många
            fler trafikolyckor.
          </p>
          <p xml:id="i-La9Ty7j4zR7PwWagQ7EC6">
            Ökningen av trafikolyckor med vildsvin har varit lavinartad de
            senaste fem åren, från några hundra till 1 587 under 2007. Bara
            under 2007 uppges kollisionerna mellan motorfordon och vildsvin
            ha ökat med 50 procent. Under 2008 bedömdes dessa trafikolyckor
            ytterligare fördubblas till cirka 3 000 till följd av den stora
            tillväxten av vildsvinsstammen.
          </p>
          <p xml:id="i-FJouQTYEGRtwNQm2ix48Zf">
            Som en reaktion på utvecklingen fattade regeringen i december
            2008 en rad beslut gällande bland annat förbättrad jakt och förvaltning
            av vildsvinsstammen. Detta är mycket välkommet. Såväl Livsmedelsverket,
            Naturvårdsverket och Jordbruksverket som Svenska Jägareförbundet,
            Jägarnas Riksförbund och Svenska Kennelklubben involverades i
            arbetet som nu pågår fram till den 1 april 2010. Ett viktigt beslut
            som trädde i kraft den 1 februari 2009 var vidare att det nu är
            tillåtet med belysning vid utfodringsplatser och, efter tillstånd
            från länsstyrelsen, ljusförstärkning i vapensiktet för bättre
            och säkrare jakt.
          </p>
          <p xml:id="i-3uJEXnBkB46gpdA4679jPu">
            Med allt fler trafikolyckor behöver dock Vägverket involveras
            än mer i arbetet och då dra nytta av såväl nationella som internationella
            erfarenheter. Exempelvis har en metod utvecklats av en entreprenör
            i Dalarna som visat sig kunna minska trafikolyckorna: doftampuller
            med syntetisk vargurin placeras ut på strategiska platser längs
            utsatta vägar.
          </p>
          <p xml:id="i-8hXyeA61fXpKEhLybGgG3M">
            I svaret på en skriftlig fråga menade infrastrukturminister Åsa
            Torstensson att detta endast ska användas i undantagsfall, exempelvis
            i avvaktan på att ett skadat viltstängsel ska repareras.
          </p>
          <p xml:id="i-417Knh6qGc7PDe4nGnvgT2">
            Låt mig då peka på att denna kostnadseffektiva metod har prövats
            i sju länder, och resultaten är positiva även ur ett större perspektiv.
            Sedan Vägverket genomförde försök med metoden på 1990-talet, har
            vildsvinsstammen dessutom vuxit markant i Sverige och den utgör
            därmed ett växande problem inte minst genom det stora antalet
            trafikolyckor. Därför bör ytterligare provverksamhet genomföras
            med denna metod, och metoden göras mer tillgänglig i landet. Detta
            bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-WV89h6K1GKm6wZWXkqTRB3" who="i-Bs6HAugbEikWxWig1ej69y">
              Lennart Sacrédeus (kd)
            </item>
          </list>
        </div>
      </div>
    </body>
  </text>
</TEI>
