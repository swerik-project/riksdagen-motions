<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-03750">
  <teiHeader>
    <fileDesc>
      <titleStmt>
        <title>En modern och hållbar infrastruktur för hela landet</title>
        <author corresp="i-5kLPqJYKuXdEi7mU2QqyGZ">av Maria Stockhaus m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3750 av Maria Stockhaus m.fl. (M)</title>
          <idno type="rdwebb">H9023750</idno>
          <rs type="number">3750</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9023750/text</ref>
          <ref type="dokument_url_html">http://data.riksdagen.se/dokument/H9023750</ref>
          <ref type="dokumentstatus_url_xml">http://data.riksdagen.se/dokumentstatus/H9023750</ref>
          <ref type="docx">http://data.riksdagen.se/fil/D3367072-CB3E-4866-A063-FF1745A27566</ref>
          <ref type="pdf">http://data.riksdagen.se/fil/5D47C8B0-F2FA-412D-8111-F0AA468C6B9D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KoABdAPF5wcu7bTLEqhj3Z</idno>
            <name>Helena Storckenfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Lu4vdvBxKbYhDw6PjE1dFz" type="signed"/>
        <correspContext corresp="i-Lu4vdvBxKbYhDw6PjE1dFz">
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-S1jBpohzgG7cgcBjfgN1Fb"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-KoABdAPF5wcu7bTLEqhj3Z"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-3XxJfiPp8UaMiS5MxZRVM7" type="submitted">
          <date when="2021-10-05"/>
          <time when="12:39:38"/>
        </correspAction>
        <correspAction xml:id="i-9GmBAm73ZYwonXYx375gDu" type="reviewed">
          <date when="2021-10-05"/>
          <time when="15:51:57"/>
        </correspAction>
        <correspAction xml:id="i-8xtDfU3KqbfADvEk5P9fZ8" type="referred">
          <date when="2021-10-14"/>
        </correspAction>
        <correspAction xml:id="i-HyjptxraSybXPijWgyQfd9" type="assigned">
          <date when="2022-11-07"/>
          <time when="13:37:05"/>
        </correspAction>
        <correspContext corresp="i-HyjptxraSybXPijWgyQfd9">
          <ref type="assignedTo">Trafikutskottet</ref>
        </correspContext>
        <correspAction xml:id="i-W1MJ9bBKxtjUJ98qWE2rum" type="behandlas_i"/>
        <correspContext corresp="i-W1MJ9bBKxtjUJ98qWE2rum">
          <ref type="uppgift">2021/22:TU5</ref>
          <ref type="ref_dok_id">H901TU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU5</ref>
          <ref type="ref_dok_titel">Kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UJSbkUrfmKeh51eaifriUN" type="behandlas_i"/>
        <correspContext corresp="i-UJSbkUrfmKeh51eaifriUN">
          <ref type="uppgift">2021/22:TU17</ref>
          <ref type="ref_dok_id">H901TU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU17</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QwsTxVczF5YBxwaeTuaxkj" type="behandlas_i"/>
        <correspContext corresp="i-QwsTxVczF5YBxwaeTuaxkj">
          <ref type="uppgift">2021/22:TU11</ref>
          <ref type="ref_dok_id">H901TU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU11</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VVB7bK1zS7rgXZy9Uu1doq" type="behandlas_i"/>
        <correspContext corresp="i-VVB7bK1zS7rgXZy9Uu1doq">
          <ref type="uppgift">2021/22:TU7</ref>
          <ref type="ref_dok_id">H901TU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU7</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3DU4Gson1YgJJDAKZw3G1X" type="behandlas_i"/>
        <correspContext corresp="i-3DU4Gson1YgJJDAKZw3G1X">
          <ref type="uppgift">2021/22:TU16</ref>
          <ref type="ref_dok_id">H901TU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU16</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EB1pxk7EsUPCov3kEJjTgW" type="behandlas_i"/>
        <correspContext corresp="i-EB1pxk7EsUPCov3kEJjTgW">
          <ref type="uppgift">2021/22:NU15</ref>
          <ref type="ref_dok_id">H901NU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU15</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U7JHLoDKXFkps6r3TJw6DW" type="motHeader">
        <div xml:id="i-BQtSDjzsjmrjC6u7M8Sars" type="motTitle">
          Motion till riksdagen 2021/22:3750 av Maria Stockhaus m.fl. (M)
          En modern och hållbar infrastruktur för hela landet
        </div>
      </div>
      <div xml:id="i-Pv1puQj7yeo5pip2CwBSRa" type="motBody">
        <div xml:id="i-X93noifektE6vKy23owuJn" type="motProposal" subtype="förslag">
          <head xml:id="i-3SjL9iuLUwY1V6TDHQ3UKE">
            Förslag till riksdagsbeslut
          </head>
          <list xml:id="i-7LiT76tvvM2rHzhZyRujXq" style="ol">
            <item xml:id="i-KMvusPVUEjDLHpaLkU4v92">
              Riksdagen ställer sig bakom det som anförs i motionen om att
              tillsätta en övergripande utredning av hela organisationen kring
              planering, projektering och upphandling av nybyggnation och underhåll
              av svensk infrastruktur och tillkännager detta för regeringen.
            </item>
            <item xml:id="i-XvPP6iqDr19PwFkhmG94FQ">
              Riksdagen ställer sig bakom det som anförs i motionen om att
              samhällsekonomisk och miljömässig lönsamhet ska vara vägledande
              i valet av infrastrukturprojekt och tillkännager detta för regeringen.
            </item>
            <item xml:id="i-Pe8Pnoei6rQbVF4VBmrHy9">
              Riksdagen ställer sig bakom det som anförs i motionen om att
              framtida infrastrukturinvesteringar ska utgå från vad som gör
              mest nytta för jobb och tillväxt för att hela Sverige ska leva
              och tillkännager detta för regeringen.
            </item>
            <item xml:id="i-GotUoY2St8U2An2kmZLuVk">
              Riksdagen ställer sig bakom det som anförs i motionen om möjlig
              alternativ finansiering och tillkännager detta för regeringen.
            </item>
            <item xml:id="i-N3P3KAbusfChnm42p9U3ev">
              Riksdagen ställer sig bakom det som anförs i motionen om ett
              effektivt och hållbart transportsystem som inkluderar alla trafikslag
              och tillkännager detta för regeringen.
            </item>
            <item xml:id="i-HBhGm4UySKhMZHQpvYgFaL">
              Riksdagen ställer sig bakom det som anförs i motionen om investeringar
              för att säkra effektiva flöden för passagerare och av gods och
              tillkännager detta för regeringen.
            </item>
            <item xml:id="i-7Vcwbz1jfYx6YZzWMTYdDJ">
              Riksdagen ställer sig bakom det som anförs i motionen om att
              redovisa underhållsskuld inom befintlig plan och tillkännager
              detta för regeringen.
            </item>
            <item xml:id="i-D6sMyWfixNd4qRnuyDMbXK">
              Riksdagen ställer sig bakom det som anförs i motionen om underfinansiering
              inom befintlig plan och tillkännager detta för regeringen.
            </item>
            <item xml:id="i-CSeHAVwXAa6B3sHumPjByk">
              Riksdagen ställer sig bakom det som anförs i motionen om att
              återinföra 10 procents anslagskredit för infrastrukturprojekt
              och tillkännager detta för regeringen.
            </item>
            <item xml:id="i-Rc6h3ZzSrNXXRYT4133ZBW">
              Riksdagen ställer sig bakom det som anförs i motionen om vikten
              av att analysera förändrade pendlingsmönster efter pandemin och
              tillkännager detta för regeringen.
            </item>
            <item xml:id="i-MxKvoooEvE1tHsB4yi9eUS">
              Riksdagen ställer sig bakom det som anförs i motionen om att
              inrätta ett trafikpolitiskt råd och tillkännager detta för regeringen.
            </item>
            <item xml:id="i-PPVRqQjiUJc8MUHNAkfnHE">
              Riksdagen ställer sig bakom det som anförs i motionen om att
              se över antalet statliga myndigheter för infrastruktur i syfte
              att stärka samordningen och effektiviteten mellan de olika trafikslagen
              och tillkännager detta för regeringen.
            </item>
            <item xml:id="i-MqdMuvN1YcSuQeyG1Geb2C">
              Riksdagen ställer sig bakom det som anförs i motionen om stärkt
              gemensam infrastrukturplanering med våra nordiska grannländer
              och tillkännager detta för regeringen.
            </item>
            <item xml:id="i-BAX3WTtam1x3neKHsZQWQu">
              Riksdagen ställer sig bakom det som anförs i motionen om att
              inkludera ny transportteknik i den framtida infrastrukturplaneringen
              och tillkännager detta för regeringen.
            </item>
            <item xml:id="i-GweHAUwxvmGid9mWTn2Mq1">
              Riksdagen ställer sig bakom det som anförs i motionen om att
              utvärdera infrastrukturlagstiftningen och tillkännager detta för
              regeringen.
            </item>
            <item xml:id="i-8NYEnpCKiSEGj64C39R7tN">
              Riksdagen ställer sig bakom det som anförs i motionen om ordning
              i upphandlingsprocesserna avseende att projekt ska hålla budget
              och färdigställas inom avtalad tid och tillkännager detta för
              regeringen.
            </item>
            <item xml:id="i-9VZij6t4D5VPCedP3JGNKR">
              Riksdagen ställer sig bakom det som anförs i motionen om att
              säga nej till att bygga höghastighetsjärnväg och tillkännager
              detta för regeringen.
            </item>
            <item xml:id="i-2CYdFWK9ZUxFmTr4hXsi8V">
              Riksdagen ställer sig bakom det som anförs i motionen om tydliga
              mål kring utbyggnaden av laddinfrastruktur och tillkännager detta
              för regeringen.
            </item>
            <item xml:id="i-JkXphmKSTrZVCxbr6ebuMU">
              Riksdagen ställer sig bakom det som anförs i motionen om en hållbar
              svensk biodrivmedelstillverkning och tillkännager detta för regeringen.
            </item>
            <item xml:id="i-XLBx6KW1BPHEa27Y8mefTd">
              Riksdagen ställer sig bakom det som anförs i motionen om att
              Sverige ska vara världsledande avseende elektrifiering av fordonsparken,
              och detta tillkännager riksdagen för regeringen.
            </item>
            <item xml:id="i-WRiGNDiaXY3RpqJB2SZsaV">
              Riksdagen ställer sig bakom det som anförs i motionen om att
              sätta tydliga mål för 2030 avseende utbyggandet av laddinfrastruktur
              i anslutning till vägar, rastplatser, tankställen, hamnar samt
              företag och bostäder, och detta tillkännager riksdagen för regeringen.
            </item>
            <item xml:id="i-WybdwaLLF4qMgaw4eeECoJ">
              Riksdagen ställer sig bakom det som anförs i motionen om att
              Sverige aktivt ska arbeta inom ramen för EU för harmonisering
              av elektrifiering och övrig fossilfri infrastruktur, och detta
              tillkännager riksdagen för regeringen.
            </item>
            <item xml:id="i-WzCDddGQQ736gLF9CdUpPh">
              Riksdagen ställer sig bakom det som anförs i motionen om att
              Sverige mer aktivt ska söka stöd för nationella infrastrukturprojekt
              från EU, och detta tillkännager riksdagen för regeringen.
            </item>
          </list>
        </div>
        <div xml:id="i-AoQiaEVYEVs1dgyLq5sHkR" type="motContent">
          <head xml:id="i-6i8m5XNaQAGEKJ91Su7fUu" type="h1">
            Motivering
          </head>
          <p xml:id="i-ECJw8tuDimhszT4xRBkEke">
            För att säkra jobb och tillväxt i hela landet behövs en välfungerande
            infrastruktur. Moderaternas plan handlar om hur vi skapar förutsättningar
            för hela Sverige. Människor och företag ska kunna lita på att
            grundläggande funktioner i samhället fungerar och levererar den
            tilltänkta nyttan. Moderaterna prioriterar därför underhåll av
            den befintliga infrastrukturen samtidigt som vi gör satsningar
            för att stärka transportsystemet för att säkerställa att hela
            Sverige har en fungerande infrastruktur.
          </p>
          <p xml:id="i-NY6RaiCtsX41bQjMppMG4o">
            Sverige och världen befinner sig just nu i en omvälvande tid
            med en pandemi som gjort att flera sektorer befinner sig i en
            djup och allvarlig kris. Samtidigt pågår en om­fattande omställning
            av samhället för att fasa ut fossila drivmedel inom transportsektorn
            och tillverkningsindustrin. Tyvärr minskar inte utsläppen i tillräckligt
            hög takt, och regeringen bär ett stort ansvar för detta misslyckande.
            Alltför länge har regeringens fokus legat på ineffektiva satsningar
            som gör att vi inte når upp till våra klimatmål.
          </p>
          <p xml:id="i-JQkrtPSuDQVYdN33L94ots">
            Moderaterna satsar lika mycket pengar som regeringen kommande
            planperiod fram till 2035 men väljer att prioritera annorlunda
            för att skapa förutsättningar för tillväxt i hela Sverige. Moderaterna
            säger nej till höghastighetståg och prioriterar i stället att
            stärka alla färdslag på ett hållbart sätt med ett tydligt intermodalt
            perspektiv. Sverige behöver en mer robust skötsel av järnväg och
            väg. Forskningen visar att det enskilt mest effektiva sättet att
            värna skattebetalarnas pengar är att vårda och stärka den infrastruktur
            vi redan har. Slutligen behöver Sverige, en gång för alla, göra
            upp med den gamla debatten där färdslag ställs mot varandra. Moderaterna
            vill utforma en modern och håll­bar infrastrukturpolitik med fokus
            på jobb, pendling och miljö. Vi tar hänsyn till skatte­betalarnas
            pengar och inkluderar i våra satsningar alla olika färdslag för
            att skapa ett effektivt transportsystem i hela Sverige. Moderaterna
            vill se en infrastrukturpolitik som ger kraft att bygga Sverige
            starkt.
          </p>
          <head xml:id="i-BM2yA4yopL5EiAG6csZFS2" type="h2">
            Tillsätta en övergripande utredning av organisationen kring planering,
            upphandling och genomförande av större projekt och underhåll
          </head>
          <p xml:id="i-ScZVmrgmS4JAH7RguV1nRd">
            Sverige behöver förändra sitt sätt att planera, upphandla och
            genomföra infrastruktur­projekt och underhåll. Riskerna behöver
            fördelas bättre och alternativa finansierings­modeller prövas
            när så bedöms som lämpligt. I dag blir genomgående alla infrastruktur­projekt
            kraftigt försenade och mycket dyrare än planerat. Sju RRV-rapporter
            sedan 2017 kritiserar i tydliga ordalag brister i upphandling
            avseende att hålla budget- och tids­ramar. Ett undantag är bron
            mellan Malmö och Köpenhamn. Detta projekt ligger inom ramen av
            ett bolag och beräknas vara finansierat flera år i förväg. Enligt
            beräkningar anses bron vara avbetalad 2034 och generera 7 miljarder
            i överskott till den danska och svenska staten fram till 2050
            när de sista brofästena på danska sidan är betalda.
          </p>
          <p xml:id="i-WQhfdugx3TrRt7RyNnScbV">
            Remissvaren inför infrastrukturpropositionen var i stort sett
            eniga om att dagens situation där Trafikverket upphandlar och
            resultatet genomgående blir att projekt blir mycket dyrare och
            därtill försenade måste förändras. Erfarenheten från Öresundsbron
            och motsvarande internationell erfarenhet visar att alternativa
            sätt att organisera och finansiera projekt med tydliga ekonomiska
            incitament gör att projekt byggs färdigt i tid och håller budget.
            Moderaterna vill att regeringen initierar en övergripande genomlys­ning
            av hela den svenska modellen avseende upphandling av underhåll
            och nybyggande, där alternativ finansiering kan prövas i vissa
            fall. Anslagsfinansiering ska dock fortsatt vara det normala.
            Syftet är att få kontroll på dagens situation där de flesta projekt
            blir mycket dyrare och kraftigt försenade.
          </p>
          <head xml:id="i-26GAy2LQY93M2YJ4Mk5PXQ" type="h2">
            Samhällsekonomisk och miljömässig lönsamhet ska vara vägledande
          </head>
          <p xml:id="i-Lf5NPV4BCfP9JUZVt1xzUP">
            Moderaterna vill att samhällsekonomisk och miljömässig lönsamhet
            ska vara det som styr svensk infrastrukturpolitik. Den pågående
            tekniska utvecklingen där dagens fossilt drivna fordon på väg,
            till sjöss och i luften succesivt fasas ut ger oss möjlighet att
            inve­stera i de färdslag som är mest effektiva. Moderaterna vill
            rusta och bygga på den infra­struktur vi redan har. Vi vill binda
            ihop färdslag och prioritera gods- och pendlings­flöden över hela
            landet. Moderaterna värnar skattebetalarnas pengar och vill stärka
            förutsättningarna för jobb och tillväxt på ett långsiktigt hållbart
            sätt.
          </p>
          <head xml:id="i-Buqs1EtqRV9h9YgKU64c34" type="h2">
            Jobb och tillväxt i hela Sverige
          </head>
          <p xml:id="i-BmymiQjg3MCVCUkoN3Xtap">
            Moderaterna står bakom de övergripande transportpolitiska målen.
            Där betonas vikten av att säkerställa en samhällsekonomiskt effektiv
            och långsiktigt hållbar transport­försörjning i hela landet. Vidare
            poängteras att de samhällsekonomiska kalkylmodeller som ligger
            bakom investeringar i infrastruktur ska vara korrekta och rättvisande.
            Sverige behöver därför en ny politisk inriktning som bidrar till
            ökad transparens och effektivitet inom hela infrastrukturpolitiken.
            Gods- och pendlingsflöden ska stärkas och varje infrastrukturprojekt
            bedömas utifrån regionala behov.
          </p>
          <p xml:id="i-FE3Ce3hh1PCmsDgmPGgkoR">
            Moderaterna vill se en infrastrukturpolitik som går från politisk
            klåfingrighet som pekar ut projekt till en politik som ser och
            bejakar den spännande och innovativa tid som vi befinner oss i.
            Vi är övertygade om att forskning och innovation kommer att göra
            alla färdslag fossilfria och därmed klimatneutrala. Varje infrastrukturpolitiskt
            beslut bör därför bejaka principen om samhällsekonomisk lönsamhet.
            Moderaterna värnar skattebetalarnas pengar och vill utforma en
            modern infrastrukturpolitik som tar hänsyn både till miljö, jobb
            och tillväxt.
          </p>
          <head xml:id="i-6NMkXbZnGKSZoBp8xFUvuK" type="h2">
            Ett effektivt och hållbart transportsystem som inkluderar alla
            trafikslag
          </head>
          <p xml:id="i-61tbUJbT8W3NA1MibLN9w1">
            Sverige behöver ett effektivt och hållbart transportsystem som
            binder ihop Sverige och bejakar utvecklingen av fossilfria motorer.
            Den omoderna debatten om tåg kontra flyg och väg behöver ersättas
            med modern hoppfull diskussion kring vilket färdmedel som är mest
            lönsamt utifrån geografiska hänsyn. Detta bygger Sverige starkt
            och tar ansvar för skattebetalarnas pengar. Regeringen behöver
            tydligt slå fast detta intermodala perspektiv.
          </p>
          <head xml:id="i-4BNmQEnVA7RSKbst8TSJs9" type="h2">
            Säkra effektiva flöden för passagerare och av gods
          </head>
          <p xml:id="i-5ueVkPeLj1guNmfThFeNHd">
            Inriktningen för en modern och hållbar infrastrukturpolitik är
            att säkerställa flöden av gods- och passagerartrafik. Detta innebär
            att varje projekt måste bedömas utifrån flöden och byggas klart
            med ett tydligt fokus på att bindas samman. Det ska exempelvis
            vara lätt och tryggt att köra från en hamn när man lämnar färjan
            och att pendla till och från hemmet med god tillgänglighet till
            pendlingsparkeringsplatser, och företag ska känna trygghet i att
            varor levereras i tid.
          </p>
          <head xml:id="i-8PoYJ4PgPmEjbG487zykY1" type="h2">
            Alternativ finansiering för speciellt utpekade projekt
          </head>
          <p xml:id="i-RYpdez4wT36L6mRcDMB5H4">
            I Sverige finansieras infrastruktur i huvudsak via statliga anslag.
            Infrastruktursatsningar är ofta omfattande och resurskrävande.
            Det krävs tydliga prioriteringar mellan projekt som efterfrågas.
            I andra länder, som Norge, Storbritannien och Australien, är erfaren­heterna
            från när det offentliga och privata samverkar vid utbyggnad och
            drift av infra­struktur större än i Sverige. Ett av få svenska
            exempel på ett alternativt finansierat infra­strukturprojekt är
            Arlandabanan. För att på allvar kunna utvärdera och jämföra ifall
            exempelvis produktiviteten kan öka och livscykelkostnaderna kan
            sänkas för invester­ingar med alternativa finansieringslösningar
            i vårt transportsystem behövs större erfarenhet.
          </p>
          <p xml:id="i-S7EDvxJw8YZoabtzUZssXv">
            Det är viktigt att slå fast att alternativa finansieringslösningar
            endast kan komma i fråga om de medför samma eller högre kostnadseffektivitet
            jämfört med anslagsfinan­siering. Att inte underminera hållbarheten
            i de offentliga finanserna är centralt för Moderaterna. Det är
            viktigt när alternativa finansieringsmodeller prövas så att detta
            inte riskerar oplanerade kostnadsökningar över tid på grund av
            att den samlade kontrollen över kostnaderna för infrastrukturinvesteringar
            försämras.
          </p>
          <head xml:id="i-B1nnSSWcJVKvPJ6QMyHYJF" type="h2">
            Plan för underhållsskuld
          </head>
          <p xml:id="i-RmQwjJ47Tb6YMbEmScxJDf">
            Den svenska underhållsskulden för väg och järnväg innevarande
            planperiod uppgår till många miljarder kronor. Regeringen bör
            ta fram en plan för att i kommande planperiod beta av denna växande
            underhållsskuld.
          </p>
          <head xml:id="i-NHex7dzNuj9sYEnQrU4Z3" type="h2">
            Plan för att komma till rätta med underfinansiering inom befintlig
            plan
          </head>
          <p xml:id="i-8mm3dU6bd7fTvz9QSxfW8d">
            Nuvarande plan är underfinansierad med många miljarder kronor.
            Det innebär att saker beslutats och lovats från politiken som
            ännu inte finansierats. Det riksdagen beslutar ska också genomföras.
            Regeringen bör därför återkomma med en plan för att komma till
            rätta med nuvarande underskott.
          </p>
          <head xml:id="i-RHiVrMDz71dzbhYK6QsEdb" type="h2">
            Återinföra 10 % anslagskredit för alla infrastrukturprojekt
          </head>
          <p xml:id="i-7TE9RA5Gib9j3ZocPxMDib">
            Det är viktigt att infrastrukturprojekt inte avbryts på grund
            av innevarande års pengar tagit slut för att sedan återupptas
            nästkommande budgetår. Detta innebär att projekt blir försenade
            och ofta dyrare än planerat. Regeringen bör därför, i linje med
            riksdagens till­kännagivande i samband med att infrastrukturpropositionen
            behandlades av riksdagen i juni 2021, återinföra den anslagskredit
            om 10 % som alliansregeringen beslutade om.
          </p>
          <head xml:id="i-KBTrYubcUnX69bhDbpFHes" type="h2">
            Analysera förändrade pendlingsbeteenden efter pandemin
          </head>
          <p xml:id="i-VfTKWks3aUW6EDRNhoqWGS">
            Vi vet inte ännu vilka effekter pandemin kommer att få på pendling.
            Det vi dock redan nu kan se är att beredskapen initialt avseende
            tillgång till munnskydd och avstånd var otillräcklig för att stoppa
            smittspridning. Vi bör dra lärdom av pandemin både avseende smittskydd
            och långsiktiga effekter kring pendlingsmönster. Regeringen bör
            efter att Sverige öppnats upp efter pandemin ge Trafikanalys i
            uppdrag att analysera förändrade pendlingsmönster, erfarenheter
            av smittspridning och dra relevanta slutsatser av detta.
          </p>
          <head xml:id="i-DvGVFqub9PjPELrzuYKVdh" type="h2">
            Inrätta ett trafikpolitiskt råd och tillkännager detta för regeringen
          </head>
          <p xml:id="i-As1rSxbq2AGuWhJHNhLFU8">
            Moderaterna vill tillsätta ett transportpolitiskt råd som ska
            granska och utvärdera infra­strukturpolitiken utifrån ett transportpolitiskt
            ramverk. Detta ramverk ska bygga på prin­cipen att de sammanlagda
            infrastruktursatsningarna som beslutas om inför varje ny natio­nell
            plan uppvisar en gemensam samhällsekonomisk effektivitet. Likt
            Finanspolitiska rådet ska det transportpolitiska rådet även utvärdera
            hur regeringen skött infrastruktur­arbetet i stort samt vilka
            större projekt som valts och på vilka grunder dessa val har gjorts.
            Samhällsekonomiska nyttokalkyler och de transportpolitiska målen
            ska vara utgångspunkten för det transportpolitiska ramverket.
          </p>
          <head xml:id="i-6Qe8MhuMxduCvBQXARfdUM" type="h2">
            Se över antalet statliga myndigheter för infrastruktur
          </head>
          <p xml:id="i-JuoyVER6bsqyLV32zZ13RP">
            Trafikverket skapades i sin nuvarande form för tio år sedan i
            syfte att förbättra samord­ningen mellan olika infrastrukturprojekt.
            Utredningen som föranledde beslutet konsta­terade behovet av ökad
            samordning kring beslut mellan olika trafikslag. Detta behov har
            ökat under det decennium som gått sedan dess. För en konkurrensutsatt
            infrastruktur som verkar på en global marknad och aktivt ställer
            om till fossilfria drivmedel sker föränd­ringar mycket snabbt.
            I dag är fortsatt sjöfarten och flyget organisatoriskt frikopplade
            från Trafikverket i form av Sjöfartsverket, Luftfartsverket och
            Swedavia. Moderaterna vill att regeringen initierar en översyn
            av myndighetsstrukturen för all infrastruktur.
          </p>
          <head xml:id="i-L6pudJYkHSbMUqMMmGv9q" type="h2">
            Starkare gemensam infrastrukturplanering med våra nordiska grannländer
          </head>
          <p xml:id="i-7xEcUX7ao1Upo67wDocGAS">
            De vägar, flyglinjer och järnvägar som vi delar med våra grannländer
            bör i möjligaste mån upprustas och byggas ut i samverkan med det
            berörda grannlandet. I utredningen av och framtida beslut kring
            exempelvis eventuell ny järnväg mellan Oslo och Stock­holm, ytterligare
            en förbindelse mellan Sverige och Danmark och framtida inrikes
            elflyg är samordningen mellan nordiska länder helt avgörande.
            Regeringen bör därför se över möjligheten att organisatoriskt
            underlätta framtida gemensamma nordiska infrastruktur­satsningar.
          </p>
          <head xml:id="i-CpyU3KSX1dd1JccCLsSTg6" type="h2">
            Inkludera ny transportteknik i den framtida infrastrukturplaneringen
          </head>
          <p xml:id="i-WAg1x4gQPq7KVXhT86SDtn">
            Samhällets resurser ska användas på bästa sätt. Produktiviteten
            ska öka, forskning och innovation ska på ett tydligare sätt inkluderas
            och arbetet med att fasa ut fossila bräns­len intensifieras. Trafikverket
            spelar en viktig roll i detta arbete. Exempelvis kan Trafik­verket
            bistå anläggningsbranschen, inte minst under upphandlingsfasen,
            så att dessa i högre grad beaktar infrastrukturinvesteringars
            livscykelkostnader. Detta genom att ta hänsyn till såväl miljö
            som investerings- som underhållskostnader. Syftet är en kost­nadseffektiv
            och klimatsmart användning av våra gemensamma skattemedel. Det
            är viktigt att Trafikverket kontinuerligt analyserar sitt arbetssätt
            i syfte att uppmuntra nya tillvägagångssätt avseende att bygga
            och underhålla vår gemensamma infrastruktur.
          </p>
          <p xml:id="i-XaKZ2QLAkbTk3fkPGfpzzZ">
            Sverige ska ligga i framkant när det gäller att anamma teknikutveckling
            och innova­tion. Trafikverket bör få i uppdrag att kartlägga möjligheter
            och utmaningar med fram­tida transportlösningar i syfte att snabbt
            inkludera ny transportteknik i den framtida infrastrukturplaneringen.
            Detta ska ske på ett transportslagsneutralt tillvägagångssätt.
          </p>
          <head xml:id="i-4HaNS7qKE2LiCv34X8WDzz" type="h2">
            Utvärdera infrastrukturlagstiftningen
          </head>
          <p xml:id="i-LsGrzh6aBGB4ejNZ4TJL4e">
            Regelverket för strategisk och ekonomisk planering av vägar och
            järnvägar är komplext och svåröverskådligt. Dessa har ofta tillkommit
            vid olika tider och med olika syften. Fysiska, tekniska och marknadsmässiga
            förutsättningar förändras över tid. Lagstiftningen om effektivare
            planering av vägar och järnvägar bör därför utvärderas i syfte
            att öka effektiviteten och produktiviteten av investeringar.
          </p>
          <head xml:id="i-GSyuhEEHGhMSgdyuCvrKGC" type="h2">
            Ordning och reda i upphandlingsprocesserna
          </head>
          <p xml:id="i-AEUx4Nz5XT8ME264bAAVuc">
            De flesta större infrastrukturprojekt och underhåll blir dyrare
            än planerat och därtill kraftigt försenade. Detta är något som
            politiken inte ska vänja sig vid eller acceptera. Det är viktigt
            att slå fast att ordning och reda ska gälla avseende upphandling
            och genomförande av projekt. Regeringen bör utreda incitament
            för att sprida riskerna vid eventuell fördyrning mellan beställare
            och utförare.
          </p>
          <head xml:id="i-Fa8NehsRU66U2WVFaJk9z6" type="h2">
            Nej till att bygga höghastighetsjärnväg
          </head>
          <p xml:id="i-YaP9fXBYm7eT1KKsu9oDKP">
            Utifrån prioriteringar om den samhällsekonomiska och miljömässiga
            nyttan säger Moderaterna nej till höghastighetsjärnväg. Externa
            beräkningar pekar på en samman­lagd kostnad för projektet på mellan
            350 och 400 miljarder kronor, och projektet beräknas bli klimatneutralt
            tidigast 2050. De tidsmässiga vinsterna blir begränsade. Regeringen
            har dock valt att bortse från faktiska kostnader och kritik från
            forskare, Trafikverket och RRV. Den 17 juni gav regeringen Trafikverket
            i uppdrag att gå vidare med projektet. Fortfarande har regeringen
            valt att utesluta kostnader, och projektet har bantats till en
            budget på 205 miljarder. Trafikverket konstaterar i en rapport
            den 30 augusti 2020 att projektet förutsättningar, givet de nya
            ekonomiska ramarna, i grunden har förändrats. Exempelvis måste
            planerade stationer läggas utanför städerna.
          </p>
          <p xml:id="i-BEdRg7QgCMPWJTTHFXSB6U">
            Riksrevisionen riktar i rapporten Att tänka efter före – statens
            planering av hög­hastighetsjärnvägar (RiR 2019:31) skarp kritik
            mot regeringens hantering av frågan om höghastighetsjärnväg. Riksrevisionen
            noterar att projektet inte bedömts enligt de rikt­linjer som riksdagen
            och regeringen ställt upp. Genomgående har Riksrevisionen funnit
            att problembeskrivningarna är översiktliga och utan mer ingående
            analys. Riksrevisio­nen konstaterar vidare att varje utredning
            av frågan har genomförts under stor tidspress. Vidare har Riksrevisionen
            i sin granskning funnit att särskilt kostnadsberäkningarna länge
            höll låg kvalitet och att kostnaderna kraftigt underskattats.
            Riksrevisionens slut­sats är att regeringen bör ge Trafikverket
            i uppdrag att utreda järnvägens övergripande behov och granska
            satsningen på höghastighetståg enligt den så kallade fyrstegsmodellen.
          </p>
          <p xml:id="i-BQ8VxaUWjheFWd2B9qBvjx">
            Moderaterna delar Riksrevisionens slutsatser. Behoven inom infrastrukturen
            är stora, och en satsning på höghastighetsjärnväg riskerar att
            tränga undan andra nödvändiga investeringar. Övriga investeringar
            i befintligt järnvägssystem och nya spår innebär att tåg kommer
            att färdas snabbare i framtiden, även utan höghastighetsjärnväg.
            Satsningar på järnvägen bör i första hand underlätta för arbetspendling
            och godstrafik. Detta stärker jobb och tillväxt i hela landet.
          </p>
          <p xml:id="i-72xdCKyKpDKmtYC15Pi2MP">
            Moderaterna säger alltså nej till höghastighetståg. Vi delar
            ledande forskares, Riks­revisionens och Trafikverkets samlade
            kritik mot regeringen. Projektet är illa berett. Utredningen av
            höghastighetsjärnväg redovisar inte alla delar av projektet innan
            beslut fattas. Detta borde vara fullständigt självklart i alla
            infrastrukturprojekt och är särskilt angeläget i ett projekt av
            den storleken, kostnaden och digniteten som beslutet avseende
            byggande av nya stambanor för höghastighetståg. Att slarva igenom
            ett beslut som omfattar hundratals miljarder av skattebetalarnas
            pengar är helt oacceptabelt.
          </p>
          <p xml:id="i-94MS4R2SUAb3dFJCzzoBbk">
            Projektet med höghastighetståg har utretts under en lång tid.
            Det fanns en förhopp­ning att regeringen skulle hörsamma den samlade
            kritiken mot projektet och revidera sin uppfattning gällande höghastighetståg
            i infrastrukturpropositionen (prop. 2020/21:154). Så blev det
            inte utan regeringen valde att gå vidare med projektet med löfte
            att nya stambanor för höghastighetståg ska finansieras inom ram
            och förverkligas inom näst­kommande planperiod. Det innebär att
            de nya medel som regeringen tillför infrastruk­turen det närmaste
            decenniet är bundna till att finansiera detta stora projekt. Viktiga
            satsningar för jobb, tillväxt och miljö riskerar att trängas undan
            för att bygga nya stam­banor för snabba tåg. Moderaterna anser
            att detta är en helt orimlig prioritering som långsiktigt hotar
            jobb och tillväxt. Regeringen bör i stället stoppa projektet och
            följa Riksrevisionens rekommendationer.
          </p>
          <head xml:id="i-RDmXaJ1FQTvyY8hmTkPGKh" type="h2">
            Tydliga mål kring utbyggnaden av laddinfrastruktur
          </head>
          <p xml:id="i-AX1NVy1dFdioNkcx8Qk2Ee">
            För att nå målet att Sverige ska vara klimatneutralt 2045 krävs
            ytterligare insatser. Transportsektorn står för en tredjedel av
            Sveriges utsläpp. Därför är det angeläget att vidta åtgärder för
            att närma oss Sveriges ambitiösa etappmål för transportsektorn:
            Växt­husgasutsläppen från inrikes transporter, exklusive flyg,
            ska minska med 70 procent senast 2030 jämfört med utsläppsnivån
            2010. Fler insatser måste komma till för att nå Sveriges långsiktiga
            klimat- och energimål. Moderaterna vill minska transporternas
            klimatpåverkan genom att tillvarata möjligheterna med ny teknik,
            öka andelen förny­bara drivmedel, ha en hög klimatprestanda för
            såväl fordon som drivmedel samt få till stånd effektivare transporter.
          </p>
          <p xml:id="i-S7p3jxBBnWm9wWWzpmL4HB">
            Prognoser tyder på att det i Sverige kommer att finnas omkring
            2,5 miljoner laddbara fordon i trafik 2030. Vi står med andra
            ord inför ett enormt teknikskifte inom transport­sektorn de närmaste
            decennierna. Moderaterna vill ta fram en nationell elektrifierings­strategi.
            Strategin bör lyfta fram politiska prioriteringar för en trygg
            elförsörjning, tillräcklig kapacitet i elnäten och smarta lösningar
            för att elektrifiera transporter och minska utsläppen.
          </p>
          <p xml:id="i-GLqccxc4W39aYV4Ca7vfmf">
            Den av regeringen tillsatta elektrifieringskommissionen är bra
            men långt ifrån tillräcklig. I stället bör regeringen tillsätta
            en utredning med uppdrag att föreslå tydliga mål för en strategisk
            elektrifiering av vägar.
          </p>
          <head xml:id="i-jYQrfdatSjvE8zgxC5RNw" type="h2">
            En hållbar svensk biodrivmedelstillverkning
          </head>
          <p xml:id="i-5qo2ZQwoHFLtDFuCNSwrsj">
            Politikens uppgift är att skapa förutsättning för en fungerande
            marknad för klimatsmart bränsle. De fossila bränslena ska fasas
            ut från våra vägar genom att en marknad med spårtrafik, tråd eller
            spår på väg, laddstolpar eller fossilfria bränslen växer fram.
            Detta förutsätter med största sannolikt en mix av biodrivmedel
            och god tillgång till el.
          </p>
          <p xml:id="i-77K4XKx3idFsynob4JTuJu">
            Sverige saknar i dag en långsiktigt hållbar biodrivmedelstillverkning.
            Här kan politi­ken göra skillnad genom att stötta framväxten av
            en fungerande marknad med stor mångfald. Sverige behöver vid sidan
            av elektrifieringen en hållbar biodrivmedelstill­verkning. Vi
            har som land alla förutsättningar för detta genom vår omfattande
            skogs-, jord- och djurnäring ur vars produkter man kan utvinna
            biodrivmedel. Regeringen bör intensifiera arbetet med en hållbar
            biodrivmedelstillverkning genom att tillsätta en utredning med
            syfte att förbättra de nationella förutsättningarna
          </p>
          <head xml:id="i-V6sv1CNGXXCaYFkhKBUaA6" type="h2">
            Sverige ska vara världsledande avseende elektrifiering av fordonsparken
          </head>
          <p xml:id="i-FMEU2SA7GQVH3Wcvv5LThW">
            För att nå målet att Sverige ska vara klimatneutralt 2045 krävs
            ytterligare insatser. Transportsektorn står för en tredjedel av
            Sveriges utsläpp. Därför är det angeläget att vidta åtgärder för
            att närma oss Sveriges ambitiösa etappmål för transportsektorn:
            Växt­husgasutsläppen från inrikes transporter, exklusive flyg,
            ska minska med 70 procent senast 2030 jämfört med utsläppsnivån
            2010. Fler insatser måste komma till för att nå Sveriges långsiktiga
            klimat- och energimål. Moderaterna vill minska transporternas
            klimatpåverkan genom att tillvarata möjligheterna med ny teknik,
            öka andelen förny­bara drivmedel, ha en hög klimatprestanda för
            såväl fordon som drivmedel samt effek­tivare transporter.
          </p>
          <p xml:id="i-Jp4a4eESbRk9VSCPM7bezF">
            Prognoser tyder på att det i Sverige kommer att finnas omkring
            2,5 miljoner ladd­bara fordon i trafik 2030. Vi står med andra
            ord inför ett enormt teknikskifte inom transportsektorn de närmaste
            decennierna. Moderaterna vill ta fram en nationell elektri­fieringsstrategi.
            Strategin bör lyfta fram politiska prioriteringar för en trygg
            elförsörj­ning, tillräcklig kapacitet i elnäten och smarta lösningar
            för att elektrifiera transporter och minska utsläppen.
          </p>
          <p xml:id="i-AbVKXwZFgvp1U5zBxAvFqW">
            Därför bör regeringen tillsätta en utredning med uppdrag att
            föreslå tydliga mål för en strategisk elektrifiering av vägar.
          </p>
          <head xml:id="i-Fn3zmhyiyrY8R68WLPcFQ" type="h2">
            Gör det lätt att ladda bilen i hela EU
          </head>
          <p xml:id="i-YEmgHNXq6g7f9MgF5pt3W8">
            Det ska vara lätt och tryggt att kunna ladda bilen i hela EU.
            Sverige ska därför aktivt arbeta för harmonisering av den pågående
            elektrifieringen. Detta som en del av arbetet med att göra alla
            transporter inom unionen fossilfria.
          </p>
          <head xml:id="i-WMZ5TC5ByAP3cyWJsoNJ1b" type="h2">
            Mer stöd från EU till infrastrukturprojekt i hela Sverige
          </head>
          <p xml:id="i-6jkRkVE5VoK1c8XzwXDfqQ">
            Sverige får i jämförelse med exempelvis Danmark en femtedel så
            mycket stöd till infrastrukturprojekt om man tar hänsyn till folkmängd
            och yta. Detta är naturligtvis oacceptabelt, och regeringen bör
            skyndsamt intensifiera arbetet att söka EU-medel för infrastrukturprojekt.
          </p>
        </div>
        <div xml:id="i-Trbzgap86jQfbr9JxE4tot" type="signatureBlock">
          <list xml:id="i-AJ5VdPgD4CHEMoCqvFTBXv">
            <item xml:id="i-5NEnAADvLGhhvLTRk4KVdE" who="i-5kLPqJYKuXdEi7mU2QqyGZ" type="signature">
              Maria Stockhaus (M)
            </item>
            <item xml:id="i-2YChRC9iDiBzy9stqhFeW5" who="i-S1jBpohzgG7cgcBjfgN1Fb" type="signature">
              Sten Bergheden (M)
            </item>
            <item xml:id="i-RLm1AUMP68DNfqsr8Rob1r" who="i-NU3HPSXKRWGcdWfzmr5Vhd" type="signature">
              Åsa Coenraads (M)
            </item>
            <item xml:id="i-8vbr9epZciCJ6vCcL9ii7r" who="unknown" type="signature">
              Anders Hansson (M)
            </item>
            <item xml:id="i-AWLY3meEN4mmVf7AdqcpyX" who="i-KoABdAPF5wcu7bTLEqhj3Z" type="signature">
              Helena Storckenfeldt (M)
            </item>
            <item xml:id="i-Ufnk9FWfPoMCwKycYvht83" who="i-DGTHVhbApAq9J741uJW2uT" type="signature">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
