<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00013">
  <teiHeader>
    <fileDesc>
      <titleStmt>
        <title>med anledning av skr. 2009/10:129 Att möta globala utmaningar – skrivelse om samstämmighet för utveckling</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:129 Att möta globala utmaningar – skrivelse om samstämmighet för utveckling</title>
          <idno type="rdwebb">GX02U13</idno>
          <rs type="number">U13</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U13/text</ref>
          <ref type="dokument_url_html">http://data.riksdagen.se/dokument/GX02U13</ref>
          <ref type="dokumentstatus_url_xml">http://data.riksdagen.se/dokumentstatus/GX02U13</ref>
          <ref type="doc">http://data.riksdagen.se/fil/ADBA97C2-DCD9-49D3-BFFE-4D05035C7D87</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DpJmB1ZPbAriXrMTvEbpBY" type="basedOn"/>
        <correspContext corresp="i-DpJmB1ZPbAriXrMTvEbpBY">
          <ref>Regeringsskrivelse 2009/10:129</ref>
        </correspContext>
        <correspAction xml:id="i-8UchC7QefRRfPFyeKVnGuq" type="signed"/>
        <correspContext corresp="i-8UchC7QefRRfPFyeKVnGuq">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-YVVqGojCRTYkgXoVYDqQQ2" type="referral">
          <date when="2010-04-09"/>
        </correspAction>
        <correspAction xml:id="i-CS3g8JYcUyfBNNJFPH6npr" type="dismissal">
          <date when="2010-04-08"/>
        </correspAction>
        <correspAction xml:id="i-T4EyhsaX2uxioGDwTEYRQy" type="dismissal">
          <date when="2010-04-08"/>
        </correspAction>
        <correspAction xml:id="i-CPKnSYD2JwG6fTz2F8zHG2" type="transfer">
          <date when="2010-04-07"/>
        </correspAction>
        <correspAction xml:id="i-35Mtfbev4An8TZ7B7iT3zL" type="submission">
          <date when="2010-04-07"/>
        </correspAction>
        <correspAction xml:id="i-T4xxbSujaP1cYt2iEErS5h" type="assigned"/>
        <correspContext corresp="i-T4xxbSujaP1cYt2iEErS5h">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-TXrpz1xx41uhxYgjZxu7kJ" type="TOC">
          <head xml:id="i-3JMD342BenC1V1zynHdGfG">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 Fel fokus i regeringens biståndspolitik 3
            </item>
            <item>
              5 Avskrivningar från biståndsramen 3
            </item>
            <item>
              6 Förtryck 4
            </item>
            <item>
              7 Sexuell och reproduktiv hälsa och rättigheter (SRHR) 4
            </item>
            <item>
              8 Ekonomiskt utanförskap 5
            </item>
            <item>
              9 Handelspolitiken främjar inte utveckling i världens fattiga
            </item>
            <item>
              länder 5
            </item>
            <item>
              10 Migrationsströmmar 6
            </item>
            <item>
              11 Klimat 7
            </item>
            <item>
              12 Konflikter 7
            </item>
          </list>
        </div>
        <div type="motProposal" subtype="förslag">
          <head xml:id="i-9cqop8o8ZHyQpSKswueAp8">
            2 Förslag till riksdagsbeslut
          </head>
          <list style="ol">
            <item xml:id="i-Nqm7D5Dw5U1ofV5E3KNQTU">
              Riksdagen tillkännager för regeringen som sin mening vad som
              anförs i motionen om att svensk utvecklingspolitik ska kopplas
              till genomförandet av millenniemålen.
            </item>
            <item xml:id="i-4f6VhvbSoXE6FyKjM3roY7">
              Riksdagen tillkännager för regeringen som sin mening vad som
              anförs i motionen om att svensk utvecklingspolitik ska utgå från
              fattigdomsbekämpning, ett rättighetsperspektiv och ett jämställdhetsperspektiv.
            </item>
            <item xml:id="i-AStdyVS8STb84w5PGr8Bgb">
              Riksdagen tillkännager för regeringen som sin mening vad som
              anförs i motionen om vikten av att en samstämmig svensk politik
              för global utveckling måste inkludera skuldavskrivningar, minskad
              vapenhandel, reformering av de internationella finansiella institutionerna
              och rättvisa handelsregler.
            </item>
            <item xml:id="i-VNxz6g8687bmThHRDdXN3Q">
              Riksdagen tillkännager för regeringen som sin mening vad som
              anförs i motionen om att en resultatredovisning av biståndet ska
              inkludera hela biståndsramen.
            </item>
            <item xml:id="i-TTQSc1ea88qrSFmvnxhFr5">
              Riksdagen tillkännager för regeringen som sin mening vad som
              anförs i motionen om att mänskliga rättigheter i arbetslivet bör
              prioriteras i svensk utvecklingspolitik.
            </item>
            <item xml:id="i-Lw7GPc69MzsLPfQDoqAiVu">
              Riksdagen tillkännager för regeringen som sin mening vad som
              anförs i motionen om att minst 10 % av svenskt bistånd öronmärks
              för SRHR-frågor.
            </item>
            <item xml:id="i-9SiAKRGH32nVsZfGAbAhvG">
              Riksdagen tillkännager för regeringen som sin mening vad som
              anförs i motionen om att medel från biståndsramen inte får placeras
              i skatteparadis.
            </item>
            <item xml:id="i-EjQx8ciqspbryBSd5PvifS">
              Riksdagen tillkännager för regeringen som sin mening vad som
              anförs i motionen om att Sverige ska verka för att de delar av
              Dacs regelverk som möjliggör att flyktingmottagande, utländska
              studenter och skuldavskrivningar kan finansieras med bistånd avskaffas.
            </item>
          </list>
        </div>
        <div type="motContent">
          <head xml:id="i-BkCf6kk5n2K6b5DbWmb4di" type="h1">
            3 Inledning
          </head>
          <p xml:id="i-7emnyAF9gSbKMTFUCU3G75">
            Vänsterpartiet anser att skrivelsen ger en talande bild av den
            borgerliga biståndspolitiken under den gångna mandatperioden.
            Man kan utan att överdriva säga att det föreligger stora brister
            på en rad områden.
          </p>
          <p xml:id="i-7aMJbWVkwYizybLtwWo1Bu">
            Vi har tidigare under den innevarande mandatperioden framfört
            våra synpunkter på regeringens biståndspolitik i bl.a. motionerna
            2009/10:U273 Internationell utvecklingspolitik för rättvisa och
            jämställdhet och 2008/09:U23 med anledning av den förra skrivelsen
            om biståndets resultat.
          </p>
          <head xml:id="i-K7nHxvQtGXsDKSXESLHpXm" type="h1">
            4 Fel fokus i regeringens biståndspolitik
          </head>
          <p xml:id="i-JCHKjgM6XuSMeUiPx6A2FG">
            Det framgår tydligt att fokus är splittrat, samtidigt som jämställdhetsperspektivet
            är mycket svagt. Endast 3 av de 18 fokusområden som regeringen
            lyfter fram kan på ett tydligt sätt sägas fokusera på kvinnors
            rättigheter.
          </p>
          <p xml:id="i-635PysaiYVzw51APG9mspf">
            Vi finner det också mycket oroväckande att fattigdomsbekämpningsperspektivet
            ägnas så lite uppmärksamhet. Trots att FN:s millenniemål ska vara
            uppfyllda 2015 nämns de inte en enda gång i den drygt hundrasidiga
            skrivelsen. Det är anmärkningsvärt att den svenska politiken för
            global utveckling inte tydligt kopplas till uppfyllandet av millenniemålen.
            Svensk utvecklingspolitik borde tydligt kopplas till millenniemålens
            genomförande. Detta bör riksdagen som sin mening ge regeringen
            till känna.
          </p>
          <p xml:id="i-UimAyZVY9D6Gf2EqwYuqmb">
            I stället väljer regeringen att lyfta fram svenska investeringar
            och arbetskraftsinvandring. Det är i och för sig viktiga områden,
            men de syftar till att först och främst gynna Sveriges ekonomi
            och inte till utveckling i den fattiga delen av världen. Genom
            regeringens splittrade fokus blir det mycket oklart vad som egentligen
            är målet med Sveriges politik för global utveckling. Svensk utvecklingspolitik
            ska enligt Vänsterpartiet utgå från fattigdomsbekämpning, ett
            rättighetsperspektiv och ett jämställdhetsperspektiv. Detta bör
            riksdagen som sin mening ge regeringen till känna.
          </p>
          <p xml:id="i-3rP2PYQfqA4VuTVu4hp1WW">
            Vidare efterlyser Vänsterpartiet en djupare och mer omfattande
            diskussion om de centrala hindren för utveckling, vilket borde
            vara centralt i en skrivelse om utvecklingssamarbete. I dag utelämnas
            centrala hinder för utveckling i skrivelsen. Behovet av skuldavskrivningar,
            minskad handel med vapen, reformering av de internationella finansiella
            institutionerna och rättvisa handelsregler är exempel på fundamentala
            frågor som saknas i denna skrivelse. Dessa frågor måste inkluderas
            i en svensk utvecklingspolitik som har till ambition att göra
            skillnad och vara samstämmig. Detta bör riksdagen som sin mening
            ge regeringen till känna.
          </p>
          <head xml:id="i-MjnxouTvYULy2ZSZnYCK6a" type="h1">
            5 Avskrivningar från biståndsramen
          </head>
          <p xml:id="i-CpfhYY666FQLYGUSQ4wgAX">
            De avskrivningar från biståndsramen som regeringen gjort berörs
            över huvud taget inte, trots att de utgör så mycket som 14 % av
            2010 års budget. Regeringen hävdar att dessa avräkningar bidrar
            till att uppfylla målen för en politik för global utveckling,
            men har hitintills under mandatperioden inte kunnat visa detta
            på något sätt. En resultatredovisning borde därför i rimlighetens
            namn även inkludera hur avskrivningarna bidrar till utveckling.
            Detta bör riksdagen som sin mening ge regeringen till känna.
          </p>
          <head xml:id="i-8QgCuqywvt4TbZho5kH6EL" type="h1">
            6 Förtryck
          </head>
          <p xml:id="i-Xcc8SYGcfipqyHo3LG9isi">
            I skrivelsen anges förtrycket i världen som ett centralt område.
            Det välkomnar vi. Däremot är regeringens syn på förtryck snäv.
            De mänskliga rättigheterna inkluderar, enligt FN:s deklaration,
            såväl politiska och medborgerliga rättigheter som ekonomiska,
            social och kulturella. Dessa rättigheter är odelbara, inbördes
            beroende och universellt giltiga. Man kan därför inte, som regeringen
            gör, betrakta de mänskliga rättigheterna som ett smörgåsbord,
            om man vill uppnå verkliga resultat. Till exempel berörs över
            huvud taget inte vikten av facklig organisering, trots att fackföreningar
            är och har varit centrala aktörer i kampen mot förtryck i många
            länder. Om världens fattigdom ska minska, jämställdhet och välfärd
            skapas och demokrati utvecklas måste en jämnare fördelning av
            makt och resurser komma till stånd. För detta krävs att oberoende
            fackliga organisationer får möjlighet att utvecklas och verka
            fritt runt om i världen. Kollektivavtalet är en av de mest fattigdomsbekämpande
            mekanismer som finns i världen.
          </p>
          <p xml:id="i-YPFHfx5Rk7myhC43UeS7eS">
            FN-organet ILO (International Labour Organization) har under
            en lång tid påvisat sambandet mellan fackliga rättigheter och
            fattigdomsbekämpning. Världsbanken har i sin rapport Unions and
            Collective Bargaining också dragit slutsatsen att fungerande fackföreningar
            och kollektivavtal kan bidra till lägre arbetslöshet och inflation,
            samtidigt som produktiviteten kan öka och landet i fråga kan ta
            sig ur ekonomiska kriser på ett snabbare sätt. Detta är viktiga
            slutsatser, inte minst i kölvattnet av den ekonomiska och finansiella
            kris som slagit hårt mot världens länder den senaste tiden. Därför
            hade det varit nödvändigt att även belysa vikten av facklig organisering
            inom ramen för utvecklingspolitiken. Vänsterpartiet anser att
            mänskliga rättigheter i arbetslivet bör prioriteras i svensk utvecklingspolitik.
            Detta bör riksdagen som sin mening ge regeringen till känna.
          </p>
          <head xml:id="i-PxpaL63s1j7dop2zvCksgq" type="h1">
            7 Sexuell och reproduktiv hälsa och rättigheter (SRHR)
          </head>
          <p xml:id="i-31wn1NUv3poMQH68KutoYR">
            Vänsterpartiet välkomnar att SRHR-frågor fått ökad uppmärksamhet
            i den svenska politiken för global utveckling. Vi har utvecklat
            vår syn i frågan i tidigare motioner, bl.a. i 2009/10:U209 En
            utrikespolitik för allas rätt till sin kropp och sexualitet.
          </p>
          <p xml:id="i-LCkGTHhcWCuxBPumSwATWv">
            Trots att regeringen håller en relativt hög profil har vi ändå
            kunnat se tendenser till att det rör sig om vackra ord medan arbetet
            i praktiken varit bristfälligt. Till exempel skickade regeringen
            ingen företrädare till FN-organet ICPD:s stora översynskonferens
            som hölls i Addis Abeba i oktober 2009.
          </p>
          <p xml:id="i-5uuUZ4sz2wdMFiLpfu93m3">
            Ett framgångsrikt arbete med sexuell och reproduktiv hälsa och
            rättigheter förutsätter att man tar till vara och bygger på denna
            kunskap och erfarenhet. En central organisation är International
            Planned Parenthood Federation (IPPF) som är ett globalt nätverk
            med medlemsorganisationer som arbetar i 150 länder med SRHR. Tyvärr
            beslutade den borgerliga regeringen att minska stödet till IPPF
            under 2009. Vänsterpartiet anser att Sverige måste garantera ett
            långsiktigt och utökat stöd till IPPF. Vidare spelar FN:s befolkningsfond
            (UNFPA) en central roll i arbetet med sexuell och reproduktiv
            hälsa och rättigheter. Tyvärr har Sveriges stöd till UNFPA varit
            vacklande de senaste åren 2008 valde den borgerliga regeringen
            att minska stödet från 405 till 400 miljoner kronor. Vänsterpartiet
            anser att Sverige i stället borde öka sitt stöd till dessa organisationer
            för att åtminstone nå upp till de nivåer som förelåg innan nedskärningarna
            gjordes.
          </p>
          <p xml:id="i-gaN9kBUToBnEBCEvrq6mp">
            För att säkerställa att sexuell och reproduktiv hälsa och rättigheter
            i biståndet de facto får den plats det förtjänar vill Vänsterpartiet
            att minst 10 % av biståndet ska öronmärkas för SRHR-frågor. Detta
            bör riksdagen som sin mening ge regeringen till känna.
          </p>
          <head xml:id="i-XLMTRDQkW3k8Y4GKXDrNYF" type="h1">
            8 Ekonomiskt utanförskap
          </head>
          <p xml:id="i-NHYPtcjGm32oVwmEaGczb1">
            Regeringen tar upp den viktiga frågan om att bekämpa skatteparadis.
            Trots detta har svenska biståndsmedel kanaliserats genom dessa
            just skatteparadis. År 2008 beslutade statliga Swedfund om investeringar
            på drygt 500 miljoner kronor. Tidningen Omvärlden har avslöjat
            att 20 % av detta, 98 miljoner kronor, gått via skatteparadis
            som Brittiska Jungfruöarna och Caymanöarna där insyn är obefintlig
            och alla transaktioner hålls hemliga. Detta borde strida mot regeringens
            ambition att sätta kvalité och resultat i centrum för utvecklingssamarbetet.
            Den norska regeringen har stoppat placering av norska biståndsmedel
            i skatteparadis. Vänsterpartiet anser att Sverige borde göra detsamma.
            Det bör riksdagen som sin mening ge regeringen till känna.
          </p>
          <head xml:id="i-JfnzKamXTcvFpntaUkVRcM" type="h1">
            9 Handelspolitiken främjar inte utveckling i världens fattiga
            länder
          </head>
          <p xml:id="i-FLB1n4eakjCLdcW8K5ECfM">
            Frågor om internationellt utvecklingssamarbete kan inte särskiljas
            från handelsfrågorna. Exempelvis kostar bara de tullmurar som
            EU sätter upp och den dumpning man genomför i utvecklingsländerna
            mer än vad de får tillbaka i bistånd. För fattigdomsbekämpningen
            i världen har en rättvis handel därmed kommit att bli lika viktig,
            eller till och med viktigare, än bistånd.
          </p>
          <p xml:id="i-TsGt2DBmCvo9Qn97nKb9nV">
            Den rika världen påstår sig prioritera fattigdomsbekämpning men
            behåller samtidigt kontrollen över viktiga internationella institutioner,
            såsom Världshandelsorganisationen (WTO), i syfte att behålla sina
            ekonomiska positioner gentemot de fattiga länderna. Den politik
            som förs, exempelvis i TRIPS- och Singaporefrågorna, utgår från
            att främja de rika ländernas intressen. Man talar om frihandel
            men glömmer ständigt bort att handeln i världen inte sker på lika
            villkor. Så länge som världens länder inte har samma förutsättningar
            att konkurrera på en global marknad kommer frihandel som inte
            kombineras med undantag och fördelar för de fattigaste länderna
            inte att innebära någon frihet i syd.
          </p>
          <p xml:id="i-UWtW6kDZ7fDXdPvbAgU5FP">
            Utvecklingsländer måste få större handlingsutrymme att själva
            utforma sin handelspolitik. De måste själva få avgöra när och
            i vilken grad näringar och marknader ska öppnas mot de transnationella
            bolagen.
          </p>
          <p xml:id="i-P6DqDYrEfYPLAduWUoySRf">
            Vänsterpartiet vill att Sverige ska driva på reformeringsarbetet
            inom EU och WTO så att fattiga länder får större möjligheter att
            utforma en handelspolitik som stöder landets egna utvecklingsstrategier.
            Sverige måste driva att man vid utformandet av internationella
            handelsavtal beaktar hur väl de samstämmer med FN:s mål om halvering
            av fattigdomen till 2015. Se vidare motion Internationell handelspolitik
            för rättvisa och jämställdhet (2009/10:N6) för Vänsterpartiets
            syn på dessa frågor.
          </p>
          <head xml:id="i-URpexZnJ8nSQ5sqbkN7abc" type="h1">
            10 Migrationsströmmar
          </head>
          <p xml:id="i-EwJDbM6HJ8VpXm5XDQdnFa">
            Vänsterpartiet är djupt oroat över migrationspolitikens utveckling
            både i Sverige och i Europeiska unionen. Murarna runt EU byggs
            hela tiden allt högre och alla legala möjligheter att ta sig till
            EU täpps till. Dessa frenetiska ansträngningar att stänga de andra
            ute får som konsekvens att både Sverige och övriga EU-länder systematiskt
            och i stor omfattning kränker asylsökandes och flyktingars mänskliga
            rättigheter, samtidigt som det är ett stort hinder för utveckling.
          </p>
          <p xml:id="i-12pH86nZsN8RGrRo8v3TPk">
            Den borgerliga regeringen lyfter i skrivelsen fram Stockholmsprogrammet.
            En konsekvens av programmet är att det blir ännu svårare att ta
            sig in i EU och söka asyl, vilket knappast kan säga främja utvecklingen
            i världens fattiga länder.
          </p>
          <p xml:id="i-DQR2KiKtBZqHqxKULnWLRA">
            Regeringens inställning till arbetskraftsinvandring är mycket
            okritisk och arbetskraftsinvandringens negativa aspekter problematiseras
            inte. Det är ett faktum att brain drain är ett stort problem för
            många utvecklingsländer. Remitteringar, som förvisso är viktiga,
            kompenserar inte för utvecklingsländernas stora kostnader för
            att först utbilda arbetskraft och därefter hämmas av arbetskraftsbrist
            på grund av brain drain till de rikaste länderna.
          </p>
          <p xml:id="i-R2TGf23TWNxaDcgTQMxsH4">
            Ett område där migration verkligen kan bidra till utveckling
            är att vi håller våra universitet och högskolor öppna för studenter
            från utvecklingsländerna och att utbildningen är kostnadsfri.
            Den aviserade avgiftsbeläggningen för tredjelandsstudenter riskerar
            att motverka utveckling i fattiga länder. Möjligheten att studera
            kommer fortsatt att finnas men finansieras genom fonder. Dessa
            medel kommer att avräknas från biståndsbudgeten. Här ser vi två
            tydliga exempel på hur den politik regeringen för inte bidrar
            till att öka den globala utvecklingen. Utöver att dessa åtgärder
            strider mot grunderna i svensk biståndspolitik anser Vänsterpartiet
            att universitets- och högskoleutbildning ska vara avgiftsfri för
            alla.
          </p>
          <p xml:id="i-LnjFJwZyCAxmo2s1WLA1pG">
            Regeringen har under den innevarande mandatperioden avräknat
            flyktingmottagande från biståndsbudgeten. I årets budget avräknas
            2 068 miljoner kronor från biståndsramen för flyktingkostnader.
            Detta innebär i realiteten en stor sänkning av biståndet som Vänsterpartiet
            anser är oacceptabel. Det är inte rimligt att flyktingmottagandet
            som sker i Sverige finansieras genom biståndsbudgeten. Dessutom
            strider det mot grunderna för svensk biståndspolitik (Gemensamt
            ansvar: Sveriges politik för global utveckling prop. 2002/03:122).
            Vänsterpartiet anser att Sverige borde verka för en ändring av
            Dacs biståndsregler så att flyktingmottagande, utländska studenter
            och skuldavskrivningar inte får finansieras med biståndsmedel.
            Det bör riksdagen som sin mening ge regeringen till känna.
          </p>
          <head xml:id="i-AK8qUimKFQaEpvJhEgyQoc" type="h1">
            11 Klimat
          </head>
          <p xml:id="i-D3BsNDCzGb5kq7bbJTHcUk">
            Vänsterpartiet ser med stor oro på det faktum att biståndet får
            bekosta alltmer av klimatåtgärder i syd. Regeringen har aviserat
            att 8 miljarder kronor kommer att satsas på klimatåtgärder i utvecklingsländerna.
            Dessa miljarder kommer att tas från biståndsbudgeten, vilket vi
            motsätter oss. Det är orimligt att människor i syd ska betala
            för de klimatproblem som framför allt skapats i nord genom uteblivet
            bistånd till utbildning, landsbygdsutveckling, hiv/aids-bekämpning
            etc. Vänsterpartiet anser att vi måste ha ett klimatbistånd som
            ligger utanför biståndsramen på 1 % för att uppnå klimaträttvisa,
            men att dessa medel ska vara additionella och därmed inte tas
            från biståndsramen.
          </p>
          <p xml:id="i-9mU97LEy1g6fZ8JECPFaU7">
            Singaporefrågorna, som bl.a. avhandlats i ett tidigare stycke
            i motionen, försvårar dessutom för utvecklingsländerna att ta
            miljöhänsyn, vilket ytterligare belyser de problem som frågorna
            medför. Genom regeringens arbete med att inkludera Singaporefrågorna
            i de pågående handelsavtalsförhandlingarna riskerar man bidra
            till att kraftigt försvåra miljö- och klimatarbete i syd.
          </p>
          <head xml:id="i-5yiFL3mXftEMyB46z2nBu7" type="h1">
            12 Konflikter
          </head>
          <p xml:id="i-2Zu1sFcvLmVTMKdvxVqbRc">
            Antalet konflikthärdar i världen är relativt stort och nästan
            uteslutande pågår dessa konflikter i länder som inte har uppnått
            full ekonomisk utveckling. Dessutom slår konflikterna ofta mycket
            hårt mot flickor och kvinnor.
          </p>
          <p xml:id="i-UnGsYYKopzVGYRPXJXW816">
            Ett växande problem är en sammanblandning av civila och militära
            insatser i länder där det pågår fredsbevarande eller fredsframtvingande
            insatser. Inte sällan ägnar sig militär personal åt bistånd, trots
            att de inte har den kunskap som krävs för uppgiften. Civila komponenter
            i militära insatser används också för att öka lokalbefolkningarnas
            välvilja gentemot utländska trupper. Denna sammanblandning mellan
            civila och militära insatser hotar inte bara biståndets kvalitet
            utan även dess neutralitet, vilket ofta är en förutsättning för
            att utvecklingssamarbete över huvud taget ska kunna genomföras
            i konfliktområden. Vänsterpartiet motsätter sig med kraft denna
            utveckling. Bistånd ska inte bekosta någon del av militära insatser
            och civila och militära insatser bör inte sammanblandas.
          </p>
        </div>
        <div type="motSignatures">
          <list>
            <item xml:id="i-HQ2eytoCp79r6XbbEByp4C" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-HmezdB8hKwGKYT74CosAgJ" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-Wa6JD1hK5MgR4xo7Trwy1o" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-CRVHR3Kr8aAjqCfCoBQgqQ" who="i-CNBy5dFgNNyEozHVpAj93c">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
