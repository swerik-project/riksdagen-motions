<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00012">
  <teiHeader>
    <fileDesc>
      <titleStmt>
        <title>med anledning av skr. 2008/09:167 En strategi för att stärka utvecklingskraften i Sveriges landsbygder</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2008/09:167 En strategi för att stärka utvecklingskraften i Sveriges landsbygder</title>
          <idno type="rdwebb">GW02N12</idno>
          <rs type="number">N12</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N12/text</ref>
          <ref type="dokument_url_html">http://data.riksdagen.se/dokument/GW02N12</ref>
          <ref type="dokumentstatus_url_xml">http://data.riksdagen.se/dokumentstatus/GW02N12</ref>
          <ref type="doc">http://data.riksdagen.se/fil/A4EF2B6E-DE2D-46FC-BEDE-76D31D2B1B6F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UWLD5TVGMyVqBBWEHyJtqL</idno>
            <name>Renée Jeryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2SzCJK6BowqjvbNnw1K6fW" type="basedOn"/>
        <correspContext corresp="i-2SzCJK6BowqjvbNnw1K6fW">
          <ref>Regeringsskrivelse 2008/09:167</ref>
        </correspContext>
        <correspAction xml:id="i-5JWATg8xZuDPrCRRiCdHdT" type="signed"/>
        <correspContext corresp="i-5JWATg8xZuDPrCRRiCdHdT">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-UWLD5TVGMyVqBBWEHyJtqL"/>
          <note type="signatory" corresp="i-HA8qZKZU3je8nF69VtPrqk"/>
        </correspContext>
        <correspAction xml:id="i-UkdqokEu8FR2x1zdarpGn6" type="referral">
          <date when="2009-04-03"/>
        </correspAction>
        <correspAction xml:id="i-FyUL84fAEpzoXDDDcKZnuK" type="dismissal">
          <date when="2009-04-02"/>
        </correspAction>
        <correspAction xml:id="i-hbCX5qV4bdLCQFrxQ4bGm" type="dismissal">
          <date when="2009-04-02"/>
        </correspAction>
        <correspAction xml:id="i-9sdZSUpVE5C1zy48Pcejd6" type="transfer">
          <date when="2009-04-01"/>
        </correspAction>
        <correspAction xml:id="i-XdpCG1JUfMzHz7aAAf4uuM" type="submission">
          <date when="2009-04-01"/>
        </correspAction>
        <correspAction xml:id="i-JoW6iBHGSJ4eKSY5U7r5Cm" type="assigned"/>
        <correspContext corresp="i-JoW6iBHGSJ4eKSY5U7r5Cm">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4foKSqaHk6SNKgxSMyDGcN" type="motBody">
        <div xml:id="i-Q6RdyC5HTv1FpEA2s8Z2m7" type="motProposal" subtype="förslag">
          <head xml:id="i-EA29NQcw6VV94unSqAGHua">
            Förslag till riksdagsbeslut
          </head>
          <list xml:id="i-K8LdVjao5zGWHpCSVbdueF" style="ol">
            <item xml:id="i-TLUC7KqYxdNvYqhAXCx44d">
              Riksdagen tillkännager för regeringen som sin mening vad som
              anförs i motionen om sänkta arbetsgivaravgifter för de minsta
              företagen.
            </item>
            <item xml:id="i-7dMZ5pfkDaSvf9LatJYGiy">
              Riksdagen tillkännager för regeringen som sin mening vad som
              anförs i motionen om behovet av höjda statsbidrag till kommunerna.
            </item>
            <item xml:id="i-VZtzYVGxQw3oBmWL2zRAub">
              Riksdagen tillkännager för regeringen som sin mening vad som
              anförs i motionen om den regionalekonomiska betydelsen av forsknings-
              och utbildningsresurser.
            </item>
            <item xml:id="i-GcAXvegs4vWKdFLGJErQE">
              Riksdagen tillkännager för regeringen som sin mening vad som
              anförs i motionen om betydelsen av ökade investeringar i vägar
              och järnvägar för en positiv regional utveckling.
            </item>
            <item xml:id="i-DSaCps7NbpCtFuSDsfTYCf">
              Riksdagen tillkännager för regeringen som sin mening vad som
              anförs i motionen om att regional medfinansiering inte ska utgöra
              basen för finansiering av statlig infrastruktur.
            </item>
            <item xml:id="i-4LW85QWbuvqAKorepQiRYr">
              Riksdagen tillkännager för regeringen som sin mening vad som
              anförs i motionen om att staten måste kvarstå som ägare till de
              flygplatser där det saknas ett tidsmässigt realistiskt alternativ
              till flyget.
            </item>
            <item xml:id="i-LxLBzdAaKRfYfe8W1UmbY4">
              Riksdagen tillkännager för regeringen som sin mening vad som
              anförs i motionen om behovet av statligt stöd för utbyggnad av
              bredbandsnätet i gles- och landsbygd.
            </item>
            <item xml:id="i-AZQBnVcFDhNw2y5UfKDPck">
              Riksdagen tillkännager för regeringen som sin mening vad som
              anförs i motionen om behovet av att säkerställa tillgången till
              de fasta teletjänsterna.
            </item>
            <item xml:id="i-X1Ko55YA7q42hRgojAwLcN">
              Riksdagen tillkännager för regeringen som sin mening vad som
              anförs i motionen om centralisering av verksamheten hos statliga
              myndigheter.
            </item>
            <item xml:id="i-5ejTEpfn8fSAzy3DzUVwUc">
              Riksdagen tillkännager för regeringen som sin mening vad som
              anförs i motionen om avskaffandet av apoteksmonopolet.
            </item>
            <item xml:id="i-KjETSJbgsbrwLogZqBLpUM">
              Riksdagen tillkännager för regeringen som sin mening vad som
              anförs i motionen om planerna på att börsintroducera Posten.
            </item>
            <item xml:id="i-5FWa8YPrLj18XJA91t6k2D">
              Riksdagen tillkännager för regeringen som sin mening vad som
              anförs i motionen om förändringarna i länsrättsorganisationen.
            </item>
            <item xml:id="i-5cw9UdjfZjm8ZewHmWrKZu">
              Riksdagen tillkännager för regeringen som sin mening vad som
              anförs i motionen om den skeva regionala fördelningen av statliga
              subventioner till hushållsnära tjänster.
            </item>
            <item xml:id="i-HcTjsz6nUncahXp6VBd2FV">
              Riksdagen tillkännager för regeringen som sin mening vad som
              anförs i motionen om beskattningen av småhusfastigheter i gles-
              och landsbygd.
            </item>
          </list>
        </div>
        <div xml:id="i-LPys9wAsyv1fN1s6Z5m9tK" type="motContent">
          <head xml:id="i-TGGgv4Q9wuBVacPjJ6Y6T9" type="h1">
            Motivering
          </head>
          <p xml:id="i-HbjWwFBejyVZ8Q2xKLaM5N">
            Genom skrivelsen En strategi för att stärka utvecklingskraften
            i Sveriges landsbygder hävdar regeringen att man tagit ett unikt
            samlat grepp om landsbygdsfrågorna. I skrivelsen redogörs för
            de åtgärder som regeringen har genomfört och som förbereds. Åtgärderna
            sägs vara inriktade mot att öka förutsättningarna för att driva
            företag, arbeta och bo i Sveriges landsbygder. Regeringen lyfter
            särskilt fram vikten av goda förutsättningar för företagande,
            en väl utvecklad infrastruktur, en god servicenivå och tillgång
            till utbildning.
          </p>
          <p xml:id="i-6hV9UZqA6YM5FpxQkrP9ha">
            Vi är mitt uppe i vad som kan bli den djupaste ekonomiska krisen
            i modern tid. När jobbkrisen sveper fram över landet kommer effekterna
            inte att bli jämnt fördelade. Studerar man befolkningsutvecklingen
            i Sveriges kommuner framträder ett tydligt mönster. Antalet kommuner
            med en negativ befolkningsutveckling tenderar att öka mycket kraftigt
            i tider av ekonomisk kris. En av förklaringarna är att djupa ekonomiska
            svackor i regel åtföljs av ett ökat strukturomvandlingstryck som
            i högre grad tenderar att drabba mindre regioner med en stor andel
            sysselsatta inom traditionella industrinäringar. De närmaste årens
            utveckling kommer således att ställa mycket höga krav på en effektiv
            regional utvecklingspolitik.
          </p>
          <p xml:id="i-55TnpGWaeWSRYSYZXcWpJT">
            En grundläggande insikt är att statens budget har en avgörande
            betydelse för den regionala ekonomiska utvecklingen. Statliga
            investeringar i utbildning och infrastruktur skapar de grundläggande
            förutsättningarna för regional tillväxt. Till detta kommer statliga
            åtaganden när det gäller grundläggande samhällsfunktioner, såsom
            ett fungerande rättsväsen. En betydande del av statens resurser
            används även för att garantera medborgarna en likvärdig välfärdsnivå.
            I detta sammanhang finns det skäl att konstatera att det råder
            betydande skillnader mellan regionerna när det gäller ålderssammansättning,
            arbetslöshet och inkomster. En politik som syftar till att utjämna
            ekonomiska skillnader mellan människor kommer därmed att få mycket
            stor effekt på möjligheterna att bedriva en framgångsrik regional
            utvecklingspolitik. Omvänt kommer en politik som syftar till motsatsen,
            dvs. till ökade klyftor i samhället, få dramatiska negativa effekter
            på möjligheterna att hålla ihop Sverige och skapa förutsättningar
            för tillväxt i alla delar av landet.
          </p>
          <p xml:id="i-xLSwB6bvVQXdwQFWYnZ18">
            Den moderatledda regeringen har konsekvent följ den senare linjen.
            Genom ett helt batteri av åtgärder med snedvridande fördelningspolitiska
            effekter har regeringen slagit in en kil mellan de mest utsatta
            och de privilegierade. Med jobbkrisen som hävstång används nu
            den kilen för att snabbt vidga klyftan mellan olika delar av landet.
            I stället för att krympa avstånden mellan Sveriges olika delar
            och skapa goda tillväxtförutsättningar för hela landet innebär
            regeringens politik ökad regional obalans och försämrade möjligheter
            att, oavsett var i landet man bor, driva företag eller jobba.
          </p>
          <p xml:id="i-BirxFqkNLxjBULS8q8fkVR">
            Vi socialdemokrater är övertygade om att det inte finns något
            motsatsförhållande mellan en god nationell ekonomisk tillväxt
            och en positiv utveckling i alla delar av landet. Under vår regeringstid
            mellan 1994 och 2006 pressades antalet kommuner med en negativ
            befolkningsutveckling successivt ned till de nivåer som gällde
            innan 1990-talskrisen. Den ökade regionala balansen har löpt parallellt
            med en i ett historiskt perspektiv exceptionell ekonomisk utveckling.
            En mycket god ekonomisk tillväxt och en steg för steg minskande
            arbetslöshet har parats med starka statsfinanser och låg inflation.
          </p>
          <head xml:id="i-2P5Qzncv7Rimtf3Kt32Me3" type="h1">
            Figur 1. Antal kommuner med negativ befolkningsutveckling 19912008
          </head>
          <p xml:id="i-WfpkSKZpjQ9gebbZ9ZMA22">
            Källa: SCB/rAps.
          </p>
          <p xml:id="i-4xSSFJ5SyCYStZuNPSCA8n">
            Vår utgångspunkt är att den ekonomiska tillväxten är summan av
            tillväxten i landets alla delar och att de statliga insatserna
            måste vara inriktade på att regionerna ska få möjlighet att växa
            och utvecklas efter sina särskilda förutsättningar. Den regionala
            utvecklingspolitiken ska bidra till att skapa en hållbar tillväxt
            i hela landet, med väl fungerande och hållbara lokala arbetsmarknadsregioner
            och en god servicenivå i alla delar av landet. En bra livsmiljö
            med ett brett utbud av social service, utbildning och kultur höjer
            allas livskvalitet och stärker regionernas attraktions- och tillväxtkraft.
          </p>
          <p xml:id="i-3b9dfbHuiw4hSqN6B372D6">
            Hela Sverige ska leva är en paroll som både Socialdemokraterna
            och Centerpartiet genom alla tider har kunnat ställa sig bakom.
            På många områden har vi kämpat sida vid sida, för bättre service,
            goda kommunikationer och en levande landsbygd. Men i den moderatstyrda
            regeringen har Centerpartiets röst försvunnit. Centerpartiets
            ambitioner om en levande gles- och landsbygd i allt väsentligt
            ekar nu i allt väsentligt tomma på reellt politiskt innehåll.
            Vi i den rödgröna oppositionen står nu ensamma bakom parollen.
          </p>
          <head xml:id="i-JjacEifAUpsPbefgovPWbF" type="h1">
            Företagande i gles- och landsbygd
          </head>
          <p xml:id="i-BzgmTbeRrHLgNHiDTMpsNm">
            Den kraftigt höjda arbetsgivaravgiften för de minsta företagen
            försämrar kraftigt företagsklimatet i hela Sverige, men framför
            allt slår höjningen hårt på mindre orter. De borgerliga partierna
            lovade i valrörelsen 2006 att tjänsteföretagen i Norrland skulle
            få sänkt arbetsgivaravgift. Detta var deras absolut viktigaste
            förslag under den turné de borgerliga partiledarna genomförde
            längs Norrlandskusten. Senare utvidgades förslaget, i Alliansens
            gemensamma vårbudgetmotion 2006, till att gälla vissa tjänsteföretag
            i hela landet. Men hela förslaget havererade senare. I stället
            för sänkta arbetsgivaravgifter fick småföretagarna i exempelvis
            Norrland höjda arbetsgivaravgifter med 37 000 kronor per år. De
            små företagen i hela landet har drabbats hårdast. För ett företag
            med en vinstnivå på 5 % innebär höjningen att försäljningen måste
            öka med 700 000 kronor för att företaget ska kunna ligga kvar
            på samma resultat. Det är mycket pengar för en lanthandel eller
            för ett mindre turistföretag. 1
          </p>
          <p xml:id="i-5ByDmhMBxWpZ8d2hHDMAoL">
            Vi vill genomföra en sammanlagd sänkning av arbetsgivaravgifterna
            på 3,5 % för de mindre företagen. För ett litet företag med 23
            anställda skulle det innebära en sänkt arbetsgivaravgift på sammanlagt
            upp till 25 000 kr.
          </p>
          <p xml:id="i-X9VTcR9PcBTukBmLVQxYhP">
            Robusta inkomstbortfallsförsäkringar är utomordentligt viktiga
            för att upprätthålla den regionala köpkraften och skapa en jämn
            lokal efterfrågan på företagens varor och tjänster. Detta gäller
            i synnerhet i tider av hög arbetslöshet. Regeringen har försämrat
            a-kassan i flera steg. Det har blivit svårare att kvalificera
            sig till försäkringen, ersättningen har sänkts och egenavgifterna
            har höjts kraftigt. Detta har bidragit till att närmare 500 000
            personer har tvingats att lämna försäkringen. De står nu utan
            ett ekonomiskt skydd när jobbkrisen slår till med full kraft.
            Regeringen har även försämrat för sjuka och föräldralediga.
          </p>
          <p xml:id="i-KfSRbVwryBHo67RPyJzetq">
            Försämringen av a-kassan och sjukförsäkringen betalas de facto
            av Sve­riges kommuner. De största förlorarna är gles- och landsbygdskommuner
            med hög medelålder hos arbetskraften och betydande strukturell
            arbetslöshet. Redan innan jobbkrisen slog till med full kraft
            gjorde Sveriges Kommuner och Landsting (SKL) tillsammans med Arbetsförmedlingen
            och Försäkringskassan bedömningen att de nya regelförändringarna
            kan komma att innebära ökade kostnader för ekonomiskt bistånd
            på över en halv miljard kronor för landets kommuner, motsvarande
            en höjning med mer än 5 %. Till detta ska läggas de indirekta
            kostnaderna för kommunerna i form av krympande skatteintäkter.
          </p>
          <p xml:id="i-3JbHHD2KPwyRMdZjBwjqj3">
            Jobbkrisen slår hårt mot Sveriges kommuner. SKL har bedömt att
            det behövs minst 8 miljarder kronor i ökade statsbidrag under
            2009 och 2010 för att undvika stora uppsägningar. Utan detta tillskott
            riskerar 20 000 välfärdsjobb att försvinna. Regeringen har emellertid
            än så länge varit helt kallsinnig till detta nödrop från kommunsektorn.
            Detta är en oerhört kallhamrad politik som kommer att slå stenhårt
            mot de gles- och landsbygdskommuner som redan innan jobbkrisen
            bröt ut var hårt pressade. Till skillnad från regeringen tar vi
            kommunernas problem på största allvar. Under de närmaste två åren
            vill vi sammantaget höja statsbidragen med 10 miljarder kronor.
          </p>
          <head xml:id="i-6vtVPr7wH7RR3WkHetojMQ" type="h1">
            Insatser för utbildning, forskning och innovationer
          </head>
          <p xml:id="i-NnTnLVFVqzNxBPcUk7uLX">
            Att fler chanser och möjligheter till högskoleutbildning skapas
            är av central betydelse för utvecklingen i hela landet. Vi socialdemokrater
            har sedan många år tillbaka satsat på att successivt bygga ut
            högskolan och bryta den sociala snedrekryteringen till högre studier.
            Över 100 000 nya studieplatser skapades under en tioårsperiod.
            Fyra högskolor har utvecklats till fullfjädrade universitet.
          </p>
          <p xml:id="i-QDTFba9yRjNpWaBByYHnHX">
            Genom en målmedveten politisk satsning finns det i dag universitet
            och högskolor som fungerar som ett kraftcentrum för utvecklingen
            i varje enskilt län och lockar nya grupper till högre studier.
            Forskningen har inneburit en tillväxtmotor för regionen. Det har
            visat sig vara en mycket effektiv och tillväxtfrämjande politik.
            Denna positiva utveckling är nu på väg att brytas. Den forskningsproposition
            som regeringen lagt fram andas en stark koncentration av forskning
            till ett fåtal etablerade lärosäten, medan högskolorna och de
            nya universiteten är de stora förlorarna.
          </p>
          <p xml:id="i-R9XXEuhHukoUr7BbbTEKj7">
            Regeringens politik slår hårt mot det livslånga lärandet. Särskilt
            drabbas komvux. Dels genom att volymen dras, dels genom att fördelningssystemet
            ändras. Vi socialdemokrater fördelade resurserna efter utbildningsnivå
            i kommunen. Detta var särskilt värdefullt för bruksorter och glesbygdskommuner
            som ofta har färre högutbildade än storstäderna och dess kranskommuner.
            Regeringen fördelar nu i stället medlen efter befolkningsmängd
            oavsett behov. Det innebär en omfördelning från bruksorten Tierp
            till universitetsstaden Uppsala.
          </p>
          <head xml:id="i-YYDQs7itN8jJiatEi3rQj" type="h1">
            Förbättrade kommunikationer och infrastruktur
          </head>
          <p xml:id="i-Y7VAkW1e755uwiu2JYb9aC">
            På en arbetsmarknad där förändringar och omstruktureringar sker
            allt snabbare krävs goda förutsättningar att arbeta på andra platser
            än i anslutning till hemmet. Goda möjligheter till arbetspendling
            är avgörande för att tillförsäkra en positiv regional utveckling
            i alla delar av landet. Den stora satsning på infrastrukturen
            som Socialdemokraterna inledde i regeringsställning måste fortsätta.
            För perioden 20102021 föreslår vi därför en investeringsram om
            457 miljarder kronor, vilket är 40 miljarder kronor mer än regeringen.
            I närtid, dvs. under åren 2009 och 2010, vill vi öka infrastrukturanslaget
            med sammanlagt 11,6 miljarder, vilket är 4 miljarder kronor mer
            än regeringen. Bland de projekt som vi lyfter fram som särskilt
            angelägna återfinns Norrbotniabanan. En ny kustnära järnväg har
            mycket stor betydelse för basnäringarna i norra Sverige. På grund
            av de snävt tilltagna investeringsramarna och en tydlig prioritering
            av vägprojekt i storstadsregionerna är det dock i dagsläget mycket
            lite som talar för att regeringen kommer att satsa på Norrbotniabanan.
          </p>
          <p xml:id="i-5F4YVpDUKe16Q4JP6xyu8P">
            Regeringens infrastrukturproposition har lanserats som den största
            satsningen på vägar och järnvägar i modern tid. Faktum är dock
            att den föreslagna investeringsramen i reala termer, dvs. om man
            tar hänsyn till prisutvecklingen i bygg- och anläggningsbranschen,
            innebär en betydande ambitionssänkning. För att regeringen ska
            kunna leva upp till sina höga ambitioner på infrastrukturområdet
            måste det således ske ett betydande kapitaltillskott från annat
            håll, dvs. från kommun- och landstingssektorn. Regeringen har
            därför upphöjt regional medfinansiering till princip för att finansiera
            statlig infrastruktur. De stora förlorarna på detta system är
            kommuner med skev ålderssammansättning och hög strukturell arbetslöshet,
            kommuner som redan innan krisen slog till hade svårigheter att
            klara av grundläggande åtaganden som skolan och omsorgen. Dessa
            kommuner ställer nu regeringen inför en absurd valsituation: väg
            eller vård.
          </p>
          <p xml:id="i-54X8ua5ubDaKNFoWeBNNhR">
            För många regioner, framför allt i de norra delarna av landet,
            är tillgängligheten till en flygplats livsavgörande. Regeringen
            har nu drivit igenom en förändring som innebär att det statliga
            ägandet ska begränsas till ett smalt basutbud bestående av endast
            tio flygplatser. Bland dessa återfinns pålitliga kassakor som
            Arlanda, Bromma, Landvetter och Malmö/Sturup, flygplatser som
            tillsammans gjorde en vinst på över 1 miljard kronor 2007. Ansvaret
            för att driva de flygplatser som i dag drivs av LFV men som inte
            kommer att ingå basutbudet vill regeringen lägga över på de berörda
            kommunerna. Detta är inte acceptabelt. För regioner där det inte
            finns något tidsmässigt realistiskt alternativ till flyget måste
            staten kvarstå som ägare till flygplatsen.
          </p>
          <p xml:id="i-D42feVm2L4shtQJrVtDH8X">
            Sveriges tätposition inom IT-användning är snart ett minne blott.
            136 000 hushåll och företag saknar alltjämt tillgång till bredbandsuppkoppling
            och ytterligare ett antal har endast tillgång till det fasta kopparnätet.
            Regeringen har på två år bromsat utvecklingen genom att ta bort
            bredbandsstödet till kommunerna från 2008. Den statliga utredningen
            Bredband till hela landet, som lämnade sitt slutbetänkande under
            våren 2008, menade det åter bör införas ett statligt bredbandsstöd
            till kommunerna. Regeringen har dock lämnat utredningen helt utan
            åtgärder. Vi anser att snabbt bredband ska finnas tillgängligt
            i hela landet. Vi vill därför se ett statligt stöd om 50 miljoner
            kronor under de närmaste två åren för att underlätta en utbyggnad
            i områden som i dag saknar bredband.
          </p>
          <p xml:id="i-Ejk4S3CXb98M2EfLyvUaCX">
            Sedan våren 2006 erbjuds vissa hushåll i bl.a. Norrlands inland
            och i Småland endast s.k. fast mobiltelefoni, trots att täckningen
            är mycket bristfällig. Såväl kunder som statliga Post- och telestyrelsen,
            PTS, har konstaterat att denna tjänst inte uppfyller lagens krav
            på god funktion och teknisk säkerhet. Det är naturligtvis oacceptabelt
            att TeliaSonera monterar ned ett fungerande telenät och erbjuder
            en tjänst som inte fungerar. Regeringen har inte aviserat några
            åtgärder för att komma åt problemet.
          </p>
          <head xml:id="i-LqmSNJhjakyUc6N6kpW6P5" type="h1">
            En god service och förnyelse av välfärden
          </head>
          <p xml:id="i-W1BHWhrxD9wEeZNaq5zxfM">
            Nu rationaliserar och centraliserar många statliga myndigheter
            sin verksamhet. Det gäller inte minst Försäkringskassan. Centralisering
            av vissa myndighetsfunktioner innebär för vissa orter att viktiga
            arbetstillfällen försvinner och att samhällsservice för privatpersoner
            och näringslivet i många fall flyttas eller i värsta fall försvinner.
            Det är positivt att myndigheter blir mer kostnadseffektiva, men
            effekterna för boende och yrkesverksamma i glesbygden måste tydliggöras
            liksom effekterna för samhället. Det måste mötas upp med t.ex.
            utökad bredbandsutbyggnad.
          </p>
          <p xml:id="i-BacjvL4qRoWcWqXcXsnxbE">
            Regeringen lade i februari 2009 fram en proposition om avveckling
            av apoteksmonopolet. I dag har Apoteket AB ett ansvar för rikstäckning,
            men situationen förändras på en avreglerad marknad där många apotek
            sålts till privata aktörer och där Apoteket AB ska drivas som
            andra vinstmaximerande bolag på marknaden. Om servicen ska kunna
            upprätthållas krävs särskilda åtgärder från staten för att i längden
            upprätthålla servicen i hela landet. Hur detta ska organiseras,
            vad det kommer att kosta och vilken ambitionsnivå som finns från
            statens sida för detta klargörs inte i propositionen, annat än
            att det ska regleras i olika avtal. När det gäller apoteksombud
            anges i propositionen att Apoteket AB bör få behålla dessa i tre
            år. Några tydliga långsiktiga lösningar finns inte. En avreglering
            kommer på sikt att innebära att det blir svårt att säkra servicen
            i glesbygd. Vi säger därför nej till att avveckla apoteksmonopolet
            men ja till att fler än apoteken kan få sälja enklare receptfria
            läkemedel.
          </p>
          <p xml:id="i-3XBpp4Q9uLGxLK6Np6B89g">
            Regeringen överväger vidare att på sikt börsintroducera Posten,
            vilket vi bestämt avvisar. Om Posten får in privata ägare är det
            inte längre rimligt att förvänta sig att de kommer att acceptera
            sitt nuvarande samhällsuppdrag utan ersättning. Det kommer att
            kosta pengar att upprätthålla en bra posttjänst över hela landet,
            men regeringen levererar inga lösningar.
          </p>
          <p xml:id="i-A5xAjHCQgTk8DMzndANYaf">
            Ett fungerande rättsväsen är en förutsättning för trygghet och
            ekonomisk utveckling. Den borgerliga regeringen har kört rättsväsendets
            ekonomi i botten. I år beräknas underskottet bli drygt 1,5 miljarder
            kronor och redan nästa år nästan 5 miljarder kronor. Bara hos
            Sveriges Domstolar är underskottet i år över 200 miljoner kronor.
            Den konkursmässiga ekonomin har dessvärre mötts av passivitet
            från justitieministerns sida. Det innebär att underskotten rullar
            på och ökar för varje dag som går.
          </p>
          <p xml:id="i-U6wz6SjrkXHNGgsDaRy8je">
            När justitieministern nu till slut reagerar så sker det med helt
            fel åtgärder. I stället för att ta ansvar och styra myndigheterna
            vidtar justitieministern drastiska åtgärder som får till följd
            att länsrättsorganisationen halveras. Detta är helt oansvarigt
            och kommer som ett slag mot stora delar av Sverige. Men när regeringen
            nu tar bort länsrätterna försvinner viktiga delar av en förvaltning
            som har stor betydelse för människor i gles- och landsbygdsregionerna.
          </p>
          <p xml:id="i-VRLDLa9ZrqiKHNW1M4HS86">
            Länsrätterna handlägger ärenden som gäller medborgarnas tvister
            med Försäkringskassan, kommunen eller socialnämnden och rör ofta
            människor som är svårt utsatta som t.ex. omhändertagande av barn
            eller missbrukare. Lokal förankring i länsrätterna är viktig i
            sådana avgöranden. Det är även viktigt att det finns en god tillgänglighet
            och närhet för allmänheten. Det går inte bara att koncentrera
            sig på stordrift och centralisera. Halveringen av länsrätterna
            innebär även att relativt stora kommuner förlorar ett antal kvalificerade
            arbetstillfällen. Vi socialdemokrater säger därför nej till regeringens
            föreslagna förändringar av länsrättsorganisationen.
          </p>
          <p xml:id="i-3idAM2gB2afv5vDyHokz8h">
            Av någon outgrundlig anledning väljer regeringen att lyfta in
            skattelättnaderna för hushållsnära tjänster i sin strategi för
            att stärka servicen och välfärden i Sveriges landsbygder. Detta
            rör sig om subventioner som till största delen är riktade mot
            välbeställda hushåll i storstäderna. I rika Danderyd (30 000 invånare)
            i Stockholms län gjorde 889 personer avdrag för hushållsnära tjänster
            i 2007 års skattedeklaration. Detta ska jämföras med glesbygdskommunen
            Härjedalen (11 000 invånare) där elva personer gjorde avdraget
            fram till den 5 maj 2008 då ansökningstiden gick ut. Storstadsregioner
            med högre inkomster är de stora vinnarna. De tre storstadsregionerna
            står för 62 % av avdragen.
          </p>
          <p xml:id="i-XriSpx5jmFkyEVxA63DfQR">
            Bensinmackarna och mataffärerna i gles- och landsbygden blir
            allt färre. Avstånden till närmaste butik eller serviceställe
            ökar. Och därmed försvinner också nödvändig serviceinfrastruktur
            för företagen på orten. Mackdöden är ett hot mot landsbygden och
            mot småföretagarna. Vi vill öka stödet till kommersiell och offentlig
            service i särskilt utsatta områden. Till detta avsätter vi därför
            20 miljoner kronor i 2008 års budgetmotion.
          </p>
          <head xml:id="i-VC3F9WMo5RWn5Zk8MFSqBU" type="h1">
            Attraktivare landsbygder och ett ökat lokalt inflytande
          </head>
          <p xml:id="i-J68uM5xaSrjQy6fbWVzotG">
            I åtgärdslistan för att skapa attraktivare landsbygder och ett
            ökat lokalt inflytande nämner regeringen ett utredningsuppdrag
            till Statens bostadskreditnämnd som syftar till att hitta lösningar
            för att underlätta finansiering av bostäder i gles- och landsbygd.
            Falskspelet i regeringens bostadspolitik för landsbygden är monumentalt.
            Regeringen har gjort om fastighetsskatten så att slott och koja
            beskattas lika. Nästan 60 % av landets villaägare som i dag har
            en fastighetsskatt på mindre än 6 000 kr kommer att få höjd skatt
            när 2008 års skattedeklaration delas ut, enligt en undersökning
            som Villaägarnas riksförbund låtit Statistiska centralbyrån göra.
            Taket på 6 000 kr i fastighetsskatt gör att villaägarna i kommuner
            i Stockholmsregionen som Lidingö, Danderyd, Täby och Nacka får
            kraftigt sänkt fastighetsskatt. Däremot får 98 100 % av småhusägarna
            i många glesbygdskommuner högre skatt, exempelvis i Dals-Ed, Orsa
            och Storuman.
          </p>
          <p xml:id="i-SQKKXDuJnxqXsLu7sX5GdQ">
            Vi vill att ägarna till de exklusiva villor som har ett taxeringsvärde
            på över 5 miljoner kronor utöver dagens fastighetsskatt även ska
            betala 1 % av värdet över 5 miljoner kronor. Fastighetsskatten
            för villor och radhus med ett taxeringsvärde på mindre än 5 miljoner
            vill vi emellertid inte förändra, men de småhusägare som har lägst
            inkomst ska få sänkt fastighetsskatt genom att begränsningsregeln
            utvidgas.
          </p>
          <head xml:id="i-KS6fVjNboK8cyDFvJkyFxm" type="h1">
            Organisatoriska åtgärder och andra aktiviteter på nationell nivå
          </head>
          <p xml:id="i-VnPeUA5mjMc8atdpmSSugb">
            Den 1 april avvecklas Glesbygdsverket. Myndigheten bildades 1991
            efter initiativ från den dåvarande socialdemokratiska regeringen.
            Glesbygdsverket har under årens lopp utvecklats till ett nationellt
            kunskapscentrum för glesbygdsfrågor. Myndigheten har haft en viktig
            roll som regionalpolitisk vakthund. Med utgångspunkt i målet om
            en levande gles- och landsbygd har myndigheten bevakat olika statliga
            insatser och vilka konsekvenser de får för levnadsvillkoren i
            olika delar av landet. Vi socialdemokrater har i och för sig inget
            att invända mot att myndighetsstrukturen rationaliseras, bara
            viktiga funktioner finns kvar. Vi konstaterar emellertid att nedläggningen
            av Glesbygdsverket vittnar om det tydliga värderingsskifte som
            skett i Centerpartiets syn på regionalpolitiken.
          </p>
        </div>
        <div xml:id="i-EdADx1216zdEtiAizrx8o3" type="motSignatures">
          <list xml:id="i-Pdrx7D4B9fLFTXX669xsbQ">
            <item xml:id="i-KfzGNByPibxYNBVUfGt8Gh" who="i-G8564CqEnhC5PBjZSwUxsE">
              Tomas Eneroth (s)
            </item>
            <item xml:id="i-FRrax9biQ1V9apn2iUdshR" who="i-FL3Tee8NjTSCkq4XGmHcyw">
              Carina Adolfsson Elgestam (s)
            </item>
            <item xml:id="i-TgNtMSYj5CXzbEDrhUdAim" who="i-KAgkDWA5iGbn9XFLkj9FoB">
              Alf Eriksson (s)
            </item>
            <item xml:id="i-8fKgdsD2Q4PEz5h1ed1cA8" who="i-122QwSSpyGJQiTJjmrUJCM">
              Krister Örnfjäder (s)
            </item>
            <item xml:id="i-4GiRWsjGH8cJkx6itzaBhe" who="i-VhAPHtDbXzmUeiVRSdRFGD">
              Karin Åström (s)
            </item>
            <item xml:id="i-WvgQiT96h8iM9gaJbeX4jK" who="i-MVzhVeKwRGmjHjHoSrReg9">
              Börje Vestlund (s)
            </item>
            <item xml:id="i-U6f8CMRZa3ZwsMo8rbUEd3" who="i-UWLD5TVGMyVqBBWEHyJtqL">
              Renée Jeryd (s)
            </item>
            <item xml:id="i-SH3KXhRPjgqQiKjdmPj2GG" who="i-HA8qZKZU3je8nF69VtPrqk">
              Eva-Lena Jansson (s)
            </item>
          </list>
        </div>
      </div>
    </body>
  </text>
</TEI>
