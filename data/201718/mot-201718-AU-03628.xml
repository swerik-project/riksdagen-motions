<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-AU-03628">
  <teiHeader>
    <fileDesc>
      <titleStmt>
        <title>Liberala reformer för en dynamisk och fri arbetsmarknad</title>
        <author corresp="i-AvFShRZVEyBV61S19AKNGK">av Jan Björklund m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3628 av Jan Björklund m.fl. (L)</title>
          <idno type="rdwebb">H5023628</idno>
          <rs type="number">3628</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H5023628/text</ref>
          <ref type="dokument_url_html">http://data.riksdagen.se/dokument/H5023628</ref>
          <ref type="dokumentstatus_url_xml">http://data.riksdagen.se/dokumentstatus/H5023628</ref>
          <ref type="docx">http://data.riksdagen.se/fil/AC92638B-1B8E-4424-8A92-7B5E3922D217</ref>
          <ref type="pdf">http://data.riksdagen.se/fil/046D3DEC-04B7-49AA-97C7-2B472B7CAAAA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AvFShRZVEyBV61S19AKNGK</idno>
            <name>Jan Björklund</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-MgBfeQnReGPU152Si12BRU</idno>
            <name>Maria Arnholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7yobGnaEGckZzipVeDLVr3" type="signed"/>
        <correspContext corresp="i-7yobGnaEGckZzipVeDLVr3">
          <note type="signatory" corresp="i-AvFShRZVEyBV61S19AKNGK"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-MgBfeQnReGPU152Si12BRU"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-UbgZDZPBynu5dutQ3jCsDn"/>
        </correspContext>
        <correspAction xml:id="i-TCmyzWDsVWqZHK9cfdBVNW" type="submitted">
          <date when="2017-10-05"/>
          <time when="15:11:32"/>
        </correspAction>
        <correspAction xml:id="i-AENQsDmHV1dhboJpBqR1QA" type="reviewed">
          <date when="2017-10-06"/>
          <time when="10:12:32"/>
        </correspAction>
        <correspAction xml:id="i-CoVp8iAPLwq86NKp92nqvq" type="referred">
          <date when="2017-10-13"/>
        </correspAction>
        <correspAction xml:id="i-S77WwAfZrzyoKNKscNvXRP" type="assigned">
          <date when="2018-09-28"/>
          <time when="15:52:04"/>
        </correspAction>
        <correspContext corresp="i-S77WwAfZrzyoKNKscNvXRP">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-J58BFqKU8mK9cavLRmKnAK" type="behandlas_i"/>
        <correspContext corresp="i-J58BFqKU8mK9cavLRmKnAK">
          <ref type="uppgift">2017/18:AU4</ref>
          <ref type="ref_dok_id">H501AU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU4</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-68gHUioRV4A6kmt9Zy6bNE" type="behandlas_i"/>
        <correspContext corresp="i-68gHUioRV4A6kmt9Zy6bNE">
          <ref type="uppgift">2017/18:FiU3</ref>
          <ref type="ref_dok_id">H501FiU3</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU3</ref>
          <ref type="ref_dok_titel">Utgiftsområde 25 Allmänna bidrag till kommuner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HptTXt5w6vFSgqzRjc32Dk" type="behandlas_i"/>
        <correspContext corresp="i-HptTXt5w6vFSgqzRjc32Dk">
          <ref type="uppgift">2017/18:AU8</ref>
          <ref type="ref_dok_id">H501AU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU8</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7Rw2wgVS5S58CFhB1aQSvq" type="behandlas_i"/>
        <correspContext corresp="i-7Rw2wgVS5S58CFhB1aQSvq">
          <ref type="uppgift">2017/18:AU7</ref>
          <ref type="ref_dok_id">H501AU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU7</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HW3GXunp1sb88rNrikwfVQ" type="behandlas_i"/>
        <correspContext corresp="i-HW3GXunp1sb88rNrikwfVQ">
          <ref type="uppgift">2017/18:AU9</ref>
          <ref type="ref_dok_id">H501AU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU9</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-tDMhG9NUwatHTfNVs35bU" type="behandlas_i"/>
        <correspContext corresp="i-tDMhG9NUwatHTfNVs35bU">
          <ref type="uppgift">2017/18:AU10</ref>
          <ref type="ref_dok_id">H501AU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU10</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7fM3jEJquQFhN3gRXXfkVe" type="behandlas_i"/>
        <correspContext corresp="i-7fM3jEJquQFhN3gRXXfkVe">
          <ref type="uppgift">2017/18:FiU1</ref>
          <ref type="ref_dok_id">H501FiU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU1</ref>
          <ref type="ref_dok_titel">Statens budget 2018 Rambeslutet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6Z5eqhrb7dCVApwpqF3ieW" type="behandlas_i"/>
        <correspContext corresp="i-6Z5eqhrb7dCVApwpqF3ieW">
          <ref type="uppgift">2017/18:AU2</ref>
          <ref type="ref_dok_id">H501AU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B8KymuLPaUZqN9ihfe2MKn" type="motHeader">
        <div xml:id="i-YaQBXPLyCQNBYMTXWKDWQq" type="motTitle">
          Motion till riksdagen 2017/18:3628 av Jan Björklund m.fl. (L)
          Liberala reformer för en dynamisk och fri arbetsmarknad
        </div>
      </div>
      <div xml:id="i-NiGxGLxHevMCwfQvP42Hom" type="motBody">
        <div xml:id="i-Pvii1f4T9Ta12jBNBmppkY" type="motProposal" subtype="förslag">
          <head xml:id="i-3tGD4zmcvqCCTcsHNivgzu">
            Förslag till riksdagsbeslut
          </head>
          <list xml:id="i-29tZBxpEK4qxKXxZ3eZBDi" style="ol">
            <item xml:id="i-61ikWVY9Uft6pj8VVEJPdz">
              Riksdagen ställer sig bakom det som anförs i motionen om att
              instifta en ny anställningsform för enkla jobb och tillkännager
              detta för regeringen.
            </item>
            <item xml:id="i-C1jCBeM1NjpzNW5ssWkPbG">
              Riksdagen ställer sig bakom det som anförs i motionen om att
              utveckla RUT-reformen och tillkännager detta för regeringen.
            </item>
            <item xml:id="i-ou12MChhGthPNZY9PdBhd">
              Riksdagen ställer sig bakom det som anförs i motionen om rätten
              till anställning till 69 års ålder och tillkännager detta för
              regeringen.
            </item>
            <item xml:id="i-Gn8zjyzcdkwgkd2mvLJAo1">
              Riksdagen ställer sig bakom det som anförs i motionen om att
              införa en jobbstimulans om 40 % och tillkännager detta för regeringen.
            </item>
            <item xml:id="i-MxQ5mbNXBHZJGQQsxdBvSi">
              Riksdagen ställer sig bakom det som anförs i motionen om att
              ändra turordningsreglerna i LAS och tillkännager detta för regeringen.
            </item>
            <item xml:id="i-DTRXUZVybkpXSnHFZMUPzj">
              Riksdagen ställer sig bakom det som anförs i motionen om att
              kravet på kollektivavtal avseende yrkesintroduktionsanställningar
              bör tas bort och tillkännager detta för regeringen.
            </item>
            <item xml:id="i-5iHJAUQi1EWmhi6LtNXzfh">
              Riksdagen ställer sig bakom det som anförs i motionen om att
              införa en proportionalitetsprincip avseende strejkrätten och tillkännager
              detta för regeringen.
            </item>
            <item xml:id="i-Mrg4EnzRMvaf3kH8WCU2Hk">
              Riksdagen ställer sig bakom det som anförs i motionen om att
              förbjuda stridsåtgärder av tredjeman riktade mot parter bundna
              av kollektivavtal och tillkännager detta för regeringen.
            </item>
            <item xml:id="i-7MX57XjYKdekx8kLstQTY2">
              Riksdagen ställer sig bakom det som anförs i motionen om att
              Arbetsförmedlingen behöver läggas ned i sin nuvarande form och
              tillkännager detta för regeringen.
            </item>
            <item xml:id="i-6e4CXZQTjEwDh4rVUrwKxt">
              Riksdagen ställer sig bakom det som anförs i motionen om att
              Arbetsförmedlingens insatser behöver bli smalare och skarpare
              för att utsatta grupper ska få det stöd de behöver och tillkännager
              detta för regeringen.
            </item>
            <item xml:id="i-X9yEZn7zh5cMt5QAknqhPM">
              Riksdagen ställer sig bakom det som anförs i motionen om att
              tidigarelägga nyanlända kvinnors inträde på arbetsmarknaden och
              tillkännager detta för regeringen.
            </item>
            <item xml:id="i-Jy1QbTwzdiS2RXjTFqa1KT">
              Riksdagen ställer sig bakom det som anförs i motionen om åtgärder
              för att säkra arbetsmiljön och tillkännager detta för regeringen.
            </item>
            <item xml:id="i-EGxc2ARN7gSvibpfjrNAwW">
              Riksdagen ställer sig bakom det som anförs i motionen om att
              agera för att lönegapet mellan kvinnor och män ska minska och
              tillkännager detta för regeringen.
            </item>
          </list>
        </div>
        <div xml:id="i-BHdCPTmVoUHkg1ZGBaCReC" type="motContent">
          <head xml:id="i-MR5gEgovJXRg9RhvorF1JE" type="h1">
            Motivering
          </head>
          <p xml:id="i-WuBAacrPCRWy1wiDddyRSm">
            Att ha ett jobb och egen försörjning ökar människors frihet.
            Kvinnors självständighet både gentemot samhället och gentemot
            sin partner ökar med en egen lön. Varje människa har ett ansvar
            att försörja sig själv. Det ska alltid löna sig att arbeta. Sverige
            drar nytta av en stark högkonjunktur. Samtidigt blir arbetsmarknaden
            i Sverige alltmer tudelad. En ny arbetslöshet växer fram där många
            inte lyckas etablera sig på arbetsmarknaden. Nästkommande år förväntas
            nästan 300 000 människor befinna sig i vad Arbetsförmedlingen
            kallar för en Utsatt ställning. Tiotusentals människor syns inte
            ens i statistiken då de ännu inte fått uppehållstillstånd. Samtidigt
            har många arbetsgivare svårt att hitta rätt personal. Det är uppenbart
            att inte tillräckligt görs för att skapa möjligheter och dynamik
            för svenska företag att anställa fler människor och för att fler
            ska komma i jobb.
          </p>
          <p xml:id="i-7jTBAB5sCJ9qSkG5Z2wjKV">
            Vår arbetsmarknad måste öppnas upp för fler annars riskerar generationer
            hamna i utanförskap. Människor med låg utbildning och svag förankring
            i det svenska samhället måste få realistiska chanser att få jobb.
            De som är nya i Sverige behöver lära sig svenska och få möjlighet
            till utbildning men många kommer inte vilja sitta i skolbänken
            och ta igen en utbildning de aldrig fick som barn. Lyckas vi inte
            att hjälpa utsatta grupper in på arbetsmarknaden ens i en högkonjunktur
            är risken överhängande att alltför många människor cementeras
            fast i ett livslångt bidragsberoende.
          </p>
          <p xml:id="i-NHsea35Bv87cCh7c1dvfZP">
            Vi vägrar tappa tron på individens egen förmåga och drivkraft
            och vi är övertygande om att varje människa vill bidra efter förmåga
            till sin egen och vår gemensamma välfärd. Men för att fler ska
            få möjlighet att ta det första steget in på arbetsmarknaden krävs
            skarpa och riktade reformer. Dörrar som tidigare har varit stängda
            måste låsas upp.
          </p>
          <p xml:id="i-TVavaYzMVnS2VgApd2WRyz">
            Utrikes födda är en grupp som behöver särskilt fokus. Det tar
            alldeles för lång tid för nyanlända, framförallt nyanlända kvinnor,
            att etablera sig på arbetsmarknaden. Utrikesfödda som har vistats
            i Sverige i över sju år med en låg utbildningsnivå har i genomsnitt
            en sysselsättningsgrad på under femtio procent. Liberalerna är
            djupt oroade över att regeringen inte vidtar de nödvändiga reformer
            som krävs för att fler utrikes födda ska komma i jobb och få en
            egen försörjning. Konjunkturinstitutet, EU-kommissionen, OECD,
            IMF och Finanspolitiska rådet har alla pekat på att de höga ingångslönerna
            i Sverige försvårar integrationen. Regeringen förordar istället
            ett omfattande bidragssystem som stryper jobbmöjligheter och tillväxt.
            För att öppna upp möjligheterna för fler nyanlända att få jobb
            behövs fler åtgärder vilka presenteras närmare i Liberalernas
            särskilda motion om integration.
          </p>
          <p xml:id="i-SdnqYY6fXEWRaqx3moU5LC">
            Vi liberaler vill ge alla människor möjligheter att få ett jobb
            och egen försörjning. Det räcker inte att strö pengar på ineffektiva
            arbetsmarknadsprogram. Vad som behövs är riktiga jobb som genererar
            skatteintäkter och som gör det möjligt för människor att få en
            egen lön att leva på. För att nå dit behövs fler enkla jobb och
            lägre trösklar in på arbetsmarknaden. Dessutom måste det bli billigare
            och enklare att anställa. Vi vill se en rad förslag för en mer
            dynamisk arbetsmarknad med incitament för arbetsgivare att anställa
            och drivkrafter för arbetssökande att få jobb.
          </p>
          <p xml:id="i-41wYSF2cmswHNc9KvPVVDu">
            Vi utgår ifrån varje människas potential och egna ansvar. Samhällets
            förväntningar ska vara tydliga och varje människa ska ges de verktyg
            som behövs för att kunna försörja sig själv. Politiken ska skapa
            möjligheter och incitament istället för bidragsberoende och grusade
            drömmar. I Liberalernas Sverige ska varje arbetad timme löna sig.
            Flit och strävsamhet ska inte bestraffas – det ska premieras.
          </p>
          <head xml:id="i-AfQX6JD7H1N3CtBvbRMTig" type="h2">
            En ny anställningsform – inträdesjobb
          </head>
          <p xml:id="i-B8tqD46kUMqWdJyPgWpHNi">
            Vi har länge sett behovet av en ny anställningsform riktad åt
            personer som har svårt att etablera sig på arbetsmarknaden som
            unga utan gymnasieexamen och nyanlända. Liberalerna har därför
            med övriga allianspartier presenterat förslag om inträdesjobb
            som gör det både billigare och enklare att anställa. Inträdesjobb
            riktar sig mot nyanlända, under de fem första åren i Sverige,
            samt ungdomar upp till 23 år utan fullständig gymnasieutbildning.
            Lönen uppgår till 70 procent av rådande ingångslön i branschen,
            upp till ett tak om 21 000 kronor i bruttolön per månad. 30 procent
            av arbetstiden anses därmed gå till utbildning eller att lära
            sig arbetet. Arbetstagaren omfattas av LAS och under de två första
            åren har den anställde ett arbetsrättsligt skydd motsvarande en
            provanställning, som därefter övergår till en tillsvidareanställning.
            För att sänka kostnaderna att anställa slopas arbetsgivaravgiften
            i tre år.
          </p>
          <p xml:id="i-XSGccLL4k9nWnbx4MDHait">
            Inträdesjobb är en ny anställningsform och inget arbetsmarknadsprogram.
            Problemet med flertalet arbetsmarknadsprogram är dess komplexitet.
            Arbetsgivaren måste känna till regelverket, gå via Arbetsförmedlingen
            och få godkännande av de lokala parterna. Med en ny anställningsform
            minimerar vi den administrativa bördan för arbetsgivaren vilket
            leder till att fler vill anställa och att fler människor därmed
            får ett första jobb att gå till.
          </p>
          <head xml:id="i-RcSpMRrStmTcmGG5EQ6w2E" type="h2">
            Låt fler RUT-tjänster växa fram
          </head>
          <p xml:id="i-Fp2tDMNDu9TQbX8MUqk6UF">
            RUT-avdraget infördes 2007 och har växt snabbt, från drygt 100
            000 användare 2009 till mer än 700 000 användare 2016. Vi vill
            utveckla RUT-reformen som bidragit till att framförallt utrikes
            födda kvinnor fått jobb med egen lön. Tillsammans med övriga allianspartier
            vill vi bredda RUT-avdraget till fler tjänster och tredubbla taket
            i RUT-avdraget. Samtidigt vill vi se över införandet av ett bredare
            hem-avdrag för personer över 70 år, där fler eller alla enklare
            tjänster i hemmet berättigar till skattereduktion.
          </p>
          <head xml:id="i-RnpU5HzfSRPSbi4DtpbfYz" type="h2">
            Jobba längre om du vill
          </head>
          <p xml:id="i-6xM5cvuuf65csh8grUye4D">
            Svensk arbetsrätt begränsar idag människors frihet att jobba
            långt upp i åldrarna. Äldre har rätt att vara kvar i sin anställning
            till 67 års ålder men därefter finns regler som försvårar istället
            för att förenkla att jobba längre. Vi menar att ålder är en siffra
            och ett dåligt mått på människors förmågor, både på arbetsmarknaden
            och i samhället. Äldre människors kunskap, kompetens och erfarenhet
            måste tas bättre tillvara i arbetslivet. Åldersgränsen för hur
            länge individen har rätt att vara kvar på arbetet bör därför i
            ett första steg höjas från 67 år till 69 år. Fördomar och diskriminering
            måste bekämpas. Regler och avtal som hindrar äldre från att arbeta
            om de vill bör ses över. Människor måste belönas för att de vill
            arbeta mer – inte bestraffas.
          </p>
          <head xml:id="i-QkH9mj43X6vtMxEKiNWz4X" type="h2">
            Det ska alltid löna sig att arbeta
          </head>
          <p xml:id="i-FspKJ1q5Ews8x8gXCmpHVh">
            Alliansregeringen införde 2014 en jobbstimulans vilken innebar
            att en person med försörjningsstöd under två år får behålla 25
            procent av en inkomstökning. Vi vill att jobbstimulansen utökas
            till 40 procent. Det måste löna sig att gå från bidrag till jobb.
            Även den som lever på försörjningsstöd och därmed får pengar från
            samhället måste aktivera sig för att närma sig arbetsmarknaden
            och delta i samhället. Vi vill att motprestation för försörjningsstöd
            ska bli obligatoriskt i kommunerna. Det kan handla om att delta
            i SFI eller att söka arbete utanför kommungränsen.
          </p>
          <head xml:id="i-EQwgh3ZAnKXXhNBtW36uG7" type="h2">
            Liberalisera turordningsreglerna
          </head>
          <p xml:id="i-LajFEbJhYMt6w3ACsaiVtR">
            Svensk arbetsrätt är i ett internationellt perspektiv väldigt
            stark och ger arbetstagare trygghet på arbetsmarknaden. Samtidigt
            leder reglerna till en tudelad och stelbent arbetsmarknad. Sverige
            är ett av de länder inom OECD där den arbetsrättsliga skillnaden
            mellan de som har en fast anställning och de som har tillfällig
            anställning är allra störst. Svensk arbetsmarknad gör skillnad
            på om du jobbar på en arbetsplats som har kollektivavtal eller
            inte. Svensk arbetsmarknad gör skillnad på hur gammal du är och
            hur länge du har jobbat istället för kompetens. Liberalerna anser
            att arbetsrätten behöver moderniseras.
          </p>
          <p xml:id="i-KfjWGXWFen4rxH7PU4BCvA">
            Dagens turordningsregler avgör i vilken ordning arbetstagare
            kan sägas upp baserat på hur länge de har varit anställda. Regelverket
            möjliggör för små företag med högst tio anställda att undanta
            två personer som innehar nyckelpositioner från turordningslistan.
            Vi anser att undantaget ska utökas till att omfatta fem personer
            för företag upp till 49 anställda. Det möjliggör större frihet
            och flexibilitet för företag att behålla kompetent personal vid
            uppsägning och ger också yngre personal större möjlighet att konkurrera
            på arbetsplatsen.
          </p>
          <head xml:id="i-Dw9CZ3USwScpuHMJeU7PdC" type="h2">
            Förenkla yrkesintroduktionsanställningarna
          </head>
          <p xml:id="i-MBGeVvNww2Fb2LgTv7o2Tz">
            Företag som vill anställa med hjälp av yrkesintroduktionsanställningar
            måste ha ”ett centralt kollektivavtal om yrkesintroduktion, eller
            ett hängavtal till ett sådant kollektivavtal”. Dessvärre stänger
            det ute småföretagare som inte har några anställda och därmed
            saknar kollektivavtal.
          </p>
          <p xml:id="i-VFpyeHi7sYF8VtqabktMCs">
            I Sverige finns det ca 790 000 egenföretagare. Varför ska en
            egenföretagare som driver sitt företag själv – t.ex. inom skomakarnäringen
            – stängas ute från möjligheten att anställa någon på en yrkesintroduktionsanställning?
            Att kollektivavtal saknas för egenföretagare är förståeligt, eftersom
            företagaren knappast kan teckna kollektivavtal med sig själv.
          </p>
          <p xml:id="i-C1mYv6heNiNVb8H7QbZELQ">
            Även när det gäller företag med anställda blir konsekvenserna
            problematiska. I kategorin småföretag (1–49 anställda) är antalet
            företag 270 000. Av dessa saknar 60 % kollektivavtal. Att utestänga
            162 000 företag från yrkesintroduktionsanställningar är tveksamt.
            Vi menar att krav på kollektivavtal måste ses över för att öppna
            upp för fler företag att anställa.
          </p>
          <head xml:id="i-6VcQVX28kGB4ZCDRL24Nb7" type="h2">
            Inför en proportionalitetsprincip för stridsåtgärder
          </head>
          <p xml:id="i-2jf3XLNgDxNUUMedQFhxFo">
            Det senaste året har en rad oroväckande strejker brutit ut. Samhällsekonomiskt
            skadliga strejker som annars löses av arbetsmarknadens parter
            är nu ett vanligare inslag än tidigare. Hamnstrejken i Göteborg
            är ett ständigt hot med betydande kostnader för svensk del. APM
            Terminals i Göteborgs hamn har ett kollektivavtal med Svenska
            Transportarbetareförbundet men på arbetsplatsen i Göteborg finns
            en stor andel personer som är medlemmar i ett annat fackförbund.
            Dessa är inte bundna av den fredsplikt som svensk arbetsmarknad
            bygger på. I Göteborgs hamn har det resulterat i att det konkurrerande
            fackförbundet med små medel kan sabotera stora delar av Västsveriges
            hamnverksamhet. Genom blockader och punktstrejker skadar det konkurrerande
            fackförbundet förtroendet för verksamheten i Göteborgs hamn. Stora
            företag har flyttat sina leveranser från hamnen och vissa företag
            har till och med fått lägga ned till följd av konflikten.
          </p>
          <p xml:id="i-Mys3QqAYxgCyuJLmGoyBvL">
            Liberalerna värnar den svenska modellen där lönerna i huvudsak
            sätts mellan arbetsmarknadens parter. Samtidigt finns krav på
            moderniseringar och förändringar för att bredda arbetsmarknaden
            och skapa moderna regler för en ny ekonomi där mindre företag
            kan växa. En viktig förklaring till att lägstalönerna ständigt
            pressas upp är att svenska konfliktregler medger att fackförbund
            till ingen eller liten kostnad för de egna medlemmarna kan orsaka
            stora kostnader för arbetsgivarna. Detta genom en oreglerad rätt
            till sympatiåtgärder, generösa möjligheter att varsla och avsaknaden
            av en proportionalitetsprincip. Sverige skiljer i denna del sig
            jämfört med vår omvärld. Vi vill täppa till denna lucka i lagen.
            Det försvårar för våra företag när Sveriges nationella regelverk
            inte är jämförbara med avgörande konkurrentländer.
          </p>
          <p xml:id="i-DQAffLGwhbm26uMjenkPDr">
            Vi vill att det ska införas en så kallad proportionalitetsprincip,
            vilket innebär att det måste finnas en rimlig proportion mellan
            mål och tillgripna medel i en konflikt. I flera länder, som Danmark
            och Norge, ställs det vidare krav på att det finns ett tydligt
            samband eller en intressegemenskap mellan primär- och sekundäråtgärd.
            Båda dessa typer av regler minskar risken för att tredje part
            lider skada. Bedömning om proportionalitet och huruvida intressegemenskap
            föreligger bör i det enskilda fallet göras av Arbetsdomstolen.
          </p>
          <p xml:id="i-V2kQstJVUR13ahE7ccwuGm">
            Att konfliktreglerna inte används på fel sätt är också viktigt
            för mindre företag. Det finns flera talande exempel på när små
            företag har satts i blockad trots att de erbjuder rimliga villkor
            när det till exempel gäller lön och arbetstid och när ingen anställd
            heller efterfrågat det aktuella kollektivavtalet. I samband med
            en översyn av konfliktreglerna bör även praxis kring konflikterna
            riktade mot mindre företag ses över. Ett grundläggande krav bör
            vara att stridsåtgärder enbart kan riktas mot arbetsgivare där
            det relevanta fackförbundet har minst en medlem.
          </p>
          <head xml:id="i-8npiVv533SmhcvHx9cfueF" type="h2">
            Lägg ner Arbetsförmedlingen
          </head>
          <p xml:id="i-Nw7NdBKFJBcDFT8NQLATJ7">
            Regeringen spenderar på ett oansvarigt sett skattebetalarnas
            pengar genom olika arbetsmarknadsåtgärder. Redan idag kostar utbildningar
            och arbetsmarknadsåtgärder 37 miljarder kronor. Åtgärder vars
            effekter är svåra att mäta. Arbetsförmedlingen, en kraftigt kritiserad
            myndighet, har redan idag en omsättning på över 80 miljarder kronor
            vilket motsvarar 8 procent av de samlade utgifterna i statsbudgeten.
          </p>
          <p xml:id="i-V6hXojXZseToHuByJXkh9T">
            Organisationskonsulter anlitas för dyra arvoden oftast utan att
            väga kostnaden mot nyttan (RIR 2016:21). Riksrevisionen har vid
            ett flertal gånger poängterat att Arbetsförmedlingen behöver effektiviseras
            samt att myndigheten inte gör en kritisk avvägning ifall insatsen
            är värd kostnaden. Det är inte rimligt att fortsätta öka anslagen
            till en myndighet vars kostnader är så pass höga och vars resultat
            är svåra att mäta. Liberalerna anser att Arbetsförmedlingen måste
            läggas ner i sin nuvarande form. Fokus för en statlig arbetsmarknadsaktör
            måste skifta. Människor som står långt ifrån arbetsmarknaden som
            personer med funktionsvariationer, unga utan gymnasiebetyg och
            nyanlända måste prioriteras och ska få stöd för att få in en fot
            på svensk arbetsmarknad. Särskilt utrikesfödda kvinnor måste tidigt
            få stöd för att komma i jobb. Därför behövs en ny myndighet vars
            syfte måste vara att bli smalare men mycket skarpare i sitt stöd
            för de som behöver det allra mest. När det gäller matchning anser
            vi att andra matchningsaktörer på arbetsmarknaden spelar en betydligt
            större roll än vad Arbetsförmedlingen gör idag.
          </p>
          <head xml:id="i-GPeGoTQ9w8zYfnhSptvBm4" type="h2">
            Fysisk och psykisk arbetsmiljö
          </head>
          <p xml:id="i-CuAf29DAQvTAsiNcA7z1XL">
            Även om arbetsmiljön generellt sett är god i Sverige i en internationell
            jämförelse finns det mycket kvar att göra för att säkra varje
            individs trygghet på arbetsplatsen. Alla arbetsplatser, oavsett
            om det finns gällande kollektivavtal eller inte, måste vara säkra
            och bra arbetsplatser. Det behövs en tydlig och effektiv arbetsmiljölagstiftning.
            Arbetsgivaren är skyldig att förebygga psykisk och fysisk ohälsa.
            Det handlar om den fysiska arbetsmiljön för att förhindra skador
            men också när det gäller diskriminering, trakasserier och mobbning.
          </p>
          <p xml:id="i-QFX3jNe9hRLLPN4sD3Za7s">
            Företag måste följaktligen ges förutsättningar för att organisatoriskt
            förebygga arbetsmiljöskador. Det kan exempelvis vara genom utbildningar
            om hur arbetsgivaren systematiskt kan jobba med arbetsmiljöarbetet.
            Arbetsskadestatistiken visar på en uppgång av anmälda arbetsolyckor.
            En särskilt oroväckande trend är att anmälningarna av arbetssjukdomar
            bland kvinnor till följd av organisatoriska och sociala problem
            har ökat sju år i rad. Mycket av stress och överbelastning som
            många av arbetstagarna kan känna beror ofta på dålig planering
            ifrån arbetsgivarsidan. Alltför ofta glöms den psykiska ohälsan
            bort. Vi har i dag ett väldigt stort problem inte bara i arbetslivet
            utan i hela samhället med psykisk ohälsa. Det är ett globalt problem
            som säkert har vissa gemensamma drag inom västvärlden och i länder
            där man är snarlik oss, men det är ett stort problem för Sverige.
            Den psykiska ohälsan är i dag den näst vanligaste orsaken till
            sjukskrivning. Bland kvinnor är det den vanligaste orsaken till
            anmälan sjukskrivning.
          </p>
          <p xml:id="i-Kw6C68ePfptT33oDaQuyt3">
            Liberalerna har länge varit drivande för att belysa diskriminering
            både på och utanför arbetsplatsen. Det är positivt att regeringen
            går vidare i arbetet när det gäller att utvidga skyddet mot diskriminering
            på grund av funktionshinder (prop. 2016/17:220). Det är viktigt
            att arbetet mot diskriminering på arbetsplatser fortsätter, oavsett
            diskrimineringsgrund.
          </p>
          <head xml:id="i-HZpTe9eYSKUfGYVKraSLdU" type="h2">
            Minska lönegapet mellan kvinnor och män
          </head>
          <p xml:id="i-4aJ5H3Pe4kJZ573QJRWJmy">
            Det skiljer cirka 3 miljoner kronor i genomsnitt i arbetslivsinkomst
            mellan kvinnor och män. Orättfärdiga löneskillnader måste bort.
            Arbetet mot diskriminering måste fortsätta och en del av detta
            är att företag gör så kallade lönekartläggningar. Föräldraförsäkringen
            är central när det gäller frågan om hur ett jämnare uttag av föräldraledighet
            liksom vård av sjukt barn kan främjas. Vårdnadsbidraget ska inte
            återinföras. För oss liberaler är det självklart att det ska vara
            möjligt att göra en lönekarriär även i traditionellt kvinnodominerade
            yrken. Det är oroande att regeringen avser att avsevärt försvåra
            för välfärdsföretagen vilket slår mot många kvinnors företagande.
            Bilden förstärks även av OECD:s senaste rapport som visar att
            Sverige är det land i hela OECD där det lönar sig allra minst
            att utbilda sig. I många kvinnodominerade yrken är det ibland
            till och med en förlustaffär att utbilda sig. Exempel på kvinnligt
            dominerade yrkesgrupper där det lönar sig alldeles för dåligt
            att utbilda sig är socialsekreterare, lärare och sjuksköterskor.
            De blir i dag ofta klämda mellan orimliga krav, stor stress, patienter,
            klienter, elever, dåligt chefskap, otydlighet i arbetsuppgifter
            och dessutom en inadekvat lön. Det måste löna sig att utbilda
            sig i Sverige – även för kvinnor.
          </p>
        </div>
        <div xml:id="i-9irS6kEHTSa54xKLs1tzZ1" type="motSignatures">
          <list xml:id="i-TPZ6sCqk7RyUYBApsWEz9F">
            <item xml:id="i-TNCSQ7nbJsumoUnFJXo3mk">
              Jan Björklund (L)
            </item>
            <item xml:id="i-4BTmboLWN29XjzJ5HsKZSB">
              Said Abdu (L)
            </item>
            <item xml:id="i-9ahtWUn5v3P4zPdtsizHio">
              Tina Acketoft (L)
            </item>
            <item xml:id="i-Rh6j5jZpVRHFGdWZAdyb4D">
              Maria Arnholm (L)
            </item>
            <item xml:id="i-Lo2vXqNTdZXYiqs99m1FEM">
              Emma Carlsson Löfdahl (L)
            </item>
            <item xml:id="i-E4Ae2WtEfgR4dwh64fjNV6">
              Bengt Eliasson (L)
            </item>
            <item xml:id="i-W8rWfqv1VpiZ9D7VJ89jeu">
              Roger Haddad (L)
            </item>
            <item xml:id="i-M1uuPXoMpeWfKBQDyN1XhT">
              Robert Hannah (L)
            </item>
            <item xml:id="i-6LvftwJZzvP5BGivHYBBK4">
              Nina Lundström (L)
            </item>
            <item xml:id="i-HEbdcAQQa1JcgoXiCLjAMv">
              Fredrik Malm (L)
            </item>
            <item xml:id="i-EggetBsivoKR4ShyasxumR">
              Christer Nylander (L)
            </item>
            <item xml:id="i-JQDY6ah9KWnYoRs26Soc7w">
              Birgitta Ohlsson (L)
            </item>
            <item xml:id="i-EWa5oek5scqSUnuZPLzAmo">
              Mats Persson (L)
            </item>
            <item xml:id="i-Xx3HS1qzbnTdKe6KBAVxVJ">
              Mathias Sundin (L)
            </item>
            <item xml:id="i-zFNwm96QWKAAENec5fhr4">
              Lars Tysklind (L)
            </item>
            <item xml:id="i-3K7Y7S5fn6AW5drYfCu2ch">
              Maria Weimer (L)
            </item>
            <item xml:id="i-QwCLPXJCX9bWRRZSREXHAc">
              Barbro Westerholm (L)
            </item>
            <item xml:id="i-5qcdG6bSv4RwRw1ws6iVuS">
              Allan Widman (L)
            </item>
            <item xml:id="i-EL6iCPPmtFxvtY8oz44PvP">
              Christina Örnebjär (L)
            </item>
          </list>
        </div>
      </div>
    </body>
  </text>
</TEI>
