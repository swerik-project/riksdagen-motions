<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-02607">
  <teiHeader>
    <fileDesc>
      <titleStmt>
        <title>En politik för studenter</title>
        <author>av Ilona Szatmari Waldau m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2607 av Ilona Szatmari Waldau m.fl. (V)</title>
          <idno type="rdwebb">H9022607</idno>
          <rs type="number">2607</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9022607/text</ref>
          <ref type="dokument_url_html">http://data.riksdagen.se/dokument/H9022607</ref>
          <ref type="dokumentstatus_url_xml">http://data.riksdagen.se/dokumentstatus/H9022607</ref>
          <ref type="docx">http://data.riksdagen.se/fil/1A7572EC-5B7C-43A2-AAEC-CA93D8212850</ref>
          <ref type="pdf">http://data.riksdagen.se/fil/D0FF8307-031C-44AD-B51E-C24187559B1A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AdxLsbh7ZLVLbuwXZB5Uif" type="signed"/>
        <correspContext corresp="i-AdxLsbh7ZLVLbuwXZB5Uif">
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-P2oL6wiB5Jq3SXJhaVnUqe" type="submitted">
          <date when="2021-10-04"/>
          <time when="10:29:09"/>
        </correspAction>
        <correspAction xml:id="i-peMbwdbrEmfvqex1NoCHD" type="reviewed">
          <date when="2021-10-04"/>
          <time when="16:48:26"/>
        </correspAction>
        <correspAction xml:id="i-QVZzB5nnvfJcLC5zw3mZSJ" type="referred">
          <date when="2021-10-14"/>
        </correspAction>
        <correspAction xml:id="i-6ksbUCLi8u5RsJK61EniMN" type="assigned">
          <date when="2022-10-05"/>
          <time when="11:48:39"/>
        </correspAction>
        <correspContext corresp="i-6ksbUCLi8u5RsJK61EniMN">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-P95EuUdtkCMjNgK4oMYXip" type="behandlas_i"/>
        <correspContext corresp="i-P95EuUdtkCMjNgK4oMYXip">
          <ref type="uppgift">2021/22:SfU17</ref>
          <ref type="ref_dok_id">H901SfU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3MbL8HW4tf2aQZDb8rDVKx" type="behandlas_i"/>
        <correspContext corresp="i-3MbL8HW4tf2aQZDb8rDVKx">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2607 av Ilona Szatmari Waldau m.fl.
          (V) En politik för studenter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QdfmGT1wywa8aPfsVHP5B">
            1 Förslag till riksdagsbeslut
          </head>
          <list style="ol">
            <item xml:id="i-LmMd1WWc2dPbYCJeVXmMJs">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att föreslå
              hur avgifter för utomeuropeiska studenter ska kunna avskaffas
              och tillkännager detta för regeringen.
            </item>
            <item xml:id="i-4JKxf4aJQiZs2i8rj225oL">
              Riksdagen ställer sig bakom det som anförs i motionen om att
              regeringen bör tillsätta en utredning om grundläggande trygghet
              för studerande, inklusive de med funktionsnedsättning, och tillkännager
              detta för regeringen.
            </item>
            <item xml:id="i-24MbKtWTSv11n26AVJUfeS">
              Riksdagen ställer sig bakom det som anförs i motionen om att
              regeringen bör implementera åtgärderna i delbetänkandet Ökad trygghet
              för studerande som blir sjuka och möjliggöra sjukskrivningar på
              deltid och tillkännager detta för regeringen.
            </item>
            <item xml:id="i-AqH6J72MoVgewurAwWzNro">
              Riksdagen ställer sig bakom det som anförs i motionen om att
              regeringen bör utreda om det kan ställas krav på att all kurslitteratur
              ska göras tillgänglig digitalt via högskole- och universitetsbiblioteken
              och tillkännager detta för regeringen.
            </item>
            <item xml:id="i-UTNjTFwJtNWn3dgZLMyAZd">
              Riksdagen ställer sig bakom det som anförs i motionen om att
              regeringen bör ta initiativ till en utredning kring dolda avgifter/kostnader
              inom högre utbildning, särskilt verksamhetsförlagd utbildning
              (VFU), och tillkännager detta för regeringen.
            </item>
            <item xml:id="i-Sq6c9Zhn8JbdRrPwmtW7GB">
              Riksdagen ställer sig bakom det som anförs i motionen om att
              regeringen bör ge Universitets- och högskolerådet (UHR) i uppdrag
              att främja möjligheterna för föräldrar att studera, och detta
              tillkännager riksdagen för regeringen.
            </item>
            <item xml:id="i-NK96S2CUcxFWFKR9BNQZZD">
              Riksdagen ställer sig bakom det som anförs i motionen om att
              regeringen bör ge alla lärosäten i uppdrag att ha en föräldrapolicy
              och tillkännager detta för regeringen.
            </item>
            <item xml:id="i-4rXT37Uo88UvzQPjiNipV7">
              Riksdagen ställer sig bakom det som anförs i motionen om att
              regeringen bör utreda möjligheten att inrätta ett riktat stöd
              till studentkårerna för att de fortsatt ska kunna ge ut oberoende
              studentmedier och tillkännager detta för regeringen.
            </item>
            <item xml:id="i-NhWzAhFHu2mfnqzwSYjyZz">
              Riksdagen ställer sig bakom det som anförs i motionen om att
              regeringen bör tillsätta en utredning som tar ett helhetsperspektiv
              kring frågan om tillgänglighet till universitet och högskolor
              för personer med funktionsnedsättning, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head xml:id="i-RJVixz5bUeNjyKvVXpMgtw" type="h1">
            2 Inledning
          </head>
          <p xml:id="i-83WMZrzdSzQNyhnK1RCh8H">
            Högskolans huvuduppgift är att förmedla kunskap och bildning.
            Den är viktig för att skapa välstånd och ett öppet och demokratiskt
            samhälle. Utbildning måste vara till­gänglig i hela landet, både
            för att attrahera studenter som inte har möjlighet att flytta
            långt för att studera och för att försörja hela landet med utbildad
            arbetskraft. Utbildning har också ett värde i sig, oavsett om
            den leder till ett yrke eller inte.
          </p>
          <p xml:id="i-KZZ378HSNAEzqwW7RGk25n">
            Alla studenter har rätt till en utbildning av hög kvalitet. Antalet
            undervisnings- och handledningstimmar behöver utökas på många
            utbildningar. Forskningsanknytningen inom grundutbildningen behöver
            stärkas genom att andelen disputerade lärare ökas och genom att
            lärare får mer tid till egen forskning.
          </p>
          <p xml:id="i-HFgAbBXBG5w7WXopJ7K4Ky">
            Studenter ska vara delaktiga i och ha inflytande över utbildningen.
            Att ta till vara de erfarenheter och kompetenser som finns bland
            dagens studenter med olika bakgrund är också ett sätt att förbättra
            kvaliteten på utbildningen. Givetvis ska studenterna också ha
            ett formellt inflytande och vara representerade vid högskolans
            beredande och beslutande organ. Den verksamhet som bedrivs vid
            studentkårerna måste finansieras.
          </p>
          <p xml:id="i-LmrTBhiJSPHxCJa7UTbM45">
            Vänsterpartiet anser att högskoleutbildning ska vara avgiftsfri
            för alla studenter oavsett var de kommer ifrån. Kunskap och utbildning
            är en rättighet och ska inte vara en handelsvara.
          </p>
          <head xml:id="i-N6PvbVyHs5avcP1o5Gzegc" type="h1">
            3 En avgiftsfri högre utbildning
          </head>
          <p xml:id="i-5vf21TSQPgDDaium83esBG">
            Vänsterpartiet anser att högskoleutbildning ska vara avgiftsfri
            för alla studenter oavsett var de kommer ifrån. Avgiftsbeläggningen
            av högskoleutbildningen för studerande utanför EES-området är
            ytterligare steg mot synen på kunskap och utbildning som en handelsvara
            och ett steg bort från de värden om frihet, jämlikhet, kritisk
            granskning och vetenskaplighet som högre utbildning bör stå för.
          </p>
          <p xml:id="i-DoVi22MuBD8cmtSZMsA3ik">
            Att människor från andra länder kommer till Sverige för att studera
            berikar den svenska högskolan och bidrar till höjd kvalitet. Sedan
            avgifterna infördes har vi sett en kraftig minskning av antalet
            utländska studenter även om det börjat öka, troligen beroende
            på den låga kronkursen. Det förekommer också en debatt om vilka
            villkor som ska gälla då en utländsk student inte är nöjd med
            sin utbildning i Sverige och kräver pengarna tillbaka. Vår utgångspunkt
            är därför att studieavgifterna bör tas bort.
          </p>
          <p xml:id="i-KzSjWFP66jQ6rkN6HEV3VE">
            Regeringen bör tillsätta en utredning med uppdrag att föreslå
            hur avgifter för utomeuropeiska studenter ska kunna avskaffas.
            Detta bör riksdagen ställa sig bakom och ge regeringen till känna.
          </p>
          <head xml:id="i-E2zCqCoNkcu1b8cMypZBKM" type="h1">
            4 Studenters ekonomiska och sociala trygghet
          </head>
          <p xml:id="i-2YzwHjhKHu2C6LgcRNLcxj">
            Sjukdom och föräldraskap innebär ofta dålig ekonomi och sämre
            möjligheter för studenter att genomföra sina studier. I dag samverkar
            studiemedlen inte särskilt bra med socialförsäkringssystemen.
            Vänsterpartiet vill därför att ersättningssystemen reformeras
            så att de kopplas till studenters sysselsättning, dvs. studier,
            i stället för om de får studie­medel. Ingen student ska riskera
            att stå utanför sjukförsäkringen. Även bostadsbidraget behöver
            reformeras så att alla studenter oavsett ålder kan söka det.
          </p>
          <head xml:id="i-Ej6SYsw5bkEotQNV6cWvKR" type="h2">
            4.1 Studiestöd
          </head>
          <p xml:id="i-4qECdaPs9UzV5V8vcmBsNT">
            För att studiestödssystemet ska bli rättvist och därigenom kunna
            motverka social snedrekrytering på ett bättre sätt behöver det
            förändras i grunden. Vänsterpartiets vision är att införa studielön
            och jämställa studier med arbete. En investering i studielön åt
            dem som studerar måste på sikt anses vara både ekonomiskt och
            socialt gynnsamt, både för den studerande och för samhället. Det
            skulle betyda större möjligheter för studenter att få en bra utbildning
            och öka deras förmåga till aktivt deltagande i samhällslivet.
            Det är i samhällets och demokratins intresse att människor är
            välutbildade. Med studielön skulle även studerande få tillgång
            till trygghetssystemen och många av de sociala och ekonomiska
            problem som studenter har i dag skulle lösas.
          </p>
          <head xml:id="i-2Nq5pvuZoPv1CTxJuaUYtA" type="h2">
            4.2 Studiemedel
          </head>
          <p xml:id="i-6JK2AFtsdHAbrzPqNK5ibG">
            Det ska vara möjligt att få studiemedel under hela sin studietid.
            Vänsterpartiet vill att andelen bidrag i studiemedlen ska öka
            för att skuldbördan inte ska bli mer betungande. Det ska också
            finnas möjlighet att få förhöjt bidrag under vissa villkor, t.ex.
            för behörig­hetsgivande studier. Med högre bidrag och lägre lån
            underlättas återbetalningen av studielånet. Studerandevillkor
            i arbetslöshetsförsäkringen måste återinföras. Studie­medel som
            det går att leva på är också en nödvändig förutsättning för att
            kunna studera på heltid och därmed kunna skapa utbildningar av
            hög kvalitet. Studiemedlets rekryter­ande effekt till högre utbildning
            ska inte underskattas även om undersökningar visar att de från
            studievana hem oftare tar ut hela lånedelen medan studenter från
            studieovana hem oftare jobbar vid sidan om för att minska sin
            låneskuld.
          </p>
          <p xml:id="i-WjJbcE22Fn3TNrYP5BRYyU">
            Studiemedlets utformning är därför en fråga om både studiernas
            finansiering och rekrytering till högre utbildning.
          </p>
          <head xml:id="i-UePSgbsuhwZoJi9uNszrBc" type="h1">
            5 Ekonomisk trygghet för studenter
          </head>
          <p xml:id="i-BpHD3RM423LN38doNebj6Q">
            En viktig del i studenters ekonomiska trygghet är rätten att
            kunna bli sjuk. Det finns dock i dag flera problem när det gäller
            studenters tillgång till sjukförsäkringen. Den som har en dokumenterad
            kronisk sjukdom kan sedan 2018 också i vissa fall få möjlighet
            att vara sjukskriven på deltid även vid heltidsstudier om sjukdomen
            kan innebära längre sjukperioder. För den som av olika anledningar
            inte kan bedriva studier på heltid och som är sjukskrivna på deltid
            finns fortfarande ingen möjlighet att kombinera detta.
          </p>
          <p xml:id="i-ELp5y9C68U1pnS56jVxbYN">
            Förändringar behöver också göras för att ge studenter en grundläggande
            trygghet inom sjukförsäkringen, föräldraförsäkringen och arbetslöshetsförsäkringen.
            Därutöver behöver åldersgränsen för bostadsbidrag ses över.
          </p>
          <p xml:id="i-TuB2A8egx9WJnBSyZGhHpx">
            I SOU 2018:9 Ökad trygghet för studerande som blir sjuka konstaterar
            utredaren att uppdraget inte omfattade personer med funktionsnedsättning.
            För att fler personer med funktionsnedsättning ska kunna känna
            sig ekonomiskt trygga vid studier måste även tryggheten för dem
            utredas.
          </p>
          <p xml:id="i-V8fvxgLNHicd6AHFb6vkTJ">
            Regeringen bör därför tillsätta en utredning om grundläggande
            trygghet för studerande, inklusive dem med funktionsnedsättning.
            Detta bör riksdagen ställa sig bakom och ge regeringen till känna.
          </p>
          <p xml:id="i-NXK4mh6gQCzSkfLuQiQLGp">
            Regeringen bör implementera åtgärderna i delbetänkandet Ökad
            trygghet för studerande som blir sjuka och möjliggöra sjukskrivningar
            på deltid. Detta bör riksdagen ställa sig bakom och ge regeringen
            till känna.
          </p>
          <head xml:id="i-MAnpKLYgMeTHRsRAELvpBs" type="h1">
            6 Kurslitteratur
          </head>
          <p xml:id="i-6Ye8vRvUuaSrqxVYwgmumm">
            Inköpen av kurslitteratur är en stor ekonomisk börda för många
            studenter. Att studenter måste köpa sin egen kurslitteratur kan
            ses som ett avsteg från principen om avgiftsfrihet för utbildningen.
            Samtidigt kan det ibland vara problem med att få tag på vissa
            böcker när de säljer slut i bokhandeln. Biblioteken köper förstås
            inte heller in tillräckligt många exemplar av varje bok för att
            de ska räcka till alla.
          </p>
          <p xml:id="i-41w4RMcuxdxrUqmKEkEy1S">
            Regeringen bör utreda om det kan ställas krav på att all kurslitteratur
            ska göras tillgänglig digitalt via högskole- och universitetsbiblioteken.
            Detta bör riksdagen ställa sig bakom och ge regeringen till känna.
          </p>
          <p xml:id="i-CGeKWSyaCAwnfs2vyrTHgM">
            Även studenter med funktionsnedsättning som behöver inläst eller
            på annat sätt anpassad litteratur har haft problem med att få
            kurslitteratur anpassad i tid, vilket har påverkat deras studier
            negativt. Denna service måste fungera för att vi ska kunna ha
            en högskola för alla.
          </p>
          <head xml:id="i-Q4pCUCaveaV9Mxt6pgkGu7" type="h1">
            7 Dolda kostnader i utbildningen
          </head>
          <p xml:id="i-Bxpu3qoDKwZ26cjDDbSTJs">
            Enligt högskolelagen ska all högre utbildning vara avgiftsfri
            i Sverige. Trots det finns det väldigt lite uppföljning av hur
            det ser ut i verkligheten. Det saknas också tydliga definitioner
            för var gränsen för avgifter går. I väldigt många utbildningar
            ingår det obligatoriska moment som kan skapa oförutsedda merkostnader
            för studenterna. Det kan handla om exkursioner till exotiska platser
            för biologistudenter. Praktik eller s.k. verksamhetsförlagd utbildning
            långt ifrån studieorten som ger kostnader för dubbel bosättning.
            Dyr utrustning eller speciell klädsel för veterinärstudenten.
            Behovet av tillgång till specifik programvara för ekonomi-, sociologi-
            eller datastudenten. I Sveriges förenade studentkårers senaste
            studentbudget är det så mycket som 34 procent av studenterna som
            uppger att de har dolda kostnader i sin utbildning. För en del
            merkostnader är det möjligt att söka merkostnadslån från CSN.
          </p>
          <p xml:id="i-XQHLL4rPqVH16wFdAMCydi">
            För Vänsterpartiet är det inte rimligt att begära att studenterna
            ska behöva ta extralån för att tillgodogöra sig sin utbildning.
          </p>
          <p xml:id="i-LEkuNoDmNcJj9RVSJVQNpM">
            Särskilt många av de utbildningar som har verksamhetsförlagd
            utbildning är inom bristyrken i offentlig sektor. För att göra
            dessa mer attraktiva blir det också ur ett samhälleligt perspektiv
            viktigt att se över så att det inte finns ekonomiska hinder för
            studenter att kunna fullgöra sin utbildning.
          </p>
          <p xml:id="i-VtmR2YTT2F9LaURx8JwcG8">
            Regeringen bör ta initiativ till en utredning kring dolda avgifter/kostnader
            inom högre utbildning, särskilt verksamhetsförlagd utbildning
            (VFU). Detta bör riksdagen ställa sig bakom och ge regeringen
            till känna.
          </p>
          <head xml:id="i-XmSZFHy8RSR69NEoHktHxX" type="h1">
            8 En trygg studietid för alla studenter
          </head>
          <p xml:id="i-LxvTL4jRZPmpu9iw45ed8o">
            Trygghet under studietiden kräver att det finns fungerande stödsystem
            för studenternas villkor på lärosätena och yrkeshögskolorna. Studerandes
            rätt till inflytande är något Vänsterpartiet värdesätter högt.
            För oss är det en självklarhet att alla studerande ska ha makt
            och inflytande över sin vardag. I skuggan av #metoo blir frågan
            om demokratiskt inflytande och studerandes möjligheter att organisera
            sig för förändring än mer aktuell. Alla studenter måste ha möjligheter
            att kunna påverka sin högskola för att förbättra sin utbildning.
            Vänsterpartiet anser därför att det behövs ett riktat statligt
            stöd för att finansiera detta och föreslår därför ett utökat stöd
            till studentkårerna.
          </p>
          <head xml:id="i-Fgd1wLDPhQaAXtSJjJqiMD" type="h1">
            9 Studerande med barn
          </head>
          <p xml:id="i-7GLcW3hcj7NhZna4dUcxtQ">
            För att underlätta för personer med barn under 18 år att studera
            kan den studerande ansöka om tilläggsbidrag utöver ordinarie studiemedel.
            Under 2020 fick 113 100 studerande med studiemedel tilläggsbidrag
            för barn, vilket är en ökning med 16 400 personer, eller 17 procent,
            jämfört med 2019. Av dem som studerade på eftergymnasial nivå
            under 2020 hade 16 procent tilläggsbidrag. Könsfördelningen bland
            dem som får tilläggsbidraget har knappt förändrats under de år
            som bidraget har funnits. Under 2020 var 79 procent av dem som
            fick tilläggsbidrag kvinnor.
          </p>
          <p xml:id="i-NQLWVLSJCLkcfY6RQisPYX">
            Trots att en stor del av studenterna har barn finns det väldigt
            lite kunskap om hur detta påverkar studierna. Undersökningar har
            gjorts av hur studenter har klarat över­gången till distansstudier
            under coronapandemin. I flera av de studier som gjorts fram­kommer
            att studenter med små barn har haft svårare att klara övergången
            till distans­studier. I en undersökning bland doktorander vid
            Stockholms universitet uppgav drygt 40 procent att deras familjesituation
            med trångboddhet och hemmavarande barn på­verkade dem negativt
            (UKÄ: 2021:5 Omställningen till distansundervisning som följd
            av coronapandemin).
          </p>
          <p xml:id="i-5hPNXfyAuvHqiS6vA7fiHt">
            Flera lärosäten saknar en policy kring studerande med barn. Detta
            skapar en väldigt osäker vardag för dessa studenter, eftersom
            det då inte finns några rättigheter eller skyldigheter för dem
            att förhålla sig till, utan det kan variera från lärare till lärare.
            Det finns inte heller något fastslaget regelverk för vad som är
            normal undervisningstid, utan det kan förekomma obligatoriska
            moment såsom tentor och seminarier på kvällar och helger när ordinarie
            barnomsorg är stängd.
          </p>
          <p xml:id="i-NP9BeVJvfc3YcH1Aku9hhA">
            En föräldrapolicy kan exempelvis innehålla principer kring studerandes
            rätt att återgå till studier efter uppehåll för föräldraledighet
            eller vad som händer om en studerande missar obligatoriska moment
            p.g.a. frånvaro för vård av sjukt barn.
          </p>
          <p xml:id="i-EBiuaSQLu6eVmZW15oNhkh">
            Särskilt på utbildningar till bristyrken såsom lärare och sjuksköterska
            är andelen studerande med barn hög. Det borde ligga i samhällets
            och lärosätenas intresse att studerande kan fullfölja sina utbildningar
            med så få hinder och avbrott som möjligt.
          </p>
          <p xml:id="i-GrisafzGYREPAi2EajXeqk">
            Regeringen bör ge Universitets- och högskolerådet (UHR) i uppdrag
            att främja möjligheterna för föräldrar att studera. Detta bör
            riksdagen ställa sig bakom och ge regeringen till känna.
          </p>
          <p xml:id="i-6wzC83K65Wh1aeifE7jb1P">
            Regeringen bör ge alla lärosäten i uppdrag att ha en föräldrapolicy.
            Detta bör riksdagen ställa sig bakom och ge regeringen till känna.
          </p>
          <head xml:id="i-GQEYhvdexbdBRhHHF8PdFy" type="h1">
            10 Studentkårernas villkor
          </head>
          <p xml:id="i-6HNME8Db3pBtGc7sxp4tsP">
            Trygghet under studietiden kräver att det finns fungerande stödsystem
            för studenterna på lärosätena. Efter kårobligatoriets avskaffande
            har många av landets studentkårer fört en tynande tillvaro. De
            som klarat sig bäst är de som är på lärosäten med utbildningar
            som är attraktiva för näringslivet och som därför kan dra in mycket
            sponsring. Kårerna på de stora universiteten klarar sig också
            hyfsat eftersom deras lärosäten klarar av att avvara pengar från
            sina anslag till kårerna men det gör att kårerna är ekonomiskt
            beroende av dem som de ska vara oberoende bevakare av. Efter #metoo
            har student­kårernas viktiga roll i att stötta studenter och ta
            till vara deras intressen aktualiserats.
          </p>
          <p xml:id="i-298hRDL8VZfgBmc3oH2sAi">
            Det råder inte någon likvärdighet för studentinflytande mellan
            högskolorna. Alla studenter måste ha samma möjligheter att kunna
            påverka sin högskola och förbättra sin utbildning. Det måste finnas
            ett riktat statligt stöd för att finansiera detta precis som det
            föreslogs i utredningen om kårobligatoriet. Därför är det viktigt
            att se över student­kårernas ekonomiska situation, särskilt om
            de ska kunna ha möjlighet till verksamhet på somrarna när det
            blir fler sommarkurser. Vänsterpartiet tillför därför resurser
            till studentkårerna i vår budgetmotion (2021/22:3278).
          </p>
          <head xml:id="i-JqrxDvjHussBnqnSHCVnt4" type="h1">
            11 Studenthälsan
          </head>
          <p xml:id="i-4jHEiSkFdoaGPrgxJtABaW">
            I högskoleförordningen är rätten till studenthälsa reglerad.
            Samtidigt ser omfattningen och tillgången till studenthälsa runtom
            i landet väldigt olika ut. Det är välkänt att många unga mår dåligt
            och den psykiska ohälsan ökar. Då är det bra om det finns någon
            där de befinner sig som de kan vända sig till.
          </p>
          <p xml:id="i-L5HVDDhqaLhmrCxjmveEY4">
            Alla studenter behöver tillgång till en väl fungerande studenthälsa.
            De senaste årens höjning av studenthälsans budget har varit positiv
            för studenthälsan, även om det fort­farande finns studieorter
            där brister förekommer. Vänsterpartiet kommer att fortsätta bevaka
            studenthälsan och dess finansiering.
          </p>
          <head xml:id="i-TMX4hA9F4kijGdmLHLYvb" type="h1">
            12 Tillgång till studentmedier
          </head>
          <p xml:id="i-H85WtuYhgYgMSfZhddzUBH">
            På senare år har flera studenttidningar lagts ner, som Vertex
            i Umeå och Gaudeamus i Stockholm. Andra, som Ergo i Uppsala, lever
            under nedläggningshot.
          </p>
          <p xml:id="i-K7rrRKESFfwQXdT8bftxb3">
            För Vänsterpartiet är det viktigt att studenter har tillgång
            till fria och oberoende medier. Vikten av detta märktes inte minst
            under #metoo när det var Ergo i Uppsala som fick granska Stockholms
            universitets studentkårs ageranden för att Stockholm saknade en
            egen tidning. För att inte studentmediernas existens ska ställas
            mot andra intressen så bör ett särskilt presstöd till studentmedier
            övervägas.
          </p>
          <p xml:id="i-Eopg12xLcLFueFaTzNKW4X">
            Regeringen bör utreda möjligheten att inrätta ett riktat stöd
            till studentkårerna för att de fortsatt ska kunna ge ut oberoende
            studentmedier. Detta bör riksdagen ställa sig bakom och ge regeringen
            till känna.
          </p>
          <head xml:id="i-4iCiPCYcTTQKiyHuYLKNZA" type="h1">
            13 Studenter med funktionsnedsättningar
          </head>
          <p xml:id="i-9vJb5X7kRJa8wd8LnnuGtD">
            Personer med funktionsnedsättning är överrepresenterade bland
            de som är arbetslösa, delvis som en följd av en överrepresentation
            även när det gäller lägre utbildningsnivå. Enligt Myndigheten
            för delaktighet (MFD) och rapporten Utvärdering och analys av
            funktionshinderspolitiken 2011‑2016 har dock andelen studenter
            som uppger att de har en funktionsnedsättning ökat under senare
            år. I en undersökning uppger 17 procent av studenterna att de
            har en funktionsnedsättning; vanligast är någon form av psykiska
            besvär. Allt fler lärosäten har också utsett samordnare för tillgänglighetsarbetet
            och arbetar med att förebygga och undanröja fysiska hinder inom
            det systematiska arbets­miljöarbetet och vid upphandlingar. Däremot
            har bl.a. andelen lärosäten som har handlingsplaner för tillgänglighetsarbetet
            minskat.
          </p>
          <p xml:id="i-VnHEvVg1ZvgXwptbjqY2mR">
            En annan viktig del av tillgänglighet till högskolan är tillgången
            till pedagogiskt stöd av god kvalitet. Pedagogiskt stöd kan bl.a.
            handla om anpassad examination, extra handledning, tolkning eller
            litteratur på anpassat medium. Enligt MFD rapporterar en del studenter
            om bristfällig organisation i det pedagogiska stödet, t.ex. att
            kontakter med stödpersonal skapas sent eller att litteraturlistor
            delas ut i ett sent skede så att personer i behov av anpassat
            medium får tillgång till studielitteraturen senare än andra.
          </p>
          <p xml:id="i-Gkq6NUUG7C6LSsw6Tg7fHt">
            Lagstiftningen ställer höga krav på den fysiska tillgängligheten
            vid lärosätena och det är också dessa delar som högskolorna framför
            allt fokuserar på i sitt tillgänglighets­arbete. Tillgänglighetsarbetet
            som helhet behöver dock stärkas.
          </p>
          <p xml:id="i-WdT896NycGoGzz5WEqwsxL">
            Regeringen bör tillsätta en utredning som tar ett helhetsperspektiv
            kring frågan om tillgänglighet till universitet och högskolor
            för personer med funktionsnedsättning. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-F8TMhdLkunqrcm1yb7UqNg">
              Ilona Szatmari Waldau (V)
            </item>
            <item xml:id="i-PE3cfZ86a2LLRB7LSoZxdf">
              Ulla Andersson (V)
            </item>
            <item xml:id="i-8GCSPspWVTCBRFzdfYVNZ8">
              Lorena Delgado Varas (V)
            </item>
            <item xml:id="i-DLaQKUDdBM7WRtnEE5XRJY">
              Ali Esbati (V)
            </item>
            <item xml:id="i-A9ApzXMR5b1pyKVG8ZxDh3">
              Tony Haddou (V)
            </item>
            <item xml:id="i-MMqqh9qPLah1t27um31aBU">
              Birger Lahti (V)
            </item>
            <item xml:id="i-6Tnm8TVRR8bzrPNsv2H4cF">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
