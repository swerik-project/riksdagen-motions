<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_424/mot_200405_MJ_424-0001.pdf"/>
      <pb facs="riksdagen-motions-pdf/data/200405/mot_200405_MJ_424/mot_200405_MJ_424-0001.pdf"/>
      <div type="motHeader" xml:id="i-KxdyB1GXdx35PbEiJ3fTJF">
        <div type="motTitle" xml:id="i-EinhdZmsKv9AHqqEyDJVZE"/>
        <div type="motSubmissionInfo" xml:id="i-TApjKQbxUo5WH9xb7tid74"/>
      </div>
      <div type="motBody" xml:id="i-NRE2AuZRgPtWnYP46jerhT">
        <div xml:id="i-XSd4ncd2ACfYV4cYoY8zcy">
          <p xml:id="i-34is2aUnJar2WrEXnuvMHs">
            2004/05 mnr: MJ424 pnr: c576
          </p>
          <p xml:id="i-69nRGmRP5pvJMvocgArqQW">
            Motion till riksdagen 2004/05:MJ424
          </p>
          <p xml:id="i-GvTGuzmoe9Gj5Wqzf75ATt">
            av Kenneth Johansson och Eskil Erlandsson (c)
          </p>
          <p xml:id="i-YRy4WVL2dr2nptwHPtC1go">
            Jakt på lodjur
          </p>
          <p xml:id="i-TW6o9E1PVBnaZ2ZyoutPqp">
            Förslag till riksdagsbeslut
          </p>
          <p xml:id="i-2VunAjSJJquy1Xrh1M2RaT">
            Riksdagen tillkännager för regeringen som sin mening vad som
            i motionen anförs om behovet av att vidta de åtgärder som behövs
            för att en begränsad jakt på lodjur åter skall medgivas utanför
            renskötselområdet.
          </p>
          <p xml:id="i-4za4GBiJNCR8KhKmwBykRb">
            Motivering
          </p>
          <p xml:id="i-QCSfzHjagSYX2gPvQVnYsb">
            Sverige har i delar av landet en stark lodjursstam, som gott
            och väl uppfyller den numerär som anses nödvändig för att stammen
            skall bedömas vara livskraftig ur ett biologiskt perspektiv. Utanför
            renskötselområdet har lodjursstammen mer än fördubblats de senaste
            tio åren. Stammen fortsätter att öka, men inom delar av området
            har tillväxten avtagit p.g.a. minskande födotillgång. Inom renskötselområdet
            har stammen reducerats till följd av den skyddsjakt som medgivits
            i enlighet med riksdagens mål. Lodjuren orsakar skador på renar
            och får, samt har stor inverkan på rådjursstammen — många jägare
            har fått kraftigt försämrad rådjursjakt och i andra områden är
            rådjursstammen inte längre jaktbar. Eftersom inventeringar 2003
            tydde på att lodjursstammen i landet understiger beslutad miniminivå
            på 300 lodjursföryngringar medgav Naturvårdsverket ingen lojakt
            utanför renskötselområdet — där stammen är stark, medan jakt medgavs
            i mindre omfattning än tidigare inom renskötselområdet. Beslutet
            har väckt en våg av protester och brist på förståelse. Eftersom
            riksdagens intentioner varit att en begränsad jakt skulle kunna
            fortsätta var det ett misslyckande i förhållande till intentionerna
            när NV ansåg det nödvändigt att stoppa den begränsade jakt som
            hittills medgivits inom områden bla. i mellersta och södra Svealand
            där lodjursstammen är så tät att tillväxten börjar avta p.g.a.
            ett sviktande bytesunderlag. En viktig grundtanke i riksdagens
            beslut om en sammanhållen rovdjurspolitik var därtill att öka
            det regionala medinflytandet över
          </p>
          <pb facs="riksdagen-motions-pdf/data/200405/mot_200405_MJ_424/mot_200405_MJ_424-0002.pdf"/>
          <p xml:id="i-BaD11ebwD4MBP5BrpHLShi">
            2004/05:MJ424
          </p>
          <p xml:id="i-CDAP75B9MwQ5aY7158ddEi">
            rovdjursförvaltningen. I detta sammanhang finns anledning påpeka
            att samtliga länsstyrelser i det aktuella området som yttrade
            sig inför beslutet om lojakt 2003/04 förordade jakt. Om rovdjurspolitiken
            skall bli framgångsrik är det viktigt att lokalbefolkningen har
            förståelse för genomförda åtgärder, och om möjligt bör de också
            via förankring på regional nivå känna delaktighet i beslutsprocessen.
            Därtill är det viktigt att ta stor hänsyn till sociala aspekter
            och att balansera olika intressen. Det aktuella beslutet om att
            stoppa lojakten har tyvärr bidragit till att öka såväl polariseringen
            som bristen på förståelse för den nationella rovdjurspolitiken.
            Inte minst mot denna bakgrund finns starka skäl att vidta de åtgärder
            som behövs för att en begränsad jakt på lodjur åter skall tillåtas
            också utanför renskötselområdet. Detta bör ges regeringen till
            känna.
          </p>
          <p xml:id="i-RtPxETkZQtFKNVrJAa6jfP">
            Stockholm den 1 oktober 2004
          </p>
          <p xml:id="i-8Bcfx2ULHiv9sJJX7PtXXw">
            Kenneth Johansson (c) Eskil Erlandsson (c)
          </p>
        </div>
      </div>
    </body>
  </text>
</TEI>
