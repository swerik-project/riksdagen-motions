<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__313/mot_1958_a_fk__313-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 313 år 1958 13
          </p>
          <p>
            Nr 313 Av herrar Svärd och Ewerlöf, angående sjukgymnastverksamheten.
          </p>
          <p>
            Den 14 november 1937 trädde Kungl. Maj:ts kungörelse om legitimation
            av sjukgymnaster i kraft. Dessförinnan gällde ordningen för sjukgymnasters
            och sjukgymnastiska instituts verksamhet av den 13 juli 1887.
            Den, som enligt denna ordning vid ovan nämnda kungörelses ikraftträdande
            innehade tillståndsbrev att utöva verksamhet såsom sjukgymnast,
            ansågs enligt kun- görelsen såsom legitimerad sjukgymnast. För
            erhållande av legitimation fordras f. n. i huvudsak godkänd sjuk-
            gymnastexamen vid gymnastiska centralinstitutet eller vid enskilt
            gymnas- tiskt institut, vilket av Kungl. Maj:t undfått examensrätt.
            Dessutom kan svensk medborgare som erhållit sjukgymnastutbildning
            vid annat institut än de ovan nämnda — även utländska — och därefter
            under längre tid bedrivit av läkare väl vitsordad sjukgymnastisk
            verksamhet er- hålla legitimation av medicinalstyrelsen på grundval
            av särskild dispens meddelad av Kungl. Maj:t. För närvarande finns
            således i princip två kategorier sjukgymnaster, näm- ligen legitimerade
            sådana samt icke legitimerade. En viss garanti erhålles här- igenom
            för att sjukgymnastkåren bibehålles vid en såsom önskvärd ansedd
            standard. Mot ett dylikt förhållande kan någon principiell erinran
            icke göras. En legitimerad sjukgymnast torde i denna sin egenskap
            ha större möj- ligheter att konkurrera med icke legitimerade.
            Då lagen om allmän sjuk- försäkring trädde i kraft den 1 januari
            1955 tillkom emellertid vissa omstän- digheter, vilka försatte
            de legitimerade sjukgymnasterna i ett förmånligare läge gentemot
            vissa av de icke legitimerade sjukgymnasterna. Enligt riks- försäkringsanstaltens
            i anslutning till lagen om allmän sjukförsäkring med- delade föreskrifter,
            erhåller nämligen försäkrad ersättning för de kostnader som nedlagts
            å sjukgymnastisk behandling och å behandling med hetluft, diatermi
            och kortvåg allenast om behandlingen meddelats av läkare, legiti-
            merad sjukgymnast eller av person som upptagits i en av riksförsäkrings-
            anstalten fastställd förteckning. En väsentlig del av sjukgymnastkåren
            har icke upptagits i denna förteckning. Att personer som skall
            undergå t. ex. sjukgymnastisk behandling tar hän- syn till möjligheten
            att av det allmänna erhålla ersättning för de kostnader som är
            förenade med sådan behandling är rimligt. Härigenom vållas emeller-
            tid de icke legitimerade sjukgymnaster, vilka ej upptagits i ovan
            nämnda förteckning, svårt ekonomiskt avbräck. Vi anser att denna
            genom lagen om allmän sjukförsäkring uppkomna orättvisa snarast
            bör rättas till. Detta sker enligt vår mening bäst på så sätt,
            att alla de icke legitimerade sjukgymnaster, som bedrivit av läkare
            väl vitsordad sjukgymnastisk verksamhet, uppföres på den av riksförsäkringsanstalten
            fastställda förteckningen.
          </p>
          <pb facs="riksdagen-motions-pdf/data/1958/mot_1958_a_fk__313/mot_1958_a_fk__313-002.pdf"/>
          <p>
            14 Motioner i Första kammaren, nr 313 år 1958
          </p>
          <p>
            Riksförsäkringsanstalten har utarbetat olika restitutionsgrunder
            med ver- kan att de patienter, som behandlas av legitimerade sjukgymnaster,
            erhåller större ersättning från sjukkassan än sådana patienter
            som behandlas av de sjukgymnaster som upptagits i riksförsäkringsanstaltens
            förteckning. I det förra fallet uppbär patienten ersättning med
            3/4 av ett högsta belopp om 7:50 kronor under det att ersättning
            i det andra fallet lämnas med 3/4 av ett högsta belopp om 5: 50
            kronor. Detta förhållande synes oss innebära ett både ur principiell
            och ekonomisk synvinkel beklagligt åsidosättande av de icke legitimerade
            sjukgymnasternas intressen, med följd att dessa i motsats till
            tiden före sjukförsäkringslagens ikraftträdande förhindras att
            konkurrera på skäliga villkor. Enligt vår me- ning bör därför
            en enhetlig restitutionsgrund fastställas. Medicinalstyrelsen
            har sedan legitimationskungörelsens ikraftträdande in- tagit en
            restriktiv hållning beträffande meddelandet av legitimation. Där
            sådan förekommit har det — sedan de mindre, privata anstalterna
            i Sverige undan för undan lagts ned — huvudsakligen gällt svenska
            medborgare utbildade vid andra nordiska utbildningsanstalter för
            sjukgymnaster. Detta synes från grundläggande synpunkter vara
            riktigt. Det förefaller dock som om därvid utbildningen vid Skodsborgs
            badesanatorium i Danmark av medicinalstyrelsen ansetts icke kunna
            utgöra tillräcklig grund för legitima- tion. Detta synes oss anmärkningsvärt,
            då t. ex. sjukgymnaster, utbildade vid Teilmans institut i Köpenhamn,
            kunnat erhålla legitimation. Enligt tillför- litlig uppgift lär
            nämligen utbildningen vid dessa båda danska utbildnings- anstalter
            vara fullt likställd i det att dennas omfattning, examensfordringar
            och censorer är desamma. Vi anser därför att de vid Skodsborgs
            badesanatorium utbildade sjuk- gymnasterna i likhet med de vid
            Teilmans institut i Köpenhamn utbildade bör kunna erhålla legitimation
            efter ansökan hos Kungl. Maj:t. Med stöd av ovanstående anhålles,
            att riksdagen i skrivelse till Kungl. Maj:t måtte hemställa 1.
            att icke legitimerad sjukgymnast som bedrivit av läkare väl vitsordad
            sjukgymnastverksamhet uppföres i den av riksförsäkringsanstalten
            fastställda förteckningen; 2. att enhetlig restitutionsgrund fastställes
            beträffande ersättning till patienter som behandlas av legitimerade
            sjuk- gymnaster och av sjukgymnaster som upptagits i riksförsäk-
            ringsanstaltens förteckning; samt 3. att sjukgymnaster, som utbildats
            vid Skodsborgs bade- sanatorium i Danmark, i legitimationshänseende
            likställes med sjukgymnaster utbildade vid Teilmans institut i
            Kö- penhamn.
          </p>
          <p>
            Stockholm den 26 januari 1958
          </p>
          <p>
            G. Svärd K. G. Ewerlöf
          </p>
        </div>
      </div>
    </body>
  </text>
</TEI>
