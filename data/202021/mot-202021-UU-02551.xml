<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-02551">
  <teiHeader>
    <fileDesc>
      <titleStmt>
        <title>Sverigedemokraternas biståndspolitik</title>
        <author corresp="i-TFG2PW7ay7mUZBy2GoJDbV">av Mats Nordberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2551 av Mats Nordberg m.fl. (SD)</title>
          <idno type="rdwebb">H8022551</idno>
          <rs type="number">2551</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H8022551/text</ref>
          <ref type="dokument_url_html">http://data.riksdagen.se/dokument/H8022551</ref>
          <ref type="dokumentstatus_url_xml">http://data.riksdagen.se/dokumentstatus/H8022551</ref>
          <ref type="docx">http://data.riksdagen.se/fil/9604ABD0-C0E9-4685-B3B9-31E943F1A4AB</ref>
          <ref type="pdf">http://data.riksdagen.se/fil/4B6D2C37-493C-4CDB-8129-711AA8DC88A3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DSNqMukpgjznADVU3gmenj" type="signed"/>
        <correspContext corresp="i-DSNqMukpgjznADVU3gmenj">
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-7p7goD9VC5HZh4VdEN1AFo"/>
          <note type="signatory" corresp="i-VFaAexqzCaq9JmKCfc1WJ9"/>
        </correspContext>
        <correspAction xml:id="i-P8Kw9WPBdvbM2y6CkWundP" type="submitted">
          <date when="2020-10-05"/>
          <time when="16:16:11"/>
        </correspAction>
        <correspAction xml:id="i-WJQUBxmpY8GYeRhs4vrViv" type="reviewed">
          <date when="2020-10-05"/>
          <time when="16:32:12"/>
        </correspAction>
        <correspAction xml:id="i-GaXuiEvdad1fxMAUy1SfXH" type="referred">
          <date when="2020-10-14"/>
        </correspAction>
        <correspAction xml:id="i-4m5P2qLe4VNPiPviwSQQiC" type="assigned">
          <date when="2022-06-21"/>
          <time when="15:47:44"/>
        </correspAction>
        <correspContext corresp="i-4m5P2qLe4VNPiPviwSQQiC">
          <ref type="assignedTo">Utrikesutskottet</ref>
        </correspContext>
        <correspAction xml:id="i-379SN19DRJrtZD6EukksZ3" type="behandlas_i"/>
        <correspContext corresp="i-379SN19DRJrtZD6EukksZ3">
          <ref type="uppgift">2020/21:UFöU4</ref>
          <ref type="ref_dok_id">H801UFöU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UFöU4</ref>
          <ref type="ref_dok_titel">Säkerhetspolitisk inriktning - Totalförsvaret 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SNWGYGq3fAj3FcuvZprqNc" type="behandlas_i"/>
        <correspContext corresp="i-SNWGYGq3fAj3FcuvZprqNc">
          <ref type="uppgift">2020/21:UU2</ref>
          <ref type="ref_dok_id">H801UU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt utvecklingssamarbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FkXoSYYkXsPcqaXa1JDWKu" type="behandlas_i"/>
        <correspContext corresp="i-FkXoSYYkXsPcqaXa1JDWKu">
          <ref type="uppgift">2020/21:UU10</ref>
          <ref type="ref_dok_id">H801UU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KsUBiwomyt4rJ8smGaBRbG" type="behandlas_i"/>
        <correspContext corresp="i-KsUBiwomyt4rJ8smGaBRbG">
          <ref type="uppgift">2021/22:UU8</ref>
          <ref type="ref_dok_id">H901UU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU8</ref>
          <ref type="ref_dok_titel">Riksrevisionens rapport om svenskt bistånd till multilaterala organisationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Mmh46J2efYJc261BSwJFc3" type="motHeader">
        <div xml:id="i-McQyJQtmGKxDkfYZrv7ALA" type="motTitle">
          Motion till riksdagen 2020/21:2551 av Mats Nordberg m.fl. (SD)
          Sverigedemokraternas biståndspolitik
        </div>
      </div>
      <div xml:id="i-SgW5zpffQK7BoTzKPNx6ta" type="motBody">
        <div xml:id="i-3zWqnQFs9NxEpCeMTwwhZn" type="motProposal" subtype="förslag">
          <head xml:id="i-9sRvWYcSvcKfiQUKEqFeg2">
            Förslag till riksdagsbeslut
          </head>
          <list xml:id="i-SBj5NsWN49fm34dtoUmVep" style="ol">
            <item xml:id="i-91PQGNc7oPVxmo6QtkkfCq">
              Riksdagen ställer sig bakom det som anförs i motionen om demokrati
              och mänskliga rättigheter i biståndet och tillkännager detta för
              regeringen.
            </item>
            <item xml:id="i-N6P3wTncVp9dYFwo59xaYJ">
              Riksdagen ställer sig bakom det som anförs i motionen om att
              i biståndet prioritera de minst utvecklade länderna och tillkännager
              detta för regeringen.
            </item>
            <item xml:id="i-RnMy5XMb4FKKKvGzy4PvRx">
              Riksdagen ställer sig bakom det som anförs i motionen om att
              anpassa biståndsramen genom en grundlig översyn, avveckling av
              ineffektivt bistånd och en större koncentration på ett urval av
              länder, biståndsorganisationer och fonder och tillkännager detta
              för regeringen.
            </item>
            <item xml:id="i-NyWQkjA2eiFznrYbzVsXY7">
              Riksdagen ställer sig bakom det som anförs i motionen om att
              regeringen bör skapa ett instrument för att fondera biståndsmedel
              vars utbetalning frusits på grund av bristande kvalitet så att
              utgiftsmålet kan nås samtidigt som biståndets kvalitet säkras,
              och detta tillkännager riksdagen för regeringen.
            </item>
            <item xml:id="i-Wk5qEGopHQJDtoR8bT8DGW">
              Riksdagen ställer sig bakom det som anförs i motionen om att
              regeringen bör ta initiativ till att europeiska givare tydligare
              fördelar mottagarländer sinsemellan för att matcha givarländernas
              kompetens mot mottagarländernas behov och tillkännager detta för
              regeringen.
            </item>
            <item xml:id="i-XmE3BZwGuUdvq4RPdsXJcw">
              Riksdagen ställer sig bakom det som anförs i motionen om att
              öka andelen av det svenska biståndet som går till de områden varifrån
              de stora flyktingströmmarna till Sverige kommer och tillkännager
              detta för regeringen.
            </item>
            <item xml:id="i-BVaT3t8pJ4yHE29qbAEf96">
              Riksdagen ställer sig bakom det som anförs i motionen om humanitärt
              bistånd och flyktinghjälp och tillkännager detta för regeringen.
            </item>
            <item xml:id="i-D3aEttPdFvVZvzwtKmFx9p">
              Riksdagen ställer sig bakom det som anförs i motionen om fortsatt
              stöd till utbildning men att detta ska villkoras med att barnen
              inte indoktrineras i skolan på ett sätt som kan bidra till fortsatta
              konflikter och tillkännager detta för regeringen.
            </item>
            <item xml:id="i-HjHazyMWALfAxdxZW2SdRn">
              Riksdagen ställer sig bakom det som anförs i motionen om att
              öka svenskt bistånd till integrerade projekt för jord- och skogsbruk
              där även förädlingsindustri kan ingå, inte minst i mindre och
              mellanstora städer och runt flyktingläger, och tillkännager detta
              för regeringen.
            </item>
            <item xml:id="i-24n8Z9MyQecZyj96UkFQuE">
              Riksdagen ställer sig bakom det som anförs i motionen om bistånd
              till ekonomisk utveckling inklusive jord- och skogsbruk och tillkännager
              detta för regeringen.
            </item>
            <item xml:id="i-6w74qcbpfedaLvjmjF9uEk">
              Riksdagen ställer sig bakom det som anförs i motionen om att
              anpassa biståndet till de akuta behoven orsakade av coronakrisen
              och tillkännager detta för regeringen.
            </item>
            <item xml:id="i-WVU7E6hai68xbYMWBh8ESs">
              Riksdagen ställer sig bakom det som anförs i motionen om att
              se över och minska det antal FN-organisationer och utvecklingsfonder
              som Sverige stöder och tillkännager detta för regeringen.
            </item>
            <item xml:id="i-3S3m3UGakaBXV3PL2osrQt">
              Riksdagen ställer sig bakom det som anförs i motionen om att
              Sverige även fortsatt ska bidra kraftfullt till FN:s arbete för
              fred och säkerhet och tillkännager detta för regeringen.
            </item>
            <item xml:id="i-JKNkodYSvJCS6yRdunF64P">
              Riksdagen ställer sig bakom det som anförs i motionen om att
              Sverige bör prioritera stödet till vissa FN-organisationer, däribland
              UNHCR, FAO, Unicef och WFP, och tillkännager detta för regeringen.
            </item>
            <item xml:id="i-YQXTU3MC8ww5Dp5CQ9qnpa">
              Riksdagen ställer sig bakom det som anförs i motionen om att
              regeringen bör verka för att avskaffa Unrwa och i stället lägga
              över dess verksamhet på andra FN-organisationer, i första hand
              UNHCR, och tillkännager detta för regeringen.
            </item>
            <item xml:id="i-VY6mGa91PXABS3w9ZGxdxd">
              Riksdagen ställer sig bakom det som anförs i motionen om att
              barns rätt till liv och utveckling ska vara vägledande i alla
              beslut som rör barn inom Sveriges biståndspolitik och tillkännager
              detta för regeringen.
            </item>
            <item xml:id="i-BrhwNSfJN5eKFCMxbbcVfR">
              Riksdagen ställer sig bakom det som anförs i motionen om att
              Sveriges bistånd, i enlighet med Agenda 2030, ska stödja fattiga
              länder i att utveckla hållbar industri och infrastruktur inklusive
              energi och tillkännager detta för regeringen.
            </item>
            <item xml:id="i-8XqZKdfqZSzuDSDuN1ur8u">
              Riksdagen ställer sig bakom det som anförs i motionen om det
              partinära biståndet och tillkännager detta för regeringen.
            </item>
            <item xml:id="i-RP1gUvzMJgjTAaNJJZm7Dw">
              Riksdagen ställer sig bakom det som anförs i motionen om bistånd
              knutet till miljö, klimat och energi och tillkännager detta för
              regeringen.
            </item>
            <item xml:id="i-TUMtV3e9WyMj12U2TTpp7v">
              Riksdagen ställer sig bakom det som anförs i motionen om hälsa,
              vatten och sanitet och tillkännager detta för regeringen.
            </item>
            <item xml:id="i-PhHCmFTTrPgsNs1yFzrZf9">
              Riksdagen ställer sig bakom det som anförs i motionen om att
              bibehålla Sveriges bidrag till Global Alliance for Vaccines and
              Immunization (Gavi) på samma nivå som perioden 2016–20 och tillkännager
              detta för regeringen.
            </item>
            <item xml:id="i-BMhh9R9wZ6JHGqWsxM3Npr">
              Riksdagen ställer sig bakom det som anförs i motionen om att
              öka andelen av biståndet som går till praktisk yrkesutbildning
              och tillkännager detta för regeringen.
            </item>
            <item xml:id="i-FCfuEcuDWvDFGCuuykoRj6">
              Riksdagen ställer sig bakom det som anförs i motionen om att
              bistånd till Europas närområde snarare ska skötas på EU-nivå än
              som en del av det svenska biståndet och tillkännager detta för
              regeringen.
            </item>
            <item xml:id="i-6vaVkgCPKeDHsNxrzHdAyy">
              Riksdagen ställer sig bakom det som anförs i motionen om att
              öka andelen av svenskt bistånd som går till förföljda religiösa
              minoriteter och tillkännager detta för regeringen.
            </item>
            <item xml:id="i-MAw6fjmLch7v2ioxXqMEYL">
              Riksdagen ställer sig bakom det som anförs i motionen om särskilt
              återvandringsstöd och tillkännager detta för regeringen.
            </item>
            <item xml:id="i-4vYKVdJvBJavZ9eqED4P7n">
              Riksdagen ställer sig bakom det som anförs i motionen om att
              avtal ska finnas med alla biståndsländer om återvändande för medborgare
              som fått avslag på asylansökan i Sverige eller vars uppehållstillstånd
              i Sverige dragits in samt om att biståndet till länder som inte
              skrivit under sådant avtal skall avbrytas, och detta tillkännager
              riksdagen för regeringen.
            </item>
            <item xml:id="i-5SV84rUn5mYDYF19UUYXUp">
              Riksdagen ställer sig bakom det som anförs i motionen om att
              frysa betalningar vid misstanke om korruption och tillkännager
              detta för regeringen.
            </item>
            <item xml:id="i-72e8xAUEnSS8ABVBoQyHWA">
              Riksdagen ställer sig bakom det som anförs i motionen om bättre
              kontroll av och styrning mot rimliga transaktionskostnader och
              löner och tillkännager detta för regeringen.
            </item>
            <item xml:id="i-KBb58EVo7ekftrqVeAssxx">
              Riksdagen ställer sig bakom det som anförs i motionen om att
              bryta samarbetet med olämpliga mottagare och tillkännager detta
              för regeringen.
            </item>
            <item xml:id="i-A4bspkMuPR7ZwBJ4xvdso">
              Riksdagen ställer sig bakom det som anförs i motionen om att
              dra in bidraget till den palestinska myndigheten och tillkännager
              detta för regeringen.
            </item>
            <item xml:id="i-7LKoSBVV2m5RRS1ZWJ4CLn">
              Riksdagen ställer sig bakom det som anförs i motionen om att
              tydligare redovisa i vilken grad genomförande parter efterlever
              Sveriges strategi och målsättningar inom biståndet i kommande
              resultatredovisningar av det multilaterala biståndet och tillkännager
              detta för regeringen.
            </item>
            <item xml:id="i-HngP6sP7hsNBcY9J68ZKuT">
              Riksdagen ställer sig bakom det som anförs i motionen om att
              Sida och UD ska avtala om att kunna begära in kontrolluppgifter
              från betalningsmottagare och få del av uppföljningsrapporter och
              andra dokument och tillkännager detta för regeringen.
            </item>
            <item xml:id="i-K8pP9kMKxzcpy44SDu5Hu3">
              Riksdagen ställer sig bakom det som anförs i motionen om avsteg
              från reglerna om uppföljning och kontroll och tillkännager detta
              för regeringen.
            </item>
            <item xml:id="i-SX81dPm5sMFA5fEWEz6nW">
              Riksdagen ställer sig bakom det som anförs i motionen om avtalad
              rätt att frysa fonders utbetalningar och tillkännager detta för
              regeringen.
            </item>
            <item xml:id="i-BB1dQyaSt1m7kaBPNBiFqn">
              Riksdagen ställer sig bakom det som anförs i motionen om att
              avsluta samarbetet med Islamic Relief Fund och tillkännager detta
              för regeringen.
            </item>
            <item xml:id="i-UcH2DQoQeZphwPQsVDnicZ">
              Riksdagen ställer sig bakom det som anförs i motionen om personligt
              ansvar hos samarbetspartner för att inte bryta mot avtal om skälig
              lön och tillkännager detta för regeringen.
            </item>
            <item xml:id="i-TaPP6m9xd3ESCKJW6Tpeh3">
              Riksdagen ställer sig bakom det som anförs i motionen om en analys
              av biståndet med syftet att kartlägga och avsluta bistånd som
              finansierar myndigheter eller organisationer som aktivt förtrycker
              och kränker hbt-personers mänskliga rättigheter, och detta tillkännager
              riksdagen för regeringen.
            </item>
            <item xml:id="i-3oETt9a7kc3Jkj3FjVTi8H">
              Riksdagen ställer sig bakom det som anförs i motionen om att
              verka för en förändring av OECD:s biståndskommittés regler för
              att inte tillåta avräkningar från biståndet för mottagande av
              asylsökande migranter och tillkännager detta för regeringen.
            </item>
            <item xml:id="i-XpGDBai5216D7CThZ2GkkF">
              Riksdagen ställer sig bakom det som anförs i motionen om att
              avräkningar från biståndet för mottagande av migranter bör avskaffas
              när en mer hållbar invandringspolitik kommit till stånd, och detta
              tillkännager riksdagen för regeringen.
            </item>
          </list>
        </div>
        <div xml:id="i-S4FsHNVQg7EcfJCHNJ4Lb9" type="motContent">
          <head xml:id="i-4xDUkAEKbeVSeXVVXtMD7r" type="h1">
            Bistånd som gör nytta – med de mest utsatta i fokus
          </head>
          <p xml:id="i-V8gGZd2TdjXd6SZzDqwVEM">
            Sverigedemokraternas utgångspunkt är att tillerkänna alla nationer
            samma grundläg­gande fri- och rättigheter som vi kräver för vår
            egen nation. Vi anser att grundläggande mänskliga fri- och rättigheter
            är universella, lika viktiga och gällande för alla människor.
            Alla länders regeringar har att efter bästa förmåga ta ansvar
            för sina egna medborgare.
          </p>
          <p xml:id="i-RFRiJegsqRQk9HGXGwrUvE">
            Sverigedemokraternas långsiktiga mål med biståndspolitiken är
            därför att mottagar­länderna ska kunna ta ekonomiskt och humanitärt
            ansvar för sin befolkning och respek­tera grundläggande demokratiska
            och mänskliga rättigheter. I dagens värld behöver fler människor
            hopp om en ljusare framtid i sitt eget land. Genom att bidra till
            en sådan ut­veckling kan Sverige förebygga konflikter och skapa
            bättre förutsättningar för fred och säkerhet.
          </p>
          <p xml:id="i-RHoQv7uKCWNE42WaDbdn87">
            Förbättringar kan inte enbart initieras utifrån. För att de ska
            fungera över tid behöver de drivas av inhemska krafter och individer,
            med förståelse för och kunskap om lokala förutsättningar. Sverigedemokraterna
            vill verka för en biståndspolitik som skapar förut­sättningar
            för människor i fattigdom och förtryck att förbättra sina levnadsvillkor
            utifrån deras egna grundläggande behov. Fokus bör ligga på fattigdomsbekämpning,
            på att ge barn trygghet och utbildning samt på att bidra till
            att skapa den komplexa struktur som krävs för en positiv ekonomisk
            tillväxt.
          </p>
          <p xml:id="i-EifAtdMPcqZU3seNppi3Ff">
            Genom en grundlig översyn av ineffektivt bistånd, större koncentration
            av biståndet till ett urval av länder och internationella organisationer
            samt på färre teman, kan bistån­det effektiviseras. Bistånd ska
            inte i första hand handla om givarens ideologiska utgångs­punkt,
            utan om effektiva och ändamålsenliga satsningar där varje krona
            ska göra så mycket nytta som möjligt.
          </p>
          <head xml:id="i-CW4PvJskbDEL2VTpxcKCU7" type="h1">
            Utgiftsmålets osunda incitament
          </head>
          <p xml:id="i-FUAfWhgTprV2FZvgHJvJSS">
            Målet att spendera en procent av BNI skapar incitament för att
            nedprioritera biståndets kvalitet. Det ligger i sakens natur att
            när en myndighet har som primär uppgift att betala ut pengar,
            kommer den att vara mindre benägen att undersöka om exempelvis
            korrup­tion eller ineffektivitet är så utbredda i vissa biståndsprojekt
            att dessa borde avslutas.
          </p>
          <p xml:id="i-Kixvpukj1wmTWi1YGtM1eY">
            I en förhandlingssituation mellan Sida och dess partners, skapar
            målet också ett underläge för Sida, eftersom motparten vet att
            Sida har incitament att betala ut pengar för att nå sitt mål.
          </p>
          <p xml:id="i-4nqb8Za2d3t9sYyjusHYn5">
            Sverigedemokraterna föreslår därför att regeringen upprättar
            ett instrument för att fondera biståndsmedel vars utbetalning
            frusits. En sådan säkerhetsventil skulle tillåta Sida att avsluta
            eller uppskjuta projekt med låg kvalitet. Utgiftsmålet bör ses
            som ett tak, mot vilket Sverige bör sträva med projekt som fyller
            mycket högt ställda krav på resultat, genomförande och redovisning.
          </p>
          <head xml:id="i-9kiKkcX4XJUbVTjWgkWsRv" type="h1">
            Anpassad biståndsram
          </head>
          <p xml:id="i-9Aqu9e8LFQ5zQFjsg3BVP8">
            Den del av biståndsramen som överstiger det av FN rekommenderade
            0,7 procent av BNI måste alltid vägas mot de behov som finns under
            andra utgiftsområden. Under mandatperioden 2014–2018 budgeterade
            Sverigedemokraterna för det största bistånds­anslaget av alla
            riksdagspartier med motivationen att det är mer hållbart att satsa
            medel för att hjälpa migranter i deras egna regioner, än att ha
            för stor migration till Sverige. Utvecklingen blev en annan, med
            kraftigt ökad invandring till Sverige från en redan mycket hög
            nivå. Behoven av ekonomiska tillskott inom vård, skola, rättsväsende
            och äldreomsorg är nu omfattande och en mycket stor del av kostnadsökningarna
            och under­skotten inom offentlig sektor kan hänföras till den
            förda invandringspolitiken. Detta är kostnader som vi kommer att
            ha under mycket lång tid framåt.
          </p>
          <p xml:id="i-WLmHB51o42VgZ8ki3demD5">
            Sverigedemokraterna vill därför minska Sveriges biståndsram tills
            en ny, restrikti­vare invandringspolitik givit resultat i tydligt
            minskade kostnader för stat, regioner och kommuner. Det kan vara
            värt att notera, att vid en sänkning av biståndsramen från 1,0
            till 0,7 procent av BNI, skulle Sverige ändå ligga på plats fyra
            bland OECD-länderna beträffande bistånd. Förslag om detta har
            vi lagt i andra motioner.
          </p>
          <p xml:id="i-S4QchturVdUyARbr92eV4Y">
            En lägre biståndsram innebär besparingar totalt sett, men inom
            den nya ramen vill Sverigedemokraterna göra omprioriteringar,
            med relativa ökningar inom kärnområden såsom ekonomisk utveckling
            inklusive jord- och skogsbruk, hälsa, vatten och sanitet, humanitärt
            bistånd och flyktinghjälp. Inom biståndsverksamheten bör besparingar
            göras beträffande områden där resultaten varit magra. Sverige
            bör minska stödet till vissa av FN:s organisationer samt till
            vissa av Världsbankens instrument. Besparingar behövs även på
            Sidas och andra i Sverige baserade organisationers förvaltningskostnader.
            Den lägre biståndsramen skall utgöra incitament till effektiviseringar.
          </p>
          <p xml:id="i-4DSnwXzZRWsUSAQyv86vkV">
            Sverige är ett givarland bland många och vi behöver inte ta ansvar
            för alla länder och alla internationella organisationer. Regeringen
            bör ta initiativ till att europeiska givare tydligare fördelar
            mottagarländer sinsemellan för att matcha givarländernas kompetens
            mot mottagarländernas behov.
          </p>
          <head xml:id="i-KzUq8GjLhLGLrmjrZT3BR5" type="h1">
            Fred och säkerhet
          </head>
          <p xml:id="i-EoMSxvLULpgHR7X8zg4RfK">
            Konflikter orsakar fattigdom och håller människor kvar i fattigdom.
            Under de senaste 50 åren har nästan samtliga länder som 1965 betraktades
            som extremt fattiga, istället blivit låginkomstländer (gått från
            nivå 1 till nivå 2 enligt Hans Roslings 4‑gradiga skala). De få
            länder som ligger kvar på den lägsta nivån, är länder med utdragna
            krig och konflikter. Ett förebyggande arbete för att minska risken
            för krig och konflikter, kombinerat med arbete för fred och försoning,
            är därför grundläggande för att lyfta människor ur den värsta
            fattigdomen. Fred och försoning är dessutom ofta en förutsättning
            för att kunna åstadkomma varaktiga resultat. Sverige bör fortsätta
            att vara ett tydligt stöd i dessa avseenden, främst genom att
            verka genom FN och stödja FN:s fredsbevarande och fredsskapande
            verksamheter.
          </p>
          <head xml:id="i-VwBTkRnsCe8z8Uv9HbXFW9" type="h1">
            Humanitärt bistånd och flyktinghjälp
          </head>
          <p xml:id="i-FV7q7RnT9W81Mk3rjpuanN">
            De rent humanitära insatserna bör vara den viktigaste tematiska
            delen av bistånds­politiken. Konflikter, matosäkerhet och naturkatastrofer
            orsakar stor förödelse under lång tid och Sverige bör bidra efter
            bästa förmåga till att lindra effekterna. De rent humanitära insatserna
            bör vara den viktigaste tematiska delen av biståndspolitiken.
          </p>
          <p xml:id="i-8iCL8Qp5rGQob6oEfwbWH9">
            Om ett barn inte får rätt näring de första 1 000 dagarna kan
            det ge bestående men. Matosäkerhet under bara en kort tidsperiod
            kan alltså orsaka livslånga skador. World Food Programme (WFP)
            hjälper årligen 80 miljoner människor i 80 olika länder att uppnå
            tillräckligt dagligt kaloriintag. Andelen av Sveriges bistånd
            som går via WFP bör därför höjas.
          </p>
          <p xml:id="i-6stzmPgpq9xgqA8d98Lk11">
            Sverigedemokraterna anser att Sverige bör fokusera på att hjälpa
            människor i de länder och regioner flyktingströmmarna kommer ifrån,
            men inte uppmuntra till migra­tion mot Europa och Sverige.
          </p>
          <p xml:id="i-4SkZZawUteuNG5REDJVis4">
            En stor del av de asylsökande från länder i Mellanöstern befinner
            sig i värdsamhällen i grannländerna som erbjuder säkerhet och
            viss samhällsservice, även trots ett minskat stöd från det internationella
            samfundet. Dessa grannländer bidrar därmed också både till stabiliteten
            i området och till människors välstånd. Det är därför rimligt
            att länder be­lägna runt krisområden och med stor mängd flyktingar
            får internationell och svensk hjälp. Det är också en orimlig situation,
            att FN:s flyktingorganisation UNHCR inte har tillräcklig finansiering
            från det internationella samfundets sida.
          </p>
          <p xml:id="i-3v9QngbZWhgBZzN2ngASPU">
            En verklighetsförankrad flyktinghjälp fokuserar resurserna där
            de gör som mest nytta, genom att stärka den humanitära insatsen
            i närområdet, både i värdsamhällen och i tillfälliga bosättningar.
            Det är därför angeläget att andelen av Sveriges bistånd som går
            via UNHCR ökas. Barn drabbas ofta hårdast i konfliktsituationer
            och miljontals barn lever under svåra förhållanden i flyktingläger
            och värdsamhällen. Utan rätt insatser riskerar hela generationer
            att gå miste om kvalitativ utbildning och trygg barndom. In­satser
            för barns och ungdomars utbildning och välmående är grundläggande
            och avgö­rande för framtiden och för att länder i konflikt ska
            kunna återuppbyggas. Utbildning är också en hörnsten i det förebyggande
            arbetet mot att barn och ungdomar radikaliseras och rekryteras
            till extrema grupper. Sverige bör därför speciellt stödja utbildning
            för barn i flyktingskap, men villkora detta med att barnen inte
            indoktrineras i skolan på ett sätt som kan bidra till fortsatta
            konflikter.
          </p>
          <p xml:id="i-FNTAMet78AmmqziZ8DUJjv">
            Att stödja flyktingar handlar om insatser på en lång rad områden.
            Flyktingläger upp­rättas ofta med förhoppningen att de ska bli
            kortvariga inrättningar, men verkligheten är tyvärr en annan.
            En siffra som ofta återges är att människor i medeltal blir kvar
            17 år i lägren, medan själva lägren ofta består i flera årtionden.
            Flyktingläger anläggs ofta i glest befolkade områden, inte sällan
            i torra områden med dåliga förutsättningar för jord­bruk. Detta
            medför att det är svårt för människor i lägren att skapa verksamheter
            för att förbättra sin ekonomi. Dessutom leder förstörelsen av
            växtligheten runt lägren, inte minst på grund av behovet av ved
            till bränsle, ofta till konflikter med den kringboende befolkningen
            som motverkar en positiv utveckling.
          </p>
          <p xml:id="i-YQFrw491S2zuLsJi6bhQCY">
            Internationella organisationer som UNHCR och FAO arbetar idag
            med trädplanter­ingsprojekt runt flyktingläger. Dessa planteringar
            kan skapa sysselsättning, säkrad ved­tillgång, minskad markförstöring,
            bättre relation mellan läger och kringland, samt i vissa fall
            utgöra grund för lokal tillverkning av skogsbaserade produkter,
            baserade på ved eller frukter.
          </p>
          <p xml:id="i-9wZBxFYwUQkShv9FSTsePx">
            Sverige bör prioritera stödet till miljöfrämjande åtgärder som
            samtidigt kan skapa sysselsättning i områden runt flyktingläger.
            Här kan många positiva resultat nås genom metoder där Sverige
            dessutom har mycket stor kunskap. Om dessa projekt faller väl
            ut, kan de i ett senare skede även användas för att förbättra
            den ofta kraftigt försämrade miljön utanför Afrikas miljonstäder.
          </p>
          <head xml:id="i-Bj43itXkCwhHCUyuoRPXng" type="h1">
            Anpassningar av biståndet under coronakrisen
          </head>
          <p xml:id="i-3yMGxUXNMaovdrEn3AfVry">
            Under de senaste årtiondena har levnadsstandarden som tidigare
            nämnts stadigt stigit över hela världen och bara ett litet fåtal
            länder kvarstår som extremt fattiga. Covid-19-pandemin har på
            kort tid orsakat en tillbakagång i många av dessa låginkomstländer
            och många människor rapporteras ha fallit tillbaka ner i extrem
            fattigdom. En viktig orsak uppges vara att många har förlorat
            sina inkomster när marknader har stängts ned för att minska smittspridning.
          </p>
          <p xml:id="i-PcpzvENNpNt7rVJUVs19cR">
            Under coronakrisen bör svenskt bistånd därför orienteras om för
            att i så hög grad som möjligt fokuseras på nödhjälp till de allra
            fattigaste i länder som drabbats hårt av pandemin.
          </p>
          <head xml:id="i-T3Zyiqu9gx3V7RJRr66i1o" type="h1">
            För många organisationer inom FN och det internationella samfundet
          </head>
          <p xml:id="i-D6RLGmdkMD6w4BpY59fBfF">
            FN har under de 75 år som gått sedan andra världskriget skapat
            fora där världens ledare kan träffas och arbeta tillsammans. Det
            har minskat spänningarna och med största sannolikhet även lett
            till att många krig kunnat undvikas. FN har också många gånger
            handgripligt trätt in och hållit isär stridande parter så att
            förhandlingar kunnat träda i krigshandlingarnas ställe. FN:s roll
            är viktig att bevara i en tid som denna, då polari­seringen förefaller
            öka efter årtionden av mer positiv utveckling. Världen behöver
            de fredsbevarande och fredsskapande mekanismer som skapades efter
            andra världskriget. De är inte perfekta, men de är de bästa vi
            har.
          </p>
          <p xml:id="i-VphftaGdnpoaokw7oYK2en">
            FN har även med sina olika organisationer bidragit till ekonomisk
            utveckling i en lång rad fattiga länder och till att lindra följderna
            av naturkatastrofer och konflikter. FN dras även med problem i
            denna del av sin verksamhet. Det finns för många FN-organi­sationer,
            för stora overheadkostnader och återkommande indikationer på korruption
            beträffande ekonomi och tilldelning av tjänster. Antalet FN-organisationer,
            program och relaterade verksamheter har växt sig för stort. Enligt
            FN uppgår de nu till 35 stycken. Sverige bör verka för sammanslagningar
            av FN-organisationer med syftet att minska administration, overheadkostnader
            och dubbelarbete, och på så sätt uppnå högre kost­nadseffektivitet.
            Sverige bör fortsätta att vara en av de stora givarna per capita
            till FN, men vi bör minska det antal FN-organisationer vi bidrar
            till.
          </p>
          <p xml:id="i-FdWkkCoXQTTCpiW5rbQeqF">
            Det är i linje med denna inriktning som Sverigedemokraterna vill
            att Sverige bör prioritera stödet till FN:s fredsbevarande verksamhet,
            samt till bland andra FN-organisa­tionerna UNHCR, FAO, Unicef
            och WFP.
          </p>
          <p xml:id="i-XvazGthhANNBpwrtnSAEjX">
            Regeringen bör även minska antalet utvecklingsbanker och fonder
            med vilka Sverige samarbetar.
          </p>
          <p xml:id="i-7HBKhvZHEFaaTpphSYgM1K">
            Sverige bör verka för att avveckla UNRWA och istället lägga över
            dess verksamhet på andra FN-organisationer, i första hand UNHCR.
          </p>
          <head xml:id="i-TZk4NqebJtBrYE38t5cdKv" type="h1">
            Grundläggande mänskliga behov
          </head>
          <p xml:id="i-zDwGwqbXAiiMCq6XXQfpG">
            Biståndspolitiken bör skapa förutsättningar för människor i fattigdom
            att förbättra sina levnadsvillkor utifrån sina grundläggande behov
            i vardagen. En tiondel av världens be­folkning har inte tillgång
            till rent vatten. I fattiga länder är dessutom tillgången på till­räckligt
            med elektricitet eller gas för att driva en spis ovanlig. Istället
            samlas ved eller träkol, ofta med stora negativa effekter för
            naturen och för människors hälsa. Med de fattigas behov som utgångspunkt
            bör därför satsningar göras för att fylla grundläggande behov
            såsom dricksvatten, sanitet, hållbar bränsletillgång, livsmedel
            och inkomst. Detta ger möjlighet för mottagarna att påverka sin
            egen vardag och omgivning. Att uppfylla grundläggande behov är
            en förutsättning för att bygga fungerande samhällen som i sin
            tur kan leda till respekt för demokratiska principer och mänskliga
            rättigheter.
          </p>
          <head xml:id="i-D1kXYa2vbZwV34diz9gQwt" type="h1">
            Barn
          </head>
          <p xml:id="i-6naMckcfyFxTAfQwi6dQqp">
            Barn är de mest utsatta i krig och katastrofer. De är offer för
            svält och sjukdomar, de exploateras av barnarbete, sexuellt utnyttjande
            och våld.
          </p>
          <p xml:id="i-QnPf3pCQbDVzRwph9yQCbL">
            De grundläggande principerna i FN:s barnkonvention om barnets
            rätt till liv och utveckling, ska vara vägledande i alla beslut
            som rör barn inom Sveriges bistånds­politik.
          </p>
          <head xml:id="i-73wYaVGDTFYdd7t6Z5CqxG" type="h1">
            Utveckling av industri och handel
          </head>
          <p xml:id="i-K2rntbNpw9qyeHZnPa8gDF">
            Ett viktigt fokus för Sverige bör vara att inom områden där vi
            har världsledande kom­petens stödja fattiga länder i att utveckla
            sin industri. Detta har uppmärksammats i FN:s Agenda 2030, där
            mål nummer 8 och 9 handlar om att ”verka för varaktig, inkluderande
            och hållbar ekonomisk tillväxt, full och produktiv sysselsättning
            med anständiga arbets­villkor för alla”, respektive ”bygga motståndskraftig
            infrastruktur, verka för en inklude­rande och hållbar industrialisering
            samt främja innovation”.
          </p>
          <head xml:id="i-CjWe5JEc6MUXHDqa2155rm" type="h1">
            Resultatindikatorernas betydelse
          </head>
          <p xml:id="i-CQEv2JKzQL2RwpL9pXj6wC">
            Sida ställer upp resultatindikatorer för att mäta i vilken utsträckning
            biståndets målsätt­ningar uppnås. I redovisningen som gavs i budgetpropositionen
            för 2017 avseende demokrati och ökad respekt för mänskliga rättigheter
            och rättsstatens principer, gick tre av fyra strategimål inte
            i önskvärd riktning och en ökande andel gick dessutom i fel riktning.
            Ändå valde regeringen att satsa ännu mer på just dessa områden.
            I det stora perspektivet visar också erfarenheter från exempelvis
            Afghanistan, Irak och det östra grannskapet att givarländerna
            har en mycket begränsad möjlighet att åstadkomma demokratisk utveckling
            med hjälp av bistånd.
          </p>
          <p xml:id="i-tD5qVucU5WyDAL71CaNaq">
            Sverigedemokraterna anser att resultat ska styra fortsatt resursfördelning.
            Resultat­styrningen inom framförallt demokratibiståndet är otillräcklig.
            I de fall resultat uteblir under en längre period inom vissa program,
            bör de avslutas.
          </p>
          <head xml:id="i-Sk8KfLLQUvDzYnp9zgrZa2" type="h1">
            Demokrati och mänskliga rättigheter
          </head>
          <p xml:id="i-CvUGyTQ4CuSee2LQRA79dF">
            I regeringens arbete för demokrati och mänskliga rättigheter
            finns ett tydligt fokus på medborgerliga och politiska rättigheter
            och stöd till statliga institutioner, myndigheter, civilsamhällesorganisationer
            och medier. Det bör ifrågasättas i vilken grad ett alltför långtgående
            fokus på detta bidrar till att skapa förutsättningar för människor
            i fattigdom och förtryck att förbättra sina levnadsvillkor. Så
            länge de fattigaste tvingas prioritera att få mat, vatten och
            bränsle för dagen till sina familjer, är förutsättningarna mycket
            dåliga för att engagera människor i frågor som rör ökad demokrati.
          </p>
          <p xml:id="i-8J4zDbkwr5mqWCs9bVcwnx">
            Så länge extrem fattigdom, brist på mat och humanitära kriser
            råder, finns det därför utrymme för besparingar inom stödet till
            statliga institutioner, inte minst vad gäller länder där man kan
            ifrågasätta om de styrande verkligen arbetar med landets bästa
            för ögonen. Det behöver sättas upp etiska minimikrav som mottagare
            av den typen av bistånd måste uppfylla. Att exempelvis betala
            ut 200 miljoner svenska skattekronor per år i sektorbudgetstöd
            mellan 2017 och 2020 till Tanzanias finans- och planeringsmini­sterium,
            samtidigt som staten i landet bedriver en brutal häxjakt på hbt-personer,
            är inte lämpligt.
          </p>
          <p xml:id="i-BDzqLzKGSAFcJdTAwdX9Hs">
            Situationen för yttrandefrihet och media har försämrats i exempelvis
            Moçambique och Tanzania, trots att dessa länder är några av de
            största mottagarna av bistånd till offentlig förvaltning och demokratisering.
          </p>
          <p xml:id="i-XM3SUxyqSBof9bmzf83zMZ">
            Statliga organisationer i de svagaste länderna är ofta genomsyrade
            av korruption. Ett exempel är ”Afghanistan Reconstruction Trust
            Fund”, som förvaltats så illa att den bedöms ha förvärrat den
            militära konflikten i landet. Detta visar på svårigheten att genomföra
            den typen av bistånd.
          </p>
          <p xml:id="i-PDKx3tvMqY9RbcVE6LnyKE">
            Bistånd med syftet att förbättra respekten för mänskliga rättigheter
            är lovvärt, men måste genomföras med insikt om de djupa kulturella
            skillnader som ofta finns mellan givare och mottagare. Lagar som
            västvärlden ser som djupt omoraliska, exempelvis de som styr kvinnors
            rättigheter i Afghanistan, är produkter av värderingar med djupa
            historiska rötter. De kan bara ändras långsamt och inifrån länderna
            själva.
          </p>
          <p xml:id="i-LeqztMPtmMXt9XHUmQKU2D">
            En acceptabel levnadsstandard är en förutsättning för bygget
            av demokrati och mänskliga rättigheter. Därför bör fokus på att
            skapa basförutsättningar för ett stärkt näringsliv ges högre prioritet
            inom biståndet, även om detta på kort sikt medför att mindre prioritet
            ges till att stötta demokratiprocesser.
          </p>
          <head xml:id="i-BB34VmN9ZLhmpa7HPPFxXT" type="h1">
            Partinära bistånd
          </head>
          <p xml:id="i-BvW5LcesD3E9mffoiLmBEu">
            Åtminstone sedan 1995 har en del av biståndsbudgeten gått via
            organisationer knutna till riksdagspartierna. Exempel på partianknutna
            organisationer som får del av stödet är Olof Palmes internationella
            center (Socialdemokraterna), Swedish International Liberal Centre
            (Liberalerna) och Vänsterns Internationella Forum (Vänsterpartiet).
          </p>
          <p xml:id="i-9GcshgGXvJc5YcHdg8B8qf">
            Den första utvärderingen av partiernas biståndsverksamhet gjordes
            1997 av SPM Consultants och utvärderingen var mycket kritisk.
            Istället för att stödja demokratiutvecklingen hjälpte de svenska
            partierna helt enkelt sina systerpartier.
          </p>
          <p xml:id="i-VC7rF7gohDzQuJWE9jxPXc">
            En studie av statsvetenskapliga institutionen vid Uppsala universitet
            år 2000 konsta­terade att inte mycket hade förbättrats. Dessa
            kritiska utvärderingar ledde dock inte till några förändringar
            av problematiken i sak. Verksamheten, som dittills varit en testverk­samhet,
            kom istället att permanentas.
          </p>
          <p xml:id="i-JRLnTAvoGgbmz2i7PKXPMZ">
            Bestämmelserna ger de svenska partierna friheten att välja sina
            samarbetspartners under förutsättning att mottagarorganisationerna
            arbetar för en demokratisk utveckling. I praktiken har Vänsterns
            Internationella Forum från liberalt håll kritiserats för att stödja
            separatistgrupper i Ukraina, för samarbete med diktaturer och
            socialistiska länder som gått i riktning mot diktatur såsom Venezuela,
            liksom det colombianska kommunist­partiet PCC, fortfarande med
            hammaren och skäran som symbol och med historiska band till FARC-gerillan.
          </p>
          <p xml:id="i-6vcugwqMFSKdQ6MDXj8VsJ">
            Från Sverigedemokraternas sida kan vi konstatera att vi nu i
            flera år sökt få tillgång till dessa medel för att stärka verkliga
            demokratiska rörelser, men avvisats varje gång på lösa grunder,
            i kontrast mot vad andra partier fått medel till.
          </p>
          <p xml:id="i-BJKoPMAT43sJraDv7aDvXj">
            Problemen med partinära bistånd är en naturlig konsekvens av
            att svenska partier får skänka skattemedel till sina ideologiska
            allierade i andra länder, samtidigt som andra partier kan utestängas.
            Vi konstaterar att det här systemet inte fungerar väl. Sverige­demokraterna
            yrkar därför på dels att det partinära biståndet tillgängliggörs
            för samtliga riksdagspartier i förhållande till antal mandat,
            dels att den löpande kontrollen förbättras. Efter en förbättrad
            löpande kontroll och utvärdering av det partinära biståndet är
            det viktigt att överväga om eller i vilka former stödet ska finnas
            kvar.
          </p>
          <head xml:id="i-T1AGZwAN61nfWzxa1HMcBm" type="h1">
            Miljö, klimat och energi
          </head>
          <p xml:id="i-63r1e6nMtvfJtbKVSzzmHx">
            Känsliga naturområden som regnskog måste brukas med stor försiktighet.
            Den tropiska skogen bedöms rymma mellan 50 och 70 procent av alla
            jordens växt- och djurarter men utgör samtidigt en viktig ekonomisk
            resurs för befolkningen. När omfattande skogs­arealer huggs ned
            och omförs till betes- eller jordbruksmark riskerar detta att
            leda till att arter försvinner, till att det lokala och regionala
            klimatet förändras, till att grundvatten­nivåerna förändras och
            till att erosionen ökar. Avskogningen medför också omfattande
            utsläpp av koldioxid. Därför är det viktigt att verka dels för
            att stora delar av de tropiska och subtropiska skogarna ska kunna
            skyddas, men även att utveckla metoder för hållbart brukande av
            övriga delar, något som är mycket svårare beträffande tropiska
            eller sub­tropiska skogar än beträffande nordliga barrskogar.
          </p>
          <p xml:id="i-EsasSFHLcXGDNqhrUPxV4k">
            I många geografiska zoner kan planterad skog på marker där skogen
            försvunnit minska trycket på kvarvarande naturliga skogar, bidra
            till bindande av kol från atmosfären och till bättre lokalklimat
            samt utgöra grund för industriell verksamhet som kan skapa arbeten
            utanför storstäderna.
          </p>
          <p xml:id="i-9XBTh3X5Rt64yLEDuwH1zu">
            Sverige och Norden är världsledande beträffande anläggning och
            hållbart nyttjande av skog och även beträffande uppbyggnad av
            träbaserad industri, inte minst sågverk. Vi har också en lång
            erfarenhet från biståndsarbete inom detta område. Den här kompetens­en
            är nu mer behövd än kanske någonsin tidigare, när befolkningen
            ökar och klimatet förändras. Sverige behöver därför hävda sin
            tidigare roll som ledande biståndsland inom dessa områden. En
            del av de medel som Sverige nu använder till att stödja den gröna
            klimatfonden och liknande fonder, bör överföras till bilaterala
            projekt med inriktning på återbeskogning av degenererade marker,
            skogsskötsel och förädling av skogsprodukter. Det pågår ett flertal
            projekt i Afrika som i samarbete med byar återplanterar värdefulla
            trädslag som till exempel ebenholts. Detta kan rädda många skogar,
            som annars bedöms ha så lågt värde för ortsbefolkningen att de
            omförs till annan användning. Sverige bör stötta sådana projekt.
          </p>
          <p xml:id="i-4UfXB2AmxxsNv5HSWu5cH7">
            Klimatförändringar är ett globalt problem. Offentliga medel som
            avsätts för att be­kämpa klimatförändringar bör riktas dit där
            de gör mest nytta. Studier visar att utsläpps­minskningar i Sverige
            är betydligt mindre kostnadseffektiva jämfört med motsvarande
            minskningar i utvecklingsländer. Detta gäller särskilt energifrågor
            och utvinning efter­som många utvecklingsländer fortfarande förlitar
            sig på kolkraft och ökar sin förbruk­ning i takt med att befolkning
            och välstånd ökar.
          </p>
          <p xml:id="i-JJP92HGQXpuNDzEjmp7Kn1">
            Sverigedemokraterna vill därför anta en målsättning om att minst
            10 procent av det bilaterala biståndet används inom området miljö,
            klimat och energi. Sverige har lång­varig erfarenhet av tekniskt
            bistånd inom inte minst jord- och skogsbruk med tillhörande förädlingsindustri
            och denna kompetens bör utnyttjas i ett utökat bilateralt bistånd
            till ett mindre antal utvalda länder. Sverige har också stor kompetens
            beträffande elproduktion från framförallt vattenkraft, vilket
            är en stor bristvara i de flesta fattiga länder, som bromsar nästan
            all industriell utveckling.
          </p>
          <p xml:id="i-Ah9jmZdqztZaztpZub9mrD">
            Regeringen bör även utreda om Sverige samarbetar med utvecklingsbanker
            och ‑fonder som finansierar byggande av ny kolkraft samt avveckla
            sådant samarbete.
          </p>
          <head xml:id="i-YG5nJYMBpHt58TY4E9deCZ" type="h1">
            Ekonomisk utveckling inklusive jord- och skogsbruk
          </head>
          <p xml:id="i-A2H5Lo4zfwxNtLzm5EZhBp">
            Ökad sysselsättning och ekonomisk utveckling är avgörande för
            att länder ska kunna bli oberoende av bistånd. Om utvecklingsländer
            ska få en chans till ekonomisk tillväxt är handelslättnader av
            olika slag en viktig åtgärd. Ökad tillgång till EU:s inre marknad
            är en viktig faktor i detta avseende. EU bör villkora förbättrade
            handelsvillkor med krav på insatser mot korruption och kapitalflykt.
          </p>
          <p xml:id="i-64AYB3siSsyyGJ5nj2Qudh">
            Att skapa ekonomisk tillväxt i utvecklingsländer är behäftat
            med ett antal svårlösta problem. Dessutom ser situationen väldigt
            olika ut från land till land. Viktiga funktioner som tillgång
            till kust och hamnar, infrastruktur såsom el, vägar och järnvägar,
            natur­resurser, interna konflikter och kvaliteten på det politiska
            ledarskapet är ofta svagt ut­vecklade i de minst utvecklade länderna.
            Till detta kommer ofta förekomsten av interna konflikter och bristande
            kvalitet på politiskt ledarskap och administration. Därför måste
            också åtgärderna för att skapa tillväxt anpassas för varje lands
            unika situation.
          </p>
          <p xml:id="i-LNhBx8bWWtDFdFkcGHhR6Z">
            I länder som USA, EU och Kina är den interna konkurrensen så
            intensiv att företag som bara verkar på hemmamarknaden ändå tvingas
            till kontinuerlig utveckling. I många afrikanska länder, däremot,
            är den inhemska konkurrensen begränsad och även mycket ineffektiva
            företag kan överleva. Till detta bidrar även att marknaderna ofta
            är skyd­dade, med sådant som importrestriktioner, klientförhållanden
            och korruption.
          </p>
          <p xml:id="i-AGsqwK5ZUjjLeGdgxfLa9x">
            Studier har visat att export leder till ökad produktivitet för
            afrikanska företag. Sveriges långsiktiga utvecklingsbistånd bör
            därför fokusera på att hjälpa utvecklings­länder att bygga inte
            bara småföretag utan även konkurrenskraftiga företag med poten­tial
            att etablera sig på exportmarknaden.
          </p>
          <p xml:id="i-6TNLzbxaysS8Y5o4xa9go8">
            Jordbruksutveckling är ett av de bästa verktygen för att bekämpa
            extrem fattigdom, öka det gemensamma välståndet och tillse att
            de 10 miljarder människor som förväntas leva på jorden år 2050
            får mat. Tillväxten inom jordbrukssektorn är två till fyra gånger
            effektivare vad gäller att höja inkomsterna bland de fattigaste,
            jämfört med andra typer av insatser. 65 procent av de fattigaste
            arbetande vuxna lever på jordbruk. Utveckling av jordbruket är
            även avgörande för den ekonomiska tillväxten i många av världens
            fattigaste länder.
          </p>
          <p xml:id="i-4dfULaxh1YB8Dx4wESEgvD">
            I många länder kan även skogsbruk bidra till sysselsättning utanför
            storstäderna, men ett långsiktigt skogsbruk förutsätter lönsamhet.
            Tyvärr tenderar fattiga länder att exportera virke obearbetat,
            vilket gör att merparten av arbetstillfällena och förädlings­värdet
            som virket ger upphov till, hamnar utanför landet. Samtidigt blir
            intäkterna i ursprungslandet otillräckliga för att finansiera
            skogsskötseln. Inom både jordbruks- och skogssektorn är en utvecklad
            förädlingsindustri ett viktigt verktyg för lokal och regional
            utveckling, vilket i sin tur är mycket viktigt för att minska
            migrationen mot storstäder. Sverige har mycket goda förutsättningar
            för att kunna bidra med expertis inom dessa områden och bör lägga
            större fokus i biståndet på dessa frågor såväl genom bilateralt
            bistånd som genom samverkan med FAO.
          </p>
          <head xml:id="i-9fJqbpDoAyH5e85b5JDMX" type="h1">
            Vatten, hälsa och sanitet
          </head>
          <p xml:id="i-L5PDEgEPy4JHx32r3gLcF5">
            Tillgången till rent vatten och sanitet är en avgörande faktor
            för hälsa och utveckling i fattiga länder. Bristen härpå drabbar
            kvinnor och barn extra hårt. I många utvecklings­länder vandrar
            kvinnor dagligen långa sträckor för att hämta vatten som i många
            fall är förorenat. 884 miljoner människor saknar tillgång till
            rent vatten och 2,3 miljarder människor har inte tillgång till
            grundläggande sanitet. Ett gram avföring innehåller nästan en
            miljon bakterier och 10 miljoner virus. När avföring inte hanteras
            säkert riskerar därför vattenkällor, närmiljö och matproduktion
            att förorenas. Nästan 290 000 barn yngre än fem år dör varje år
            av diarrésjukdomar orsakade av smutsigt vatten och dålig sanitet.
          </p>
          <p xml:id="i-WVSFLv63pYBoURW5rsyTcG">
            Tillgång till rent vatten, säker sanitet och hygien är grundläggande
            förutsättningar för människors överlevnad, hälsa, jämställdhet,
            utbildning, välfärd och ekonomisk produktivitet. Svenskt bistånd
            bör sträva efter att bidra till förbättring av dessa förut­sättningar.
          </p>
          <p xml:id="i-5pr5anhtBHYiCnYYeDZPh7">
            Att förebygga smittsamma sjukdomar sparar både pengar och lidande.
            Exempelvis är hiv och aids angelägna problem som måste bemötas
            med framförallt preventiva metoder. Förutom det mänskliga lidandet
            kan hiv/aids komma att mycket kraftigt belasta utveck­lingsländers
            ekonomi på lång sikt.
          </p>
          <p xml:id="i-HA3ueHNjeCEeRJZqwTZHHk">
            Under 2017 fick uppskattningsvis 19,9 miljoner spädbarn inte
            grundläggande vaccina­tioner såsom exempelvis DTP-vaccin. Cirka
            60 procent av dessa barn lever i 10 länder: Afghanistan, Angola,
            Demokratiska republiken Kongo, Etiopien, Indien, Indonesien, Irak,
            Nigeria, Pakistan och Sydafrika. Under 2017 vaccinerades 65 miljoner
            barn, ofta med av vaccinalliansen Gavi sponsrat vaccin. Efter
            att Gavi skapades år 2000 har organi­sationen bidragit till att
            vaccinera 760 miljoner människor och uppger sig ha räddat mer
            än 13 miljoner liv. Initiativet till Gavi togs av Bill och Melinda
            Gates. Sverige är en av de ursprungliga donatorerna och har gjort
            utfästelser om minst 300 miljoner kr per år 2016–20. Att tilltron
            till vaccin växer och att de fattigaste ländernas befolkning vaccineras,
            är av största betydelse för alla människor på jorden, inte minst
            i tider då världsomfattande epidemier förefaller öka.
          </p>
          <p xml:id="i-PsyRdHTPBdCHBv6sTVVjjQ">
            Sverigedemokraterna vill därför att Sveriges bidrag till Gavi
            ligger kvar på samma nivå som perioden 2016–20.
          </p>
          <head xml:id="i-U6ayn3drwU4yFSgGPwSsQ3" type="h1">
            Utbildning
          </head>
          <p xml:id="i-AR43X3DCwzgdBhpSABKDRU">
            Barnkonventionen slår fast barns rätt till utbildning. Att lära
            sig läsa och skriva är för­utsättningar för ett självständigt
            liv. Utbildning kan bana vägen för att ta sig ur fattig­dom och
            utsatthet; detta gäller särskilt flickor. Studier visar att utbildning
            bland flickor ger större självständighet, fördröjer familjebildningen
            och minskar problemet med över­befolkning. Utbildningsinsatser
            ska prioriteras till de minst utvecklade länderna och till återuppbyggnad
            av skolor i områden som destabiliserats av konflikter.
          </p>
          <p xml:id="i-ARY6NUtCpC9db2AfJoZrQ5">
            Grundskola är inte tillräcklig utbildning. I de allra flesta
            fattiga länder går redan såväl pojkar som flickor åtminstone 5
            år i skola. Det som oftare saknas är yrkesutbildning och sådan
            är fundamental för att länderna ska kunna gå vidare i ekonomisk
            utveckling. Sverige har tidigare bidragit till yrkesutbildningar
            i många länder inom jord- och skogs­bruk med tillhörande förädlingskedjor.
            Denna verksamhet är efterfrågad i åtminstone flera afrikanska
            länder och behöver återupptas. Sverigedemokraterna anser därför
            att yrkesutbildning ska ges högre prioritet inom biståndet.
          </p>
          <head xml:id="i-SLUYCgZofU51rFreEQV4S7" type="h1">
            Landsbygd, miljonstäder och mindre städer – regional utveckling
            inom biståndsländer
          </head>
          <p xml:id="i-MMaFAxyKAZPDLpxZ9A8oYo">
            De flesta stater i Afrika blev självständiga under 1960-talet
            och vid den tiden bodde de flesta av deras medborgare på landsbygden.
            I detta avseende pågår en mycket snabb förändring. Enligt Afrikan
            Economic Outlook beräknas antalet invånare i Afrika ha ökat mellan
            1950 och 2021 med 550 miljoner invånare, men mellan 2010 och 2070
            beräknas ökningstakten vara den dubbla. Den avtagande befolkningsökning
            som kan iakttas i många andra delar av världen, syns ännu inte
            i Afrika söder om Sahara. Kontinentens befolkning om 1,2 miljarder
            förväntas fördubblas till 2050 och mer än 80 procent av den ökade
            befolkningen väntas bo i stora städer. Bilden av fattiga på landsbygden
            i Afrika som når oss via massmedia, motsvarar allt mindre den
            verkliga, där fattiga i allt högre grad istället bor i ruckel
            längs vägarna eller i storstädernas slumområden. Afrika har redan
            47 miljonstäder, varav 36 söder om Sahara, och de flesta av dessa
            städers befolk­ning har ökat med mellan 5 och 10 gånger sedan
            1970-talet.
          </p>
          <p xml:id="i-ECHJEJwzUCoShnHw9h5Awa">
            De miljömässigt utarmade zonerna runt städerna, där buskar och
            träd huggs till bränsle, där grundvattnet sjunker och där lufttemperaturen
            stiger eftersom skuggan från träden försvunnit, kan förväntas
            växa mycket snabbt under de närmaste årtiondena. Risken för epidemier
            är också överhängande.
          </p>
          <p xml:id="i-JD8BLzzTwCLWTssHhFxTSR">
            Afrikas framtid kommer i många avseenden att avgöras av hur dess
            storstäder ut­vecklas. Människor som flyr landsbygden i Afrika
            har ofta bara ett rimligt alternativ och det är just storstädernas
            slumområden. Storstäderna bildar dessutom avstamp för inter­nationell
            migration.
          </p>
          <p xml:id="i-MG5wPpyyQQcWpY5jooj1TU">
            Genom att fördela en större del av biståndet till att utveckla
            mindre städer, kan Sverige bidra till att fler människor ges möjlighet
            att bosätta sig där, utan att förlora kontakten med släkt och
            hembygd. I dessa mindre städer måste befolkningsöverskottet från
            landsbygden kunna få yrkesutbildning och finna arbeten. Industrier,
            inte minst knutna till förädling av produkter från jordbruk och
            skogsbruk, måste utvecklas och därmed öka lönsamheten även i lantbruket.
            För att en sådan utveckling ska vara möjlig behövs regionala satsningar,
            där elektrifiering, järnvägar, vägar och utbildning, inte minst
            yrkesutbildning, är centrala delar. Bistånd i form av industriell
            utveckling är också oerhört viktigt. Det går inte att bortse ifrån
            att Kina, som själv gått från mycket fattigt land till medelinkomstland
            nyligen och på mycket kort tid, väljer att prioritera de här faktorerna
            i sitt bistånd. Kinas exempel gör intryck på mottagarländerna
            och många är säkert beredda att bortse från problemen med demokrati
            och mänskliga rättigheter i Kina om de bara kan få ta del av en
            liknande ekonomisk utveckling som Kinas. Sedan länge utvecklade
            länder med väl utvecklad demokrati bör också erbjuda utvecklingsstöd
            inom de områden som Kina prioriterar.
          </p>
          <p xml:id="i-Q6AEzjMtgrhMCyDsvWych">
            Sverigedemokraterna vill därför att en större andel av biståndet
            på sikt ska gå till bilaterala projekt med syftet att stötta tillväxten
            i mindre städer och regionalt viktiga hållbara industrier.
          </p>
          <head xml:id="i-UHJf4bWRnHdRLeGACNGWY7" type="h1">
            Europas närområde
          </head>
          <p xml:id="i-Mw6DutXw7hfsRkNqffaYG1">
            Efter att Östeuropa frigjorde sig från det sönderfallande kommunistiska
            blocket gav Sverige ett mycket stort bistånd till deras återuppbyggnad.
            Detta bistånd har successivt kunnat minska, efter hand som länderna
            kommit på fötter igen.
          </p>
          <p xml:id="i-3GmX25pVMA8YuipuBEEp4f">
            Sverige gav under 2017 drygt 300 miljoner kronor i bistånd till
            länder i Europa och dess närområde. Mycket av detta stöd har gått
            till projekt inom media, demokratiskt deltagande, offentlig administration
            och civilsamhällesorganisationer, men även till investeringar
            i infrastruktur och bankväsende. Länderna i Europa och dess närområde
            är inte underutvecklade och det pågår, förutom flyktingsituationen
            i Turkiet och kriget i östra Ukraina, inga allvarliga humanitära
            kriser. Flera av de berörda länderna får betydande stöd via EU.
            Sverigedemokraterna anser därför att det svenska stödet till Europas
            närområde kan minskas. Det är rimligt att stöd till dessa länder
            sköts på EU-nivå snarare än som en del av det svenska biståndet.
          </p>
          <p xml:id="i-JRU19eQW1UNBn9uCAqvLE4">
            Att den regionala strategin har som mål att flera av dessa länder
            skall erhålla EU-medlemskap ser vi dock som problematiskt. Unionen
            har redan ett antal medlemsstater som vid inträdet inte uppfyllde
            de formella kraven, vilket fått allvarliga följder. Anslut­ningsstödet
            till länder som arbetar för att bli medlemmar i EU undergräver
            i praktiken Köpenhamnskriterierna, om länder som fortfarande är
            i behov av stöd tillåts inträde.
          </p>
          <head xml:id="i-3ibXBUqQJ3qf4GB45HWepU" type="h1">
            Religionsfrihet och de kristnas situation
          </head>
          <p xml:id="i-7YECVccegLs85sbJWq18aw">
            Sverige ska i internationella sammanhang stå upp för religionsfrihet.
            Sverige ska exempelvis inte rösta fram kandidater till chefstjänster
            i internationella organisationer som inte står bakom friheten
            att tro som man själv vill och friheten att avsäga sig sin religion
            om ens tro förändras.
          </p>
          <p xml:id="i-5b3Sb1yUnvYxz9tYtBMvtM">
            I många länder är människor utsatta för religiösa förföljelser.
            Det gäller inte minst kristna grupper i muslimska länder, men
            även exempelvis muslimska grupper i Sydost­asien. I sådana länder
            bör Sverige prioritera stöd till de förföljda grupperna.
          </p>
          <head xml:id="i-4Woopqxew4B23WzHw2FWrn" type="h1">
            Särskilt återvandringsstöd
          </head>
          <p xml:id="i-Q8B4kfdx7Ui7gUJjyVCsud">
            För många asylsökande blir livet i Sverige inte vad de hoppats.
            Människosmugglarnas affärsmodell bygger inte sällan på löften,
            lögner och överdrifter om vad migranter kan förvänta sig. Kunskapsläget
            om svensk kultur, hur det svenska samhället fungerar och vilka
            kompromisser som personer från kulturellt avlägsna länder tvingas
            till i Sverige är ofta bristfälligt. Möjligheten till egen försörjning
            för många asylsökande från sådana länder är liten.
          </p>
          <p xml:id="i-CLvzLon89bSdG9VkqMbvCb">
            Det faktum att många asylsökande aldrig finner sin plats i Sverige
            speglas också av statistiken över utflyttningar och frivilligt
            återtagande av asylansökningar. Under de senaste tio åren har
            tiotusentals personer valt att återvända till Irak, Iran och Somalia,
            medan ytterligare tiotusentals har rest i motsatt riktning. Antalet
            som frivilligt återtar sina asylansökningar har också ökat kraftigt
            och uppgick 2016 till 5 800 och mellan 2012 och 2018 återtog sammanlagt
            över 18 000 personer sina ansökningar.
          </p>
          <p xml:id="i-6QpSnA3fwvWckPt3b2YWNb">
            Anledningen till att asylsökande väljer att återvända är sannolikt
            samma som varför man väljer att lämna sina hem. Det huvudsakliga
            skälet för 7 av 10 irreguljära migranter som reser genom exempelvis
            Libyen är ekonomiskt. Enligt UNHCR:
          </p>
          <p xml:id="i-8kCcEMZgPFEL3EXArkT8JV">
            Some of the key issues pushing respondents to travel to Libya
            are economic: lack of livelihoods, the difficulty of finding income-generating
            activities, the necessity of providing for their family and improving
            their material situation. This applies to refugees and migrants
            along the Western as well as the Eastern routes through Libya.
          </p>
          <p xml:id="i-HHmzAm4WSwNXacGFFgk8Xh">
            När förhoppningarna om arbete och goda inkomster inte infrias
            väljer sannolikt många att återvända. Sverigedemokraterna är säkra
            på att fler personer än idag skulle vilja återvända, men att de
            behöver viss hjälp. Eftersom asylsökande som tillhör gruppen med
            låg integrationspotential belastar den offentliga ekonomin med
            mycket stora belopp, så innebär varje krona som satsas på att
            stödja återvändande också en mycket stor offentligfinansiell besparing.
          </p>
          <p xml:id="i-BSqCHMjAaJhdqFAVQAJeij">
            Regeringen bör därför arbeta fram förslag till en hjälpmekanism
            för personer med uppehållstillstånd eller svenskt medborgarskap
            som önskar återvända till sina ursprung­liga hemländer. Hjälpen
            kan exempelvis bestå av utbildning för barn eller vuxna, stöd
            för att hitta arbete eller starta företag, för att ordna bostad
            eller andra praktiska omstän­digheter. Mekanismen ska vara flexibel
            och anpassa stödet till den sökandes behov, men hålla sig inom
            OECD:s regelverk för bistånd genom att endast finansiera kostnader
            i mottagarlandet. Stödet ska vara till för den som levt i Sverige
            lagligt under viss tid men inte funnit sin plats.
          </p>
          <head xml:id="i-PTba8z1D9mUyBXLtRYW6ek" type="h1">
            Krav på mottagande och humanitär behandling av återvändande
          </head>
          <p xml:id="i-3tig4JCYay3zxabLMCJydX">
            En förutsättning för att svensk invandringspolitik ska fungera
            är att människor som inte erhåller uppehållstillstånd, som får
            indraget uppehållstillstånd eller som önskar åter­vända till sina
            hemländer också tas emot av dessa. Sverige bör därför sluta avtal
            med alla mottagarländer av svenskt bistånd om återvändande för
            dem av deras medborgare som fått avslag på asylansökan eller indraget
            uppehållstillstånd i Sverige. Biståndet till länder som inte skrivit
            under sådant avtal skall avbrytas.
          </p>
          <head xml:id="i-ND7VGgJnVEGFXtpaurpyGA" type="h1">
            Olämpliga mottagare, korruption och avbrott i betalningar
          </head>
          <p xml:id="i-3g9RgLyaFgWCJtgT3JD2ip">
            Det ska aldrig löna sig att missköta ett lands ekonomi eller
            se mellan fingrarna med korruption och förskingring. Denna ambition
            är tyvärr inte alltid förenlig med viljan att prioritera de minst
            utvecklade och fattigaste länderna eftersom dessa ofta brister
            i kapa­citeten att hantera biståndsmedel. Det är därför viktigt
            med ett flexibelt bistånd anpassat efter den situation som råder
            i olika länder, där bistånd till länder med svaga institutio­ner
            i första hand bör gå genom icke-statliga organisationer. Sverige
            måste omedelbart frysa utbetalningar så fort en skälig misstanke
            finns om att pengarna försvinner till korruption. Bistånd till
            länder som återkommande visar sig hantera biståndet felaktigt
            bör avbrytas. Nedan är tre exempel på bistånd som bör anses olämpliga
            och där åtgärder krävs för att förhindra upprepning.
          </p>
          <head xml:id="i-AiUtzi1t56qoaY6jFcW7jd" type="h2">
            Exempel 1 African Enterprise Challenge Fund
          </head>
          <p xml:id="i-TzCz6wCmADXwKGXSP2a1Cs">
            I september 2019 fryste Sida utbetalningarna till organisationen
            African Enterprise Challenge Fund (AECF), efter att en fördjupad
            revision visat att organisationens toppskikt använt en stor del
            av medlen till löner och förmåner. Tidigare har samarbetet med
            organisationen International Center for Trade and Sustainable
            Development (ICTSD) avbrutits av samma skäl.
          </p>
          <p xml:id="i-4mZP4qSjhxcMSwqXNbP7Hb">
            Transaktionskostnader används ofta som en indikator på biståndets
            effektivitet. Många av Sidas partners publicerar varken sina totala
            lönekostnader eller hur mycket personer i ledande ställning tar
            ut i lön. Sverigedemokraterna ser detta som oaccepta­belt. Regeringen
            måste begära av Sida att se till att mottagare av svenskt bistånd
            redo­visar utbetalade löner och förmåner på ett sådant sätt att
            storskaligt missbruk inte kan förekomma.
          </p>
          <head xml:id="i-XJncvXrUUNdGJkZehEjSFm" type="h2">
            Exempel 2 Den palestinska myndigheten
          </head>
          <p xml:id="i-4YfxDimPAv5SVMWjJfoGFp">
            Under 2017 avslöjade en nyligen avgången minister i den palestinska
            samlingsregering­en omfattande korruption inom den palestinska
            myndigheten. Ministern hade påtalat problemen för premiärministern,
            utan att få gehör. I ett Facebookinlägg förklarade han att han
            valt att avgå eftersom:”It was not possible nor permitted to carry
            out any useful action to reduce corruption, or improve the services
            provided to our people … the well-qualified and non-corrupt officials
            continued to be removed, while those suspected of corruption had
            their positions strengthened.”
          </p>
          <p xml:id="i-F64E4rK4VDmb2ynkwEC9h6">
            Andra rapporter har visat att upp till hälften av den palestinska
            myndighetens budget förskingras varje år. En studie från Palestinian
            Center for Policy and Survey Research visar att 79 procent av
            palestinierna ser den palestinska myndigheten som korrupt.
          </p>
          <p xml:id="i-Q8ER23W91W9uAFbD8cCp4o">
            Den palestinska myndigheten har också enorma problem med mänskliga
            rättigheter. Förtrycket av yttrandefriheten och terroriserandet
            av den egna befolkningen fortsätter, utan att straff för detta
            utmäts. Kvinnor utsätts för diskriminering och våld och i Gaza
            fortsätter Hamas att låta så kallade domstolar mäta ut dödsstraff
            och genomföra offent­liga avrättningar.
          </p>
          <p xml:id="i-TJiMqcPCAuzYBcmTBGoF4g">
            Myndigheten har deltagit mycket aktivt i spridandet av antisemitiska
            konspirations­teorier och hat mot judar. Skolmaterial som glorifierar
            våld och martyrskap och uppma­nar barn att bokstavligen offra
            sina liv i religionens namn har lett till att EU-parlamentet beslutat
            att frysa en del av sitt bistånd. Även USA har fattat liknande
            beslut. Trots allt detta fortsätter Sverige genomföra utbetalningar.
            Det svenska biståndet till den palestin­ska myndigheten uppgår
            enligt oberoende bedömare till 800 miljoner kronor per år vilket
            inkluderar både bilateralt och humanitärt stöd och stöd till civilsamhällesorganisationer.
          </p>
          <p xml:id="i-FHTRD8xCqD23rkyiEbvApr">
            Sverigedemokraterna är mycket skeptiska till att ungefär 40 miljoner
            kronor inom det bilaterala stödet betalades ut till projekt inom
            konst, dans, cirkus och media under 2017. Vi ställer oss också
            frågande till om Sida klarade att följa upp det individuella projektbaserade
            stödet till 76 olika civilsamhällesorganisationer samma år. Med
            tanke på de enorma problemen med korruption bör även en viss tveksamhet
            till de stora investeringar som gjorts i infrastruktur finnas.
            Sverigedemokraterna anser att bidraget till den palestinska myndigheten
            skall upphöra under de omständigheter som nu råder.
          </p>
          <head xml:id="i-MZR4Ccb8sn8WgjResnWef" type="h2">
            Exempel 3 Internationella biståndsfonder – Afghanistan Reconstruction
            Trust Fund (ARTF)
          </head>
          <p xml:id="i-8RpGzTNEu9j93QWAS58ae2">
            Afghanistan är ett av världens mest fattiga och korrumperade
            länder, nerslitet efter flera årtionden av krig och religiöst
            förtryck. Afghanistan Reconstruction Trust Fund (ARTF) är ett
            instrument som upprättades 2002 för att stödja återuppbyggnaden
            av landet efter talibanregimens fall. Fonden har spenderat 10
            miljarder USD sedan den upprättades och en del av pengarna används
            till något som liknar budgetstöd. En oberoende granskning publicerad
            av Special Inspector General for Afghanistan Reconstruction (Sigar)
            2018 pekar på ett antal mycket allvarliga problem med hur fonden
            skötts. Återkommande kontroll av betalningsmottagare har inte
            genomförts, och det har inte heller funnits någon mekanism för
            att ge biståndsgivare information om när eventuella kontroller
            genomförts, trots avtal som föreskriver detta. De afghanska myndigheterna
            har inte klarat av att av­lägga korrekta rapporter över hur medel
            använts. Fonden har regelmässigt betalat ut löner till anställda
            utan att kontrollera att listade personer verkligen finns och
            verkligen är anställda. Det har vidare funnits alldeles för stora
            frihetsgrader i hur afghanska myn­digheter fått använda medlen
            och varken givare eller Världsbanken har haft befogenhet att stoppa
            pågående projekt.
          </p>
          <p xml:id="i-En7vNAEKJCVYho3sSPVHqk">
            Sverige bidrar med en halv miljard mellan 2014 och 2020, och
            betalningarna fort­sätter trots att Sverige vet att mycket av
            pengarna försvinner i korruption som i sig för­värrar situationen
            i landet. Sida motiverar fortsatta utbetalningar med att givarländerna,
            Världsbanken och den afghanska regeringen har kommit överens om
            att sjösätta en anti­korruptionsplan. Sverigedemokraterna vill
            istället att utbetalningarna skall frysas tills planen kan påvisas
            ha gett effekt.
          </p>
          <head xml:id="i-234c1ijTssTA6cfvbMmC1G" type="h2">
            Exempel 4 Islamic Relief Fund
          </head>
          <p xml:id="i-R7szh295TzrrJxdBApdcHw">
            Sverigedemokraterna har i frågor till statsrådet Peter Eriksson
            lyft avslöjanden om att svenskt bistånd går till islamistiska
            Muslimska brödraskapets biståndsorganisation Islamic Relief och
            dess olika underorganisationer.
          </p>
          <p xml:id="i-DMUW8zJMkDrpRUH5aTNLUY">
            Islamic Relief är en av Muslimska brödraskapets två tongivande
            biståndsorganisa­tioner. Den andra, Muslim Aid, leds i Sverige
            av den tidigare bostadsministern Mehmet Kaplan men ingår inte
            i den statliga biståndsorganisationen Sidas urval av civilsamhäl­lesorganisationer
            att kanalisera bistånd genom.
          </p>
          <p xml:id="i-PfzaTXsP5ZWTSNd7hM7bXn">
            Sida har tidigare inlett ett samarbete med Islamic Relief Turkey
            för att arbeta med Syrien. Nu har det framkommit att Sverige också
            inlett samarbete med Islamic Relief Sudan.
          </p>
          <p xml:id="i-5b1SmjGCKpy7tQ6aCcW998">
            Islamic Relief Sudan har historiskt sett varit en problematisk
            partner. Den amerikan­ska kristna biståndsorganisationen World
            Vision, som Sverige samarbetar med som partner, har arbetat både
            med den tidigare regeringschefen Omar al-Bashir och med Islamic
            Relief. Omar al-Bashir har begärts häktad för krigsförbrytelser
            och brott mot mänskligheten av den internationella brottmålsdomstolen
            ICC. Omar al-Bashir uppges själv ha deltagit i Islamic Reliefs
            styrelsemöten och krävt att World Vision skulle inleda samarbetet
            med Islamic Relief. Enligt amerikanska underrättelsekällor slussade
            Islamic Relief, under Omar al-Bashirs tid som statschef så sent
            som 2018 och 2019, pengar vidare till al-Qaidas nätverk av terrorgrupper.
            World Vision hävdade offentligt att de inte visste något om detta,
            men US Treasury, som utrett frågan, pekar på motsatsen.
          </p>
          <p xml:id="i-MKhvGYtyBA5EvQ28Tzvnck">
            Sverige har sedan regeringsskiftet 2014 inlett ett allt tydligare
            samarbete med Islamic Relief, antingen via Sida eller via World
            Vision som ett av flera möjliga mellan­steg. Tyskland beslöt i
            september 2020 att avbryta sitt samarbete med Islamic Relief Fund.
            Sverigedemokraterna anser att även Sverige bör stoppa biståndet
            till fonden.
          </p>
          <p xml:id="i-85gNcctJfuM4W2vpDhb1m7">
            De fyra exemplen ovan belyser ett stort behov av skärpta krav
            på styrning, kontroll och uppföljning inom det multilaterala biståndet.
          </p>
          <p xml:id="i-NGC69UwwifK7YwKwfEi14N">
            Vi föreslår därför följande: Regeringen bör ställa krav på att
            samarbetet med inter­nationella biståndsfonder ska regleras i
            avtal med vissa minimiklausuler som Sida och UD inte får avvika
            från. Dessa regler ska stadga att svensk myndighet alltid ska
            ha en oberoende rätt att utföra kontroller, begära in kontrolluppgifter
            från betalningsmottagare och få del av uppföljningsrapporter och
            andra dokument.
          </p>
          <p xml:id="i-3MF6pLNvXD9NKmVzSceDYB">
            Regeringen bör ställa krav på internationella biståndsfonder
            som innebär att de inte ska tillåtas göra avsteg från reglerna
            om uppföljning och kontroll på grund av att situa­tionen på marken
            gör sådana kontroller svåra eller omöjliga. I en sådan situation
            är det bättre att inte betala ut några medel alls eftersom utbetalningar
            riskerar att hamna i fien­dens händer eller försvinna i korruption
            – scenarier som allvarligt kan förvärra situatio­nen i landet.
          </p>
          <p xml:id="i-7fZJBZ92fDF1bRZnk148Me">
            Regeringen bör kräva att Sida och UD, i avtal med fonder som
            mottager svenska biståndsmedel, i fall där det finns sannolika
            skäl att misstänka oegentligheter, ska ha rätt att frysa fondens
            utbetalningar till berörda projekt eller mottagare.
          </p>
          <p xml:id="i-K5PddzA4FveizQEcZs9cu2">
            Regeringen bör därtill snarast upprätta ett regelverk som tvingar
            Sida och UD att omedelbart frysa betalningar till fonder som misstänks
            brista i kontroll eller uppföljning eller har problem med korruption.
          </p>
          <p xml:id="i-TGc9CkiGLg63mkmXNwzKzZ">
            Regeringen bör ta fram nya riktlinjer till Sida som stadgar att
            alla samarbetspartners måste förbinda sig att inte överstiga en
            fastlagd skälig lönenivå för ledande personer, att hålla rimliga
            transaktionskostnader samt öppet redovisa transaktionskostnader
            och löner.
          </p>
          <p xml:id="i-BSeC3vZYypqK9DXNsTamRm">
            Regeringen bör formulera en strategi för att göra ledande personer
            hos Sidas sam­arbetspartners personligen ansvariga i de fall de
            bryter mot avtalen om skälig lön. Sådant ansvar kan utkrävas antingen
            genom avtal mellan Sida och personerna eller genom ett straffbud
            om avtalsbrott mot avtal med Sida.
          </p>
          <head xml:id="i-WJVNqQ435RR1bZ53K4f3LB" type="h1">
            Tydligare redovisning av genomförande parters arbete
          </head>
          <p xml:id="i-UeKNaxinti4VHCCThvyR7t">
            Sverigedemokraterna är positiva till en sammanhängande strategi
            för multilateralt ut­vecklingssamarbete och menar att en sådan
            strategi utgör en bra grund för framtida beslutsfattande. En ökad
            transparens inom biståndet bör genomföras där det är möjligt,
            för att följa biståndet från givare till genomförande. Initiativet
            openaid.se är välkommet, men innehåller samtidigt en del brister.
          </p>
          <p xml:id="i-WYgBjM8FdaNFhb5XtQ6mYg">
            För att komplettera resultatskrivelserna till riksdagen, menar
            vi, bör informationen som framgår på openaid.se utvecklas och
            även exempel på resultat tydligare redovisas.
          </p>
          <p xml:id="i-4mdabbZFCJ7x7YN82BZcpZ">
            När bistånd kanaliseras via multilaterala organisationer är det
            ofta en kanal för andra genomförandepartners inom ramen för insatserna.
            Exempelvis förmedlas en betydande del av Sidas stöd till FN vidare
            till civilsamhällesorganisationer, såväl nationella som lokala
            gräsrotsorganisationer. De stora landbaserade humanitära fonderna
            kanaliserar i vissa fall upp till 80 procent av medlen genom enskilda
            organisationer.
          </p>
          <p xml:id="i-HzRHMpttGMH1x9WBGFAMju">
            Användandet av multilaterala organisationer för att kanalisera
            svenskt bilateralt bistånd har ökat kraftigt under 2000-talet
            vilket innebär att det finns risk att en alltför stor tilltro
            sätts till dessa organisationer, samtidigt som kontrollen och
            uppföljningen i hela kedjan halkar efter. Transparensen bör förbättras
            och det måste bli betydligt lättare att kunna följa ett bistånd
            inom exempelvis ett landområde från givare genom multilate­rala
            organisationer till genomförandeparten. Andelen av Sveriges bistånd
            som kanalise­ras via multilaterala organisationer bör nu minskas
            något. Sverige har speciell kompe­tens inom vissa områden och
            bör öka andelen av bistånd i bilaterala projekt knutna till svensk
            specialistkunskap.
          </p>
          <p xml:id="i-2awBAwKBrnebUi4mV8fWAV">
            Riksdagen bör vidare uppdra till regeringen att tydligare redovisa
            i vilken grad genomförande parter efterlever Sveriges strategi
            och målsättningar inom biståndet i kommande resultatredovisningar
            av det multilaterala biståndet.
          </p>
          <head xml:id="i-2Hs2yNF63bz7xUt13nQZXt" type="h1">
            Bistånd och hbt
          </head>
          <p xml:id="i-85MFv5gpRXKVib1KJc2UGu">
            De länder som får mest bilateralt bistånd av Sverige (2018) är
            Afghanistan, Tanzania, Somalia, Demokratiska republiken Kongo
            och Etiopien. En stor del av svenskt stöd syftar specifikt till
            att stärka statsförvaltningen och olika myndigheters organisatoriska
            förmågor i dessa länder. Samtidigt utövar myndigheterna i åtminstone
            fyra av de fem länderna (Afghanistan, Tanzania, Somalia och Etiopien)
            ett synnerligen brutalt och också lagstadgat förtryck mot hbt-personer
            och andra sexuella minoriteter, något som klargörs i rapporten
            ”State sponsored homophobia” som ges ut av Lesbian, Gay, Bisexual,
            Trans and Intersex Association (LIGA).
          </p>
          <p xml:id="i-Tf1QJog5V9BmzKGjTShm7A">
            I Tanzania riskerar den som begår en frivillig homosexuell handling
            livstids fängelse medan samma gärning ger 15 års fängelse i Etiopien.
            I Somalia och Afghanistan är situationen mer osäker. En del av
            brottsbalken stadgar att homosexuella handlingar bestraffas med
            fängelse, men i Afghanistan kan domare implementera straff direkt
            ur koranen, döma enligt lagen om otrohet eller döma utefter eget
            tycke, inklusive med dödsstraff. Detta samtidigt som det afghanska
            rättsväsendet finansieras med svenskt bistånd.
          </p>
          <p xml:id="i-UbtpTfTS7d6gZtNqo2KyDT">
            Svenskt bistånd har länge varit, och ska fortsätta att vara,
            ett av många verktyg för att utöva svenska diplomatiska intressen,
            däribland positiv social utveckling i mottagar­landet. Det uppstår
            ett moraliskt dilemma när svenskt bistånd riskerar att bidra till
            att mänskliga rättigheter allvarligt kränks, så som skett i dessa
            länder. Tyvärr har svenskt bistånd inte påverkat situationen i
            dessa länder tillräckligt mycket. Vi ser mycket få signaler som
            tyder på att ens något av dessa fyra länder är på väg att förändra
            sin inställ­ning till sexuella minoriteters rättigheter. Den nuvarande
            svenska strategin bidrar således till att finansiera och legitimera
            dessa staters förtryck, utan att påverka i rätt riktning.
          </p>
          <p xml:id="i-XwWARte32ywnBf46WHNYfw">
            Vi vill därför att Sverige genomför en analys av biståndet vilken
            syftar till att kart­lägga och avsluta bistånd som finansierar
            myndigheter eller organisationer som aktivt förtrycker och kränker
            hbt-personers mänskliga rättigheter.
          </p>
          <head xml:id="i-L2FZYTgD3X45C6SPYBA6Ng" type="h1">
            Avräkningar från biståndsbudgeten
          </head>
          <p xml:id="i-WFTXYUdGnNaA31ccPBimBE">
            Aldrig förr har så många människor lämnat sina hem, på flykt
            eller i sökande efter ett bättre liv. Detta har varit mycket märkbart
            i norra Europa och allra mest i Sverige eftersom vi har haft och
            till stora delar fortfarande har de mest generösa villkoren. Att
            människor migrerar är naturligt, inte minst i tider av befolkningsökning,
            konflikter och miljöförändringar, men det innebär samtidigt att
            värdsamfundet och enskilda utvecklade länder åsamkas stora kostnader.
            Sverige har under flera år stått för de högsta avräkning­arna
            i biståndsbudgeten genom att använda sig av OECD-Dacs principer
            om avräkning­ar från biståndsbudgeten. Att Sverige och många andra
            länder använder sig av denna princip är förståeligt ur ett nationalekonomiskt
            perspektiv. Samtidigt är det oetiskt och ineffektivt på sikt,
            eftersom det innebär att notan för det inhemska mottagandet av
            in­vandrare skickas till de absolut mest utsatta och förtryckta
            människorna i fattiga länder, till vilka biståndet annars skulle
            ha gått.
          </p>
          <p xml:id="i-9rhjjE7BRfciMYVsJ5hW6r">
            Biståndets huvuduppgift är att skapa drägliga levnadsförhållanden
            i fattiga och kris­drabbade länder. Bistånd hjälper många fler
            människor än om pengarna används till en dåligt skött invandringspolitik
            som ändå inte visat sig klara att integrera Sveriges all­deles
            för stora invandring.
          </p>
          <p xml:id="i-Jnbtt49Dr9E1zEZmr8snjN">
            Så snart Sverige skapat en mer restriktiv och långsiktigt hållbar
            invandringspolitik, bör dessa medel åter inriktas på internationellt
            bistånd.
          </p>
        </div>
        <div xml:id="i-5irY9M9b8VrAsCJ7PLEHyB" type="signatureBlock">
          <list xml:id="i-JmzoumC6wnEknjgPiBTHGU">
            <item xml:id="i-AKdDoTvAHW9PVEcH2uosCv" type="signature">
              Mats Nordberg (SD)
            </item>
            <item xml:id="i-HXxsA1Ae1VnCKLX7bEJWoZ" type="signature">
              Markus Wiechel (SD)
            </item>
            <item xml:id="i-2Xp7WE8kGRkvpfE26CthWk" type="signature">
              Björn Söder (SD)
            </item>
            <item xml:id="i-2Tt7ipZk7kQJhmDQNKXJk8" type="signature">
              Sara Gille (SD)
            </item>
            <item xml:id="i-7Gm7pLteKyZpkaNdjckrbd" type="signature">
              Julia Kronlid (SD)
            </item>
          </list>
        </div>
      </div>
    </body>
  </text>
</TEI>
