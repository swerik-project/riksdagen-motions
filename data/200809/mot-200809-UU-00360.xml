<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00360">
  <teiHeader>
    <fileDesc>
      <titleStmt>
        <title>Kvinna i världen</title>
        <author corresp="i-43NmWWYd8vEgZrkoXWWCXx i-BaBRFz7sgjhbuqYiz8u7vt">av Rosita Runegrund och Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinna i världen</title>
          <idno type="rdwebb">GW02U360</idno>
          <rs type="number">U360</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U360/text</ref>
          <ref type="dokument_url_html">http://data.riksdagen.se/dokument/GW02U360</ref>
          <ref type="dokumentstatus_url_xml">http://data.riksdagen.se/dokumentstatus/GW02U360</ref>
          <ref type="doc">http://data.riksdagen.se/fil/F2724169-5227-472F-896F-5D5D5E57BB30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DLai7B4NerfUUFfwS16krR" type="signed"/>
        <correspContext corresp="i-DLai7B4NerfUUFfwS16krR">
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-4WrRU9QrD6mcV26MPRG43d" type="numbering">
          <date when="2008-10-09"/>
        </correspAction>
        <correspAction xml:id="i-231jxHVSy4jYNhxVfjooxb" type="transfer">
          <date when="2008-10-08"/>
        </correspAction>
        <correspAction xml:id="i-EQpNBLJycVhyfZCKhy6msy" type="submission">
          <date when="2008-10-07"/>
        </correspAction>
        <correspAction xml:id="i-JNDFQbJh5bZLm1oDy33Mei" type="assigned"/>
        <correspContext corresp="i-JNDFQbJh5bZLm1oDy33Mei">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2Ypd9CKPwquvGGPFfgX9fi">
            Förslag till riksdagsbeslut
          </head>
          <list style="ol">
            <item xml:id="i-SgQZ9nYJMm41mYrvB3DegJ">
              Riksdagen tillkännager för regeringen som sin mening vad som
              anförs i motionen om att regeringen i bilaterala och multilaterala
              kontakter med andra länder ska verka för att traditionella lagar
              som diskriminerar kvinnor avskaffas.
            </item>
            <item xml:id="i-MR5Ppms5ftHDcmu6NGEeCG">
              Riksdagen tillkännager för regeringen som sin mening vad som
              anförs i motionen om att en uppföljningsmekanism för resolution
              1325 bör upprättas.
            </item>
            <item xml:id="i-xbbEc95m4kssE5cM8VaVB">
              Riksdagen tillkännager för regeringen som sin mening vad som
              anförs i motionen om att verka för en global ökning av antalet
              kvinnor som deltar på högsta politiska nivå.
            </item>
            <item xml:id="i-KoHb6iAXJoTQupe7g6BF3s">
              Riksdagen tillkännager för regeringen som sin mening vad som
              anförs i motionen om att verka för en minskad klyfta mellan kvinnors
              och mäns tillgång till mark, krediter och produktionsmedel.
            </item>
            <item xml:id="i-Bc7kLyNiEjnR8dnaUhekzo">
              Riksdagen tillkännager för regeringen som sin mening vad som
              anförs i motionen om att verka för att EU tar ett större ansvar
              för att implementera resolution 1325.
            </item>
            <item xml:id="i-3XwzvrbduNXkWQH7ebuhbC">
              Riksdagen tillkännager för regeringen som sin mening vad som
              anförs i motionen om att Sverige bör utarbeta en ny nationell
              handlingsplan för resolution 1325.
            </item>
            <item xml:id="i-5FvVdPicG7MtLqzz7X1Wvz">
              Riksdagen tillkännager för regeringen som sin mening vad som
              anförs i motionen om att svenskt bistånd i ökad grad bör riktas
              till kvinnor i mottagarländerna.
            </item>
            <item xml:id="i-Jd83DPXMb9fPS7rhZKY6FG">
              Riksdagen tillkännager för regeringen som sin mening vad som
              anförs i motionen om att i biståndsprojekt stärka kvinnors ekonomiska
              ställning genom mikrokrediter.
            </item>
            <item xml:id="i-RohwFypgZwo5jNVjNV9kJG">
              Riksdagen tillkännager för regeringen som sin mening vad som
              anförs i motionen om att initiera en omfattande skärpning av uppförandekoden
              inom FN-systemet, samt att utbildningen av våra egna svenska soldater
              i internationell tjänst skärps ytterligare i detta avseende.
            </item>
            <item xml:id="i-UhhKq5p7TSknUhWPzuGH8x">
              Riksdagen tillkännager för regeringen som sin mening vad som
              anförs i motionen om att den svenska biståndspolitiken ska klargöra
              att främjandet av jämställdhet mellan könen och stärkta ekonomiska
              och sociala rättigheter för kvinnor och flickor ska vara en av
              de parametrar som styr om ett land ska få svenskt bistånd.
            </item>
            <item xml:id="i-HKZ4i6GLw9X9kS8defXEX7">
              Riksdagen tillkännager för regeringen som sin mening vad som
              anförs i motionen om vikten av att i det internationella arbetet
              uppmärksamma strukturella skillnader så att miljöarbetet även
              inkluderar åtgärder som förbättrar jämställdheten samt levnadsvillkoren
              för kvinnor runtom i världen och inkluderar kvinnor i beslutsfattande
              processer.
            </item>
            <item xml:id="i-7839yZvfT18bk53JphVBQF">
              Riksdagen tillkännager för regeringen som sin mening vad som
              anförs i motionen om vikten av att stärka arbetet med sexuell
              och reproduktiv hälsa i biståndsarbetet.
            </item>
            <item xml:id="i-7CE8ZcULvmmzMgW728qU7W">
              Riksdagen tillkännager för regeringen som sin mening vad som
              anförs i motionen om betydelsen av att Sverige under sitt ordförandeskap
              i EU 2009 lyfter fram FN:s resolution 1325.
            </item>
          </list>
        </div>
        <div type="motContent">
          <head xml:id="i-LxsMSNhd3omwQth6nWJxCZ" type="h1">
            Inledning
          </head>
          <p xml:id="i-EcSM2pjwK3JWXhfLMgxFqV">
            Jämställdhet, mänskliga rättigheter och demokrati är begrepp
            som hör ihop. I arbetet med att uppnå skydd av de mänskliga rättigheterna
            för alla och en allmän demokratiutveckling, måste också jämställdhetsbegreppet
            ingå. Arbetet för mänskliga rättigheter och således jämställdhet
            är oerhört angeläget i såväl internationella som nationella sammanhang.
            Föraktet mot kvinnor i många av världens länder som bland annat
            tar sig uttryck i de systematiska våldtäkterna vid krigssituationer
            är vidriga brott mot mänskliga rättigheter och jämställdhet.
          </p>
          <p xml:id="i-GEUC6pxCgyjMG9V6AuEp4J">
            Under FN:s kvinnokonferens i Peking 1995 antog världens länder
            en deklaration och en handlingsplan för kvinnors rättigheter,
            som var politiskt men inte juridiskt bindande. Vid konferensen
            antogs en handlingsplan mot diskriminering av kvinnor, som ställde
            krav på länderna att vidta åtgärder och om nödvändigt anpassa
            lagar för att undanröja alla hinder för jämställdhet. Vi anser
            att den svenska regeringen i sina bilaterala och multilaterala
            kontakter ska verka för att lagar som diskriminerar kvinnor avskaffas.
          </p>
          <head xml:id="i-QcrBPFfg6R6FYKoX4ozmVT" type="h1">
            Resolution 1325
          </head>
          <p xml:id="i-UDy9L74nKbVie9u4VxrAZz">
            Den 31 oktober år 2000 beslutade FN:s säkerhetsråd att anta resolution
            1325 om kvinnor, fred och säkerhet. Resolutionen syftar till att
            öka kvinnors deltagande i arbetet med att förebygga, hantera och
            lösa konflikter. Genom antagandet av resolutionen blev kopplingen
            mellan jämställdhet, hållbar utveckling och internationell säkerhet
            officiellt erkänd. När det gäller implementeringen och uppföljningen
            finns det dock en hel del kvar att göra.
          </p>
          <head xml:id="i-9fXLVBeJNVLzUF9uear1tV" type="h2">
            Kvinnor i krig
          </head>
          <p xml:id="i-W5NVpiGZtjuux2n3D6iQC9">
            Många konflikter i världen resulterar i krig. En av förutsättningarna
            för att uppnå långsiktig fred och stabilitet är att involvera
            det civila samhället i fredsprocessen, vid fredsförhandlingar
            och försoningsarbete. Dessvärre utestängs alltför ofta halva befolkningen,
            nämligen kvinnorna, helt från det fredsuppbyggande arbetet. Trots
            att de både drabbas hårdast av konsekvenserna av krig och är som
            mest benägna att samarbeta och söka fredliga lösningar.
          </p>
          <p xml:id="i-A31yacBqz9jkjaBmF5vzTB">
            Kvinnor får som regel inte tillräckligt skydd mot det sexuella
            våld som används som vapen för underkastelse av länder och folk.
            Vi anser att kvinnors utsatta situation i krig måste uppmärksammas
            än mer av FN och andra internationella organ och att skyddsbilden
            förstärks vid krig. Kvinnor på flykt ska erbjudas särskilt skydd
            mot sexuella övergrepp och annat våld som sker i flyktinglägren.
            Vi anser med anledning av den sexhandel som bedrivs i krisdrabbade
            områden där det finns FN-personal att den svenska regeringen bör
            initiera en omfattande skärpning av uppförandekoden inom FN-systemet,
            samt att utbildningen av våra egna svenska soldater i internationell
            tjänst skärps ytterligare i detta avseende.
          </p>
          <head xml:id="i-USn7DFd8uGL7YF7kGFLxTk" type="h3">
            Våldtäkt som vapen
          </head>
          <p xml:id="i-7TYX6Hn5oGW4mbbLggQ5qg">
            Allt oftare används våldtäkt systematiskt som ett vapen i kris-
            och krigsdrabbade områden, särskilt vid etnisk rensning då våldtäkt
            sätts i system för att bryta ner befolkningen.
          </p>
          <p xml:id="i-VdqMegooNkNVAqc1kJxNfh">
            Hundratusentals kvinnor runt om i världen lever med de skador
            som dessa övergrepp medför. Också kvinnornas omgivning drabbas.
            Våldtäkter i krig har först nu kommit att betraktas som ett brott
            mot mänskligheten och är sedan 2002 uppfört som krigsbrott enligt
            Romstadgan för den internationella domstolen i Haag.
          </p>
          <head xml:id="i-YV912kZnNwH7XuHx4Lfqe4" type="h2">
            Kvinnor och postkonfliktsituationer
          </head>
          <p xml:id="i-TW4ePJWQAkoJzm3CLrjTCL">
            I många kriser och konflikter är det kvinnorna som håller igång
            samhället. De får då ersätta den sociala service som slagits ut,
            samt ta hand om sjuka och skadade.
          </p>
          <p xml:id="i-MeebCoyDK2egFxJoHhmr6A">
            Kvinnorna har ofta också stort ansvar vid återuppbyggnadsprocessen.
            De spelar ofta en viktig roll vid återintegreringen av f.d. soldater
            och krigsdrabbade grupper.
          </p>
          <p xml:id="i-CfWD5cDNnuYYCkwu84RJdc">
            När konflikten är över har kvinnorna en möjlighet att vara med
            och forma framtiden. Det är viktigt att man här tillvaratar den
            kompetens som kvinnor har.
          </p>
          <head xml:id="i-NCBUHSzwrrSyLMnm3BGeXo" type="h2">
            Kvinnor i politiken
          </head>
          <p xml:id="i-M9ef1kPQRsuUdBzArpaTYP">
            Målet för Unifem (FN:s utvecklingsfond för kvinnor) om att kvinnorepresentationen
            på viktiga beslutsfattande positioner ska utgöra minst 30 % har
            antagits vid flera internationella konferenser sedan 1990-talet.
            Trots att vissa framsteg gjorts i alla världens regioner visar
            Unifem att kvinnor generellt fortfarande lyser med sin frånvaro
            i länders parlament. Trots att kvinnor utgör mer än hälften av
            världens befolkning får de sällan vara med och påverka beslut
            som är avgörande för deras livssituation. Endast 17 % av världens
            parlamentariker är kvinnor (Unifem United Nations Development
            Fund for Women). Vi menar att kvinnorepresentationen i de nationella
            parlamenten måste öka, vilket kan åstadkommas genom att stödja
            lokala och nationella kvinnoorganisationer att försöka få in fler
            kvinnor på valbara platser på listor. För en demokratis utveckling
            är det av mycket stor betydelse att sambanden mellan parlamenten
            och det civila samhället på olika sätt stärks.
          </p>
          <head xml:id="i-GwrWnrR9dgdPi81u8EifVX" type="h2">
            Riktat bistånd till kvinnor
          </head>
          <p xml:id="i-NAdRoxazoWx1t6N85dScgQ">
            Undersökningar pekar på att bistånd riktat till kvinnor ger bättre
            samhällsekonomiska resultat än övrigt bistånd. Biståndet gagnar
            i allmänhet även hela familjen och effekterna blir därmed större.
            Ekonomiska lån riktade till kvinnor betalas tillbaka i större
            utsträckning än lån riktade till män. Organisationen Hand in Hand
            som framgångsrikt bedriver ett arbete med mikrokrediter riktat
            till kvinnor har en återbetalningsprocent på nästan 100 %. I de
            fall organisationen försökt genomföra samma process gentemot manliga
            låntagare, har resultatet varit så nedslående att man avbrutit
            försöken.
          </p>
          <p xml:id="i-TAmTxZGxWuzJFfJqVfEV9q">
            I en rapport från Världsbanken konstateras att länder som förbättrar
            kvinnors rättigheter och tillgång till skolutbildning och andra
            resurser får lägre andel fattigdom, snabbare ekonomisk tillväxt
            och mindre korruption än länder som inte gör sådana ansträngningar
            till förmån för kvinnorna. Jämställdhet är således mycket starkt
            förknippat med ekonomi och utveckling och av avgörande betydelse
            för att uppnå effektiv och hållbar utveckling i utvecklingsländerna.
            Det finns många exempel som visar att ett sätt att minska fattigdomen
            i världen är att höja kvinnors och barns status. Deras fattigdom
            är till stora delar strukturell. Kvinnor saknar allt som oftast
            ekonomiska tillgångar, egendom, makt, utbildning, sjukvård och
            är utsatta för våld och diskriminering på grund av sitt kön.
          </p>
          <p xml:id="i-CaE1NpqhtYhTsP7i7X3gye">
            Främjandet av jämställdhet mellan könen och stärkta ekonomiska
            och sociala rättigheter för kvinnor och flickor ska vara en av
            de parametrar som styr om ett land ska få ta del av svenskt bistånd.
            Jämställdhet mellan könen ska beaktas vid val av projekt och vilka
            metoder som ska användas inom utvecklingssamarbetet. För att det
            ska vara möjligt att följa upp programmet och bedöma verkningarna
            måste det uppställas tydliga mätbara kvantitativa och kvalitativa
            mål. Ett jämställdhetsmål kan vara att den politiska församlingen
            ska bestå av minst en fjärdedel kvinnor.
          </p>
          <head xml:id="i-Ho7gu5JbvLEhGCG1i1p4aN" type="h3">
            Kvinnor och fattigdom
          </head>
          <p xml:id="i-8xqWZPQdux58C2nKgobPCh">
            Sida anger att 99 % av världens samlade förmögenheter ägs av
            män och 90 % av inkomsterna tillfaller män. Världsbanken konstaterar
            att en människas kön ofta är avgörande för hennes tillgång till
            och kontroll över resurser.
          </p>
          <head xml:id="i-DukyzwFrVaKCf1pr5jD96M" type="h3">
            Kvinnor och utbildning
          </head>
          <p xml:id="i-V4mvyoZYujGZAg9U1mBKVT">
            Av världens vuxna analfabeter är två tredjedelar kvinnor, samtidigt
            som utbildning av kvinnor är en nyckel till utveckling. Flickor
            och kvinnor diskrimineras ofta i utbildning och yrkesliv. Att
            satsa på att förbättra kvinnors hälsa och att underlätta kvinnors
            arbete, genom mekanisering och utbildning, är ofta avgörande för
            att öka produktionen inom exempelvis jordbruket och förbättra
            människors levnadsvillkor. Enligt Världsbanken är finansiering
            av utbildning för flickor och unga kvinnor den mest kostnadseffektiva
            investering som finns i biståndssammanhang.
          </p>
          <p xml:id="i-T9ruihQbzzSW8MLj52bh8P">
            Vi anser därför att svenskt bistånd i ökad grad ska riktas till
            kvinnor i mottagarländerna. Undersökningar pekar på att sådant
            riktat bistånd dessutom ger bättre samhällsekonomiska resultat
            än övrigt bistånd. Allt som oftast utestängs kvinnor från beslutande
            församlingar på diverse politiska nivåer. Detta är en trend som
            måste brytas. Genom riktat bistånd ger man kvinnor den ekonomiska
            makten och därigenom ger man dem också en möjlig väg in i den
            politiska makten. Det är viktigt att vi stödjer det civila samhället
            och ser till att kvinnor kan organisera sig och ta del av den
            demokratiska utvecklingen. För många kvinnor som ännu inte lärt
            sig läsa och skriva är det viktigt att olika kvinnoorganisationer
            kan ge information och stöd till andra kvinnor.
          </p>
          <p xml:id="i-Hg29Zt1J9kUUBiHEjZGume">
            Kvinnors direkta deltagande och inflytande är nödvändigt för
            att skapa ett djupare, bredare och stabilare folkstyre och för
            att bidra till en mer effektiv och positiv utveckling av länder.
            Projekt för att förbättra tillgången till hushållsvatten är mer
            framgångsrika om kvinnor är involverade i planering och genomförande.
            Dessutom behövs jordbruksreformer som ger kvinnor en mer säker
            tillgång till mark. I Afrika söder om Sahara är det främst kvinnor
            som producerar mat och ändå är kvinnor den del av befolkningen
            som har minst tillgång till marken.
          </p>
          <head xml:id="i-Rvw8pTo1BWu8Xsw9yDdeD1" type="h2">
            Kvinnor och miljö
          </head>
          <p xml:id="i-Bz1Eq5EBqfGYzpbNC5Qj6N">
            Miljön är en av de mest grundläggande förutsättningarna för mänsklighetens
            framtid.
          </p>
          <p xml:id="i-GQ74tk72eXoAPzDQ2d8dmc">
            Behovet av nytänkande och effektiva åtgärder är stort och aldrig
            förr har så många engagerat sig i kampen för en bättre miljö.
            Verkningsfulla insatser, ökad kunskap och ett brett internationellt
            samarbete mellan toppolitiker, internationella organisationer,
            företrädare för näringslivet, frivilligorganisationer och vanliga
            medborgare behövs för att bromsa den negativa utvecklingen och
            bevara miljön för kommande generationer.
          </p>
          <p xml:id="i-XcPpao7JhMwzW8MRKrmjPy">
            Det finns idag en uppsjö av goda idéer, handlingsplaner och resolutioner
            som alla försöker begränsa de största miljöbovarnas skador på
            miljö. Det som förenar de flesta är att de på olika sätt försöker
            ändra konsumtions- och produktionsmönster, samt verka för teknikutveckling
            och forskning, för att skapa en hållbar utveckling och minska
            koldioxidutsläppen, den enskilt största faktorn för den globala
            uppvärmningen och klimathotet.
          </p>
          <p xml:id="i-Xw6s2X12Q6Capzg7Vjy4ut">
            Även om världens företag och industrier står för en stor del
            av miljöbelastningen visar forskningen att även enskilda människors
            val, handlingar, inköp och levnadssätt i stor grad påverkar miljön.
            Beroende på hur stor den negativa belastningen på miljön är, talar
            man om större eller mindre ekologiska fotavtryck som efterlämnas.
            Nya studier visar att kvinnor generellt lämnar mindre ekologiska
            fotavtryck än män.
          </p>
          <p xml:id="i-UarBwaVDfnV4sBb2SsktPU">
            Det som ligger bakom kvinnors och mäns olika ekologiska fotavtryck
            bygger till största delen på de globala skillnaderna som råder
            gällande jämställdhet och ekonomiska tillgångar. Dessa skillnader
            ligger också till grund för att det oftast är kvinnorna som påverkas
            mest vid klimatförändringar och naturkatastrofer, samtidigt som
            de själva har minst negativ påverkan på miljön. Därför är det
            viktigt att dessa strukturella skillnader uppmärksammas så att
            miljöarbetet även inkluderar åtgärder som förbättrar jämställdheten
            samt levnadsvillkoren för kvinnor runtom i världen och inkluderar
            kvinnor i beslutsfattande processer. Dessutom är det av högsta
            betydelse att kunskapen om de ekologiska fotavtrycken används
            så att de som belastar miljön mest ändrar sitt beteende, i syfte
            att både rädda miljön och de miljontals fattiga som idag drabbas
            hårdast av miljöförändringarna. Utmaningen är att både uppmärksamma
            skillnaden mellan fattiga och rika länders klimatpåverkan och
            mellan kvinnors och mäns olika inverkan på miljön.
          </p>
          <p xml:id="i-XNhx29cEPmFxWc9f7mqZEq">
            Kampen för miljön är värdefull, och vi har alla att lära oss
            av varandra, både för vår egen och för de kommande generationernas
            skull. Kvinnor skall ha samma rättigheter och möjligheter till
            utveckling och inflytande som män så att vi gemensamt kan skapa
            ett hållbart, klimatsmart samhälle.
          </p>
          <head xml:id="i-TwzhKzfnaMXUz5oohy4tJy" type="h3">
            Mäns CO 2 -utsläpp påverkar kvinnors och barns hälsa
          </head>
          <p xml:id="i-7mPc81Tojz87QcTxxMJANi">
            Avsaknaden av medel tillsammans med de könsbundna hindren mot
            att äga mark eller ha inflytande vid fattanden av beslut som rör
            det egna samhället gör att kvinnor i den fattiga delen av världen
            befinner sig i en mycket utsatt situation. Detta bidrar också
            till deras utsatthet vid miljörelaterade klimatförändringar och
            miljöförstöring. Detta yttrar sig exempelvis i att kvinnor på
            grund av den ökade torkan behöver gå långa sträckor, ibland upp
            till 30 km om dagen, för att hitta vatten, en ansträngning som
            kostar dem mer än hälften av det dagliga kaloriintaget. Torkan,
            markerosionen och överexploatering av marken bidrar också till
            otillräckliga skördar som innebär bristfälliga näringsintag för
            kvinnorna som av sociokulturella skäl äter sist och äter minst.
            Giftiga bekämpningsmedel och kemikalier i luften, vattnet och
            marken skadar också kvinnornas och barnens hälsa då dessa går
            över till modersmjölken och ger upphov till olika cancerformer,
            hud- och lungproblem. Andra typer av hälsovådliga ämnen återfinns
            i de kvinnodominerade textilindustrierna.
          </p>
          <head xml:id="i-26eg8fNdcHMqJ6vGfXUQKE" type="h2">
            Sexuell och reproduktiv hälsa
          </head>
          <p xml:id="i-U79VBXkGkTrnMhnV4qSBgN">
            Kvinnor som inte ges rätten att äga mark, vara med vid beslut
            och använda jordens resurser saknar ofta också andra rättigheter
            i andra aspekter av det egna livet. Möjligheten att inte kunna
            bestämma över sin egen kropp och möjliga graviditeter, över sin
            civila status, utbildning eller möjligheten att förvärvsarbeta
            gör kvinnor mer sårbara vid plötsliga miljöförändringar. Tidiga
            giftermål, många graviditeter, kvinnlig omskärelse tillsammans
            med icke adekvat läkarvård, dåliga transportmöjligheter, förorenat
            vatten etc. bidrar exempelvis till en fortsatt hög mödra- och
            barndödlighet i utvecklingsländerna. Det är därför viktigt att
            på olika sätt stärka kvinnors ställning i samhället och att lyfta
            fram sexuell och reproduktiv hälsa i biståndsarbetet.
          </p>
          <p xml:id="i-3SBEGCP7yQN7nxR5BiXZJk">
            Också vid kvinnors migration till städerna är det kvinnorna i
            sin underordnade samhällsroll som är de mest sårbara för ekonomiskt
            och sexuellt utnyttjande, misshandel, våld och människohandel.
          </p>
          <p xml:id="i-Wr8Xm3urSu3bvwNoPMKzaR">
            Enligt Amartya Sen, indisk professor vid Harvarduniversitetet
            och vinnare av Sveriges Riksbanks pris i ekonomisk vetenskap,
            är det därför viktigt att
          </p>
          <p xml:id="i-8Wf1j74Sw8qo7vUqagtu2J">
            utveckla jämställdhet mellan könen, genom att vända de olika
            sociala och ekonomiska handikapp som gör kvinnor röst- och maktlösa.
            Detta kan också vara ett av de bästa sätten för att rädda miljön
            och motverka farorna med överbefolkning och andra problem som
            relateras till den ökade befolkningens påfrestningar på miljön
            Kvinnors röster är avgörande för världens framtid inte bara för
            kvinnor.
          </p>
          <head xml:id="i-2yjmwbAX7eQG3FCqm4a8Z4" type="h1">
            EU:s och Sveriges ansvar
          </head>
          <p xml:id="i-PKM8BvG7vYKFG1thMGSt2R">
            I Sverige anses kvinnor vara privilegierade i förhållande till
            kvinnor i andra länder. Trots det finns det fortfarande mycket
            att göra innan jämställdheten mellan kvinnor och män verkligen
            kan sägas vara reell även i vårt land. Genom att Sverige anses
            vara ett föregångsland inom jämställdheten, har vi också ett ansvar
            att driva jämställdhetsarbetet i olika internationella sammanhang.
            Ungefär samtidigt som resolution 1325 antogs av FN:s säkerhetsråd
            beslutade Europaparlamentet om resolutionen European Parliament
            resolution om participation of women in peaceful conflict resolution
            (2000/2025 INI). EU förbinder sig i denna att verka för dess fulla
            implementering, inom EU men också i relationer och avtal med andra.
            Här bör Sverige exempelvis agera för att EU i konflikter i vårt
            närområde verkligen prövar att arbeta i enlighet med resolution
            1325.
          </p>
          <p xml:id="i-QJV8ExD3jBR2cUFjv6Z22Z">
            EU behöver bli än bättre på att fokusera detta arbete genom att
            bland annat ta fram en handlingsplan för rådet och kommissionen
            samt driva på medlemsländerna att anta egna handlingsplaner. Sverige
            har ett stort ansvar att driva på detta arbete. Det är positivt
            att regeringen uttalat ambitioner på detta område i skrivelse
            2007/08:109 Mänskliga rättigheter i svensk utrikespolitik. Sveriges
            egen handlingsplan för genomförandet av 1325 går ut under 2008.
            Biståndsminister Gunilla Carlsson lovade vid Sidas konferens Gender-Based
            Violence att en ny handlingsplan kommer att utarbetas under hösten.
            Vi förutsätter att så blir fallet och att det i samband med detta
            görs en översyn av prioriteringar för att nå bästa möjliga resultat
            i arbetet för att implementera resolution 1325. Det är av oerhörd
            vikt att Sverige under sitt ordförandeskap i EU prioriterar resolution
            1325.
          </p>
        </div>
        <div type="motSignatures">
          <list>
            <item xml:id="i-5jAwwMhjnwaBzNbdfUUzLP" who="i-43NmWWYd8vEgZrkoXWWCXx">
              Rosita Runegrund (kd)
            </item>
            <item xml:id="i-R8qkk7WvooYVywHco1r1gb" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
