<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03665">
  <teiHeader>
    <fileDesc>
      <titleStmt>
        <title>Vårda Sveriges kristna kulturarv</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3665 av Julia Kronlid m.fl. (SD)</title>
          <idno type="rdwebb">H8023665</idno>
          <rs type="number">3665</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023665/text</ref>
          <ref type="dokument_url_html">http://data.riksdagen.se/dokument/H8023665</ref>
          <ref type="dokumentstatus_url_xml">http://data.riksdagen.se/dokumentstatus/H8023665</ref>
          <ref type="docx">http://data.riksdagen.se/fil/0F8F5D8C-2887-4A6C-8744-BC21B350102D</ref>
          <ref type="pdf">http://data.riksdagen.se/fil/A966A73E-1A93-4CF7-8575-F6DE49697434</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-B26idghHcDFecjXMuWkJvP" type="signed"/>
        <correspContext corresp="i-B26idghHcDFecjXMuWkJvP">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction type="submitted" xml:id="i-3MKLfLQpffat4PXJ3HNoeo">
          <date when="2020-10-06"/>
          <time when="16:24:49"/>
        </correspAction>
        <correspAction type="reviewed" xml:id="i-9HxbTn63fcJ1tmuDq4yog2">
          <date when="2020-10-06"/>
          <time when="20:47:59"/>
        </correspAction>
        <correspAction type="referred" xml:id="i-FGvVCtjdfAoN3TqWZ4VBWn">
          <date when="2020-10-14"/>
        </correspAction>
        <correspAction type="assigned" xml:id="i-MxdryPp1DiQRJFhg4Du1Mv">
          <date when="2021-11-16"/>
          <time when="16:20:05"/>
        </correspAction>
        <correspContext corresp="i-MxdryPp1DiQRJFhg4Du1Mv">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-7eDErGRzRhfmoT5nEUG4WL"/>
        <correspContext corresp="i-7eDErGRzRhfmoT5nEUG4WL">
          <ref type="uppgift">2020/21:UbU10</ref>
          <ref type="ref_dok_id">H801UbU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-94z4a153yoffaM33ZJyqGD"/>
        <correspContext corresp="i-94z4a153yoffaM33ZJyqGD">
          <ref type="uppgift">2020/21:UbU12</ref>
          <ref type="ref_dok_id">H801UbU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU12</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6oFNezb7ao7p2LCks9MoeV"/>
        <correspContext corresp="i-6oFNezb7ao7p2LCks9MoeV">
          <ref type="uppgift">2020/21:KU23</ref>
          <ref type="ref_dok_id">H801KU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU23</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2qLgjbk5UQYQvFnFtEezX9"/>
        <correspContext corresp="i-2qLgjbk5UQYQvFnFtEezX9">
          <ref type="uppgift">2020/21:KrU6</ref>
          <ref type="ref_dok_id">H801KrU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3665 av Julia Kronlid m.fl. (SD) Vårda Sveriges kristna kulturarv</div>
      </div>
      <div type="motBody">
        <div type="motProposal" subtype="förslag">
          <head xml:id="i-2rBe7QgccK15N5UeFPUSEL">
            Förslag till riksdagsbeslut
          </head>
          <list style="ol">
            <item xml:id="i-5BoHQk6XnYbPRuT53kC4tB">
              Riksdagen ställer sig bakom det som anförs i motionen om att
              vårda Sveriges kristna kulturarv och tillkännager detta för regeringen.
            </item>
            <item xml:id="i-GkRcRHw8xvJs9sFFgnztcX">
              Riksdagen ställer sig bakom det som anförs i motionen om krafttag
              för att stoppa hot och våld mot bakgrund av personlig trosuppfattning
              och tillkännager detta för regeringen.
            </item>
            <item xml:id="i-NAGf1U8bBmLXYQUgZUhXgZ">
              Riksdagen ställer sig bakom det som anförs i motionen om att
              bevara, värna och stödja Sveriges kristna friskolor och tillkännager
              detta för regeringen.
            </item>
            <item xml:id="i-Mp6VaVc1BRV7KSUAxkpbri">
              Riksdagen ställer sig bakom det som anförs i motionen om att
              tillåta och välkomna skolavslutningar i kyrkan och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-T8W1Qfvyx7UUPCwwvbMWvj">
            Det kristna kulturarvet har tjänat Sverige väl
          </head>
          <p xml:id="i-WjZhtgqWpQmq9JaMaKNgck">
            Det kristna kulturarvet har tjänat Sverige väl och är djupt rotat
            i vår kultur, våra traditioner och sedvänjor, och vår kristna
            värdegrund ligger till grund för vår lagstift­ning. Sverige har
            varit ett kristet land i över tusen år. Få andra idéer och institutioner
            har varit lika betydelsefulla för formandet av den svenska kulturen
            som kristendomen och den svenska kyrkan. Det svenska språket,
            konsten, litteraturen, filosofin, moralen, traditionerna, arkitekturen
            och musiken med flera markörer är alla exempel på uttryck som
            varit och är starkt färgade av vårt kristna arv. Den kulturella
            odlingen är samtidigt en växelverkan med äldre och nyare kulturuttryck
            och värderingar och har format något som är unikt för Sverige.
            Trossamfund i form av både Svenska kyrkan och de kristna frikyrkorna
            i Sverige betyder mycket för människor såväl i den grå vardagen
            som i livets viktigaste stunder när man gifter sig, döper sitt
            barn eller begraver sina föräldrar. De kristna traditionerna är
            fortfarande en självklarhet för de flesta även icke troende och
            verkar som en sammanhållande kraft i vårt samhälle då familjer
            samlas tillsammans för att fira jul, påsk och pingst. Att känna
            till och förstå det svenska kristna och i högsta grad levande
            arvet är en viktig nyckel till att förstå vårt lands historia
            och kultur. I tider av kris – både personlig sådan och kriser
            i samhället – betyder det mycket för männi­skor att kunna vända
            sig till kyrkan. Många kyrkor bedriver också ett betydelsefullt
            arbete för ensamma och utsatta människor i samhällets utkant.
            När samhället miss­lyckats med att hjälpa människor har ibland
            människor med drogmissbruk eller psykisk ohälsa hittat sin räddning
            i sin tro och gemenskapen i kyrkan. Självmord har förhindrats.
            Idag råder tyvärr en ängslighet i att värna det kristna arvet
            av rädsla för att kränka människor med annan trosuppfattning.
            Att värna ett långvarigt arv och en fundamental del av vårt kollektiva
            minne och vår nationella identitet och låta människor bli en del
            av den förståelsen och gemenskapen är fullt förenligt med religionsfrihetens
            grundprincip om å ena sidan rätten att utöva religion och å andra
            sidan rätten att avstå från religion. Varje människas personliga
            trosuppfattning måste få respekteras, men utan en sammanhållande
            gemenskap som är historiskt och kulturellt förankrad riskerar
            samhället att falla isär och det ser vi flera tecken på i dagens
            Sverige. Vi vill därför belysa vikten av att inom ramen för det
            offentligas ansvar särskilt värna, bevara och uppmärksamma vårt
            kristna kulturarv.
          </p>
          <head type="h2" xml:id="i-15tA9uDGY7uxv3JJNs4RSz">
            Stoppa hot och våld på grund av trosuppfattning
          </head>
          <p xml:id="i-V5z8PURfA7dqqQWSusvs1X">
            Sverige har under lång tid varit ett fredligt land där människor
            oavsett trosuppfattning har kunnat leva sida vid sida utan att
            bruka våld gentemot varandra. Den judiska minoriteten i Sverige
            är skyddad enligt lag, är en nationell minoritet och har under
            lång tid varit en självklar del av vårt svenska samhälle. Sverige
            har också under lång tid haft mindre grupper människor med muslimsk,
            hinduisk och buddistisk trosuppfattning, och så länge alla har
            respekterat våra gemensamma lagar och regler och landets kultur
            har detta inte inneburit något problem. På senare tid har dock
            invandringen, segregationen och grupper med våldsbejakande motiv
            och extremistiska inslag vuxit, tillsammans med frånvaron av anpassning
            och en sammanhållningspolitik som bygger på att man respekterar
            den svenska majoritetskulturen, våra normer och värderingar, vilket
            skapat splittring och brist på ömsesidig respekt. Våldsyttringar
            mot personer på grund av deras trosuppfattning har ökat och det
            är en mycket oroande utveckling som regeringen måste ta på allvar
            och sätta stopp för. Judiska synagogor måste betala dyra pengar
            för väktare och extra säkerhetsåtgärder för att inte utsättas
            för våld och hot. Judar i Malmö vågar inte ta på sig kippa av
            rädsla för att utsättas för våld och det har förekommit att muslimska
            kvinnor med slöja har misshandlats. Vi ser också att kristofobiska
            brott tilltar, där offren bekänner sig till kristen tro. Nyligen
            blev en pojke i Malmö misshandlad för att han var kristen och
            bar ett kors. Det har också förekommit att kyrkor som i över tusen
            år har varit fredade i Sverige börjat utsättas för brandattentat
            och skadegörelser. Detta får aldrig accepteras och bli vardag
            i Sverige. En våldshandling mot en person på basis av dess trosuppfattning
            är inte bara ett brott och en kränkning mot personen i fråga,
            utan det är ett brott mot trygghet och religionsfrihet i Sverige.
            Vi vill uppdra till regeringen att tydligt ta avstånd från allt
            våld med religiösa motiv oavsett från vem och mot vem det riktas
            och återkomma med förslag på hur säkerheten och tryggheten kan
            säkras för våra olika kyrkor och samfund i Sverige. Samtidigt
            ska givetvis inte extremistiska eller våldsbejakande uttryck få
            förekomma av samfunden själva.
          </p>
          <head type="h1" xml:id="i-PJgFfD5aMqpWMTUx89Nj4E">
            Värna och bevara Sveriges kristna friskolor
          </head>
          <p xml:id="i-5DDsNjRgZA4XfZ7Y3nFp9z">
            Konfessionella friskolor har varit ett ämne för debatt under
            lång tid i vårt land. Trots sina goda resultat och att elever
            i kristna friskolor har bättre resultat än riksgenomsnittet har
            olika partier med olika ideologiska verktyg ämnat förbjuda konfessionella
            friskolor.
          </p>
          <p xml:id="i-9xZQJ17NQiMLqBZPxaTTrs">
            Viktigt i vårt demokratiska samhälle är att det finns en god
            och bred palett av utbildningsformer, pedagogiska uttryck och
            stimulerande miljöer. I Sverige finns såväl konfessionella som
            icke-konfessionella skolor, som alla måste uppnå samma nivå och
            uppfylla läroplanen. Under den senaste tiden har det riktats mycket
            kritik mot religiösa friskolor och i vissa fall har kritiken varit
            rättfärdigad. När skolor bryter mot det regelverk som satts upp,
            så måste det finnas tydliga riktlinjer för att begränsa skolor
            som upprepade gånger bryter mot regelverket som är satt, så att
            eleverna inte går miste om den utbildning som är utlovad. Att
            införa ett generellt förbud eller ett permanent stopp mot nyetablering
            mot alla religiösa friskolor är dock helt fel sätt att handskas
            med problemen. En läkare botar inte en förkylning genom att amputera
            ett ben. Regeringen utreder möjligheten att helt och permanent
            förbjuda nyetablering av friskolor med konfessionella inslag.
            Utredningen pekar dock på att det finns en problematik med att
            genomföra detta utan att också diskriminera. Om etablerings­stoppet
            genomförs skulle inte etablerade skolor få expandera, byta ort
            eller tas över av nya ägare. Detta skulle ställa till alltför
            stora problem för nuvarande fullt fungerande skolor. Ett tillfälligt
            etableringsstopp för att ta fram hållbara riktlinjer som förebygger
            problematik med skolor som bryter mot grundläggande värderingar,
            som diskriminerar kvinnor eller bryter mot läroplanen skulle vara
            en mer rimlig åtgärd.
          </p>
          <p xml:id="i-XS8z8tUeYhZsK8EMBRD5ge">
            En gemensam nämnare för kristna friskolor runt om i landet är
            en generellt hög nivå på utbildningen och hög popularitet. Skolorna
            är populära både hos människor som är troende kristna och hos
            icke troende som söker sig till de kristna friskolorna för utbildningskvalitén,
            den goda studiemiljön och kamratskap med goda framgångar att skydda
            barnen från mobbning och trakasserier.
          </p>
          <p xml:id="i-QRE1XNeRiA2PbnKoeH7hL5">
            I Sverige har vi en skollag vars syfte är att se till att alla
            barn får en likvärdig utbildning i en trygg och säker miljö. Skolan
            skall vara fri från ideologiska och religiösa påtryckningar för
            att lära barn att testa och tänka själva. Det tycker vi är en
            självklar utgångspunkt som Skolinspektionen har i uppdrag att
            säkerställa.
          </p>
          <p xml:id="i-C2ag2YgycBR7FALBAU4JwD">
            Något som många lagstiftare missat är den grundläggande principen
            vi just nämnt. En kristen friskola är per definition inte en ”kristen
            friskola” som följer en annan läroplan än den som Sveriges riksdag
            bestämt. De följer samma läroplan som alla skolor enligt lag är
            tvingade att följa. Därför menar vi att det ofta blir en snedvridning
            av debatten då man framställer kristna friskolor som skolor med
            en ”kristen” läroplan. Så är inte fallet även om huvudmannen är
            en annan än kommunen.
          </p>
          <p xml:id="i-PskPgv3Jt4JWpP1FophvKo">
            Skolinspektionen granskar i hög grad friskolor, och de friskolor
            som inte lever upp till skollagen och Skolinspektionens granskning
            riskerar att stängas om det finns allvar­liga brister. Det finns
            en nedvärderande attityd som många barn upplever från lärare och
            andra elever som ser ner på tro i allmänhet. I en rapport som
            SKR (Sveriges kristna råd) tog fram nyligen visade resultatet
            att närmare hälften av alla kristna elever upplevt mobbning för
            sin tro. Mobbning som alltför ofta kommer från lärare. Det är
            ett stort problem för de familjer som utsätts för kränkningar
            och något som riksdagen bör ta på allvar. Att familjer skall ha
            rätt att välja en skola som utgör trygghet för deras barn är något
            vi värnar. Det innefattar naturligtvis även kristna friskolor.
          </p>
          <p xml:id="i-AFDAmaFXr2pRn6LvRoV9ze">
            I en tid när studieresultaten sjunker alltmer så är det märkligt
            att regeringen vill försvåra för flera av de skolor som presterar
            bra och lockar många elever, inte sällan kristna friskolor. Kristendomen
            har under en mycket lång tid varit sammansvetsad med det svenska
            samhället och skolväsendet; kristna traditioner och etik man finner
            inom kristendomen har format det samhälle vi i dag lever och verkar
            i. I skolans läroplan står det uttryckligen att skolans värdegrund
            ska överensstämma med den etik som förvaltats av kristen tradition
            och västerländsk humanism. Vi vill därför att uppdra till regeringen
            att värna och bevara landets väl fungerande kristna friskolor.
          </p>
          <head type="h1" xml:id="i-WoCs8KqTMyPWkFSaSMj5jg">
            Skolavslutning i kyrkan
          </head>
          <p xml:id="i-HtK6fBVLy4fty7q52JzEwJ">
            Skolavslutningens vara eller icke vara i kyrkan har länge varit
            en het debatt i Sverige. Att en så vacker, brett förankrad och
            djupt uppskattad tradition kan vålla en sådan debatt är svårt
            att förstå. Det är sällan elever själva oavsett religiös bakgrund
            som klagat utan snarare politiker som använt skolavslutningar
            i kyrkan som ett sista försök att utplåna en del av vårt kristna
            kulturarv med barnen som slagträ i debatten. Det är därför positivt
            att regeringen kommit till insikt att detta betyder mycket för
            många och nu tillåter skolor att hålla sin avslutning traditionsenligt
            i kyrkan. Det finns dock vissa villkor vilket är det paradoxala
            – trots att det är i kyrkan och en präst deltar får prästen inte
            låtsas om sin tro eller att de befinner sig i en kristen kyrka.
            Självklart måste avslut­ningen hållas i respektfull ton med vetskap
            att barnen kan ha olika bakgrund, men många präster upplever det
            som alltför hård detaljstyrning att inte veta om det är tillåtet
            att sjunga en psalm som innehåller Gud eller välsigna barnens
            sommarlov. Vi vill därför uppdra till regeringen att inte reglera
            vad präster får och inte får säga i sin egen kyrka. Vi har fullt
            förtroende för att de präster som leder en skolavslutning kan
            göra det i respektfull ton utan politiska piskor.
          </p>
        </div>
        <div type="motSignatures">
          <list>
            <item xml:id="i-7GhySi4xNocovvUq8i3bRp">
              Julia Kronlid (SD)
            </item>
            <item xml:id="i-ToJaTwdvXanXwYGmtCGv21">
              Aron Emilsson (SD)
            </item>
            <item xml:id="i-GnZYupVH9Lbyrb5Uu8QAGB">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
