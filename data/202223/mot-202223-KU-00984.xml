<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KU-00984">
  <teiHeader>
    <fileDesc>
      <titleStmt>
        <title>Mediefrågor</title>
        <author corresp="i-EE6FRts3Vi6U8EPsiGPPgm">av Leonid Yurkovskiy m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:984 av Leonid Yurkovskiy m.fl. (SD)</title>
          <idno type="rdwebb">HA02984</idno>
          <rs type="number">984</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HA02984/text</ref>
          <ref type="dokument_url_html">https://data.riksdagen.se/dokument/HA02984</ref>
          <ref type="dokumentstatus_url_xml">https://data.riksdagen.se/dokumentstatus/HA02984</ref>
          <ref type="pdf">https://data.riksdagen.se/fil/1E5D3749-1FC9-45E9-9316-962609A6B7B9</ref>
          <ref type="docx">https://data.riksdagen.se/fil/0DA8040B-19F6-41C6-815F-9282DFBA5A25</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EE6FRts3Vi6U8EPsiGPPgm</idno>
            <name>Leonid Yurkovskiy</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2iP77hy1ZLJgc35EHfZZTE" type="signed"/>
        <correspContext corresp="i-2iP77hy1ZLJgc35EHfZZTE">
          <note type="signatory" corresp="i-EE6FRts3Vi6U8EPsiGPPgm"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-DyRx69amzrrY88Jd1Ln7EC"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-VCBwijV18pWsvC1p2xZJJm"/>
        </correspContext>
        <correspAction xml:id="i-BG6vARoodiPJ7mRfkPWZop" type="submitted">
          <date when="2022-11-22"/>
          <time when="12:09:51"/>
        </correspAction>
        <correspAction xml:id="i-HSuGiY6GdAsiTgDdtGadfq" type="reviewed">
          <date when="2022-11-22"/>
          <time when="17:12:16"/>
        </correspAction>
        <correspAction xml:id="i-Y5nDMXnyywvkg42aoEdW3S" type="referred">
          <date when="2022-12-01"/>
        </correspAction>
        <correspAction xml:id="i-MTDZEeRWcJnx2DG8TMTahG" type="assigned">
          <date when="2023-08-07"/>
          <time when="10:16:24"/>
        </correspAction>
        <correspContext corresp="i-MTDZEeRWcJnx2DG8TMTahG">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-yhdjwbMqXChY95uTSApfh" type="behandlas_i"/>
        <correspContext corresp="i-yhdjwbMqXChY95uTSApfh">
          <ref type="uppgift">2022/23:KU27</ref>
          <ref type="ref_dok_id">HA01KU27</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU27</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LGxj8zSArCXDrmrVK7XjnN" type="motHeader">
        <div xml:id="i-HNj3YEY9MaDGeuApwBsiRg" type="motTitle">
          Motion till riksdagen 2022/23:984 av Leonid Yurkovskiy m.fl.
          (SD) Mediefrågor
        </div>
      </div>
      <div xml:id="i-SqBoExpA1ooTrHRMdpRYaR" type="motBody">
        <div xml:id="i-5QLdseZJwPrYPPCie1Bv7N" type="motProposal" subtype="förslag">
          <head xml:id="i-7HbTHSo1BFCPkkgCGLUseU">
            Förslag till riksdagsbeslut
          </head>
          <list xml:id="i-Quw4naVC3H1z1LE35fbEeG">
            <item xml:id="i-Dq12UwFRBZv7UNNpWLJQHB" sortKey="Yrkande 1">
              Riksdagen ställer sig bakom det som anförs i motionen om att
              regeringen bör verka för att det ska finnas en bredd av mediala
              aktörer, och detta tillkännager riksdagen för regeringen.
            </item>
          </list>
          <list xml:id="i-9ye1oxFXNJrZF2NPLMN9rt">
            <item xml:id="i-MuH4WYnK9vYJYTd15nV9ZZ" sortKey="Yrkande 2">
              Riksdagen ställer sig bakom det som anförs i motionen om att
              regeringen bör verka för initierandet av en dialog mellan de globala
              medieaktörerna för att säkerställa att det fria ordet inte tystas
              godtyckligt på de stora digitala plattformarna, och detta tillkännager
              riksdagen för regeringen.
            </item>
          </list>
          <list xml:id="i-EASzuryF4ADmQzmCbYYme3">
            <item xml:id="i-4PQq32JFGLwpZF9RJ11jrQ" sortKey="Yrkande 3">
              Riksdagen ställer sig bakom det som anförs i motionen om att
              regeringen bör överväga att upprätta en evenemangslista innehållande
              stora sportevenemang och klassiska svenska paradgrenar, och detta
              tillkännager riksdagen för regeringen.
            </item>
          </list>
        </div>
        <div xml:id="i-48CtEw81gmTZaWptER4HcU" type="motContent">
          <head xml:id="i-CYJc7ykgxFhrKR1sEXhsGF" type="h1">
            Motivering
          </head>
          <p xml:id="i-PCWAVHw1tMQ9DXi9sAF3RW">
            Mediasektorn benämns ibland ”den tredje statsmakten” på grund
            av dess roll för demokratin. Det finns en grundläggande samsyn
            om att en av medias viktigaste uppgifter är att granska och kontrollera
            makthavare, institutioner och aktörer i demokratin, för att säkerställa
            att dessa aktörer fullföljer sina uppdrag på ett korrekt sätt
            för att upprätthålla respekten för dem bland landets invånare
            och omvärlden. Detta, tillsammans med tryckfrihetsförordningen
            och yttrandefrihetsgrundlagen, bildar ett av fundamenten i svensk
            demokrati.
          </p>
          <head xml:id="i-6AAdS99fkurDMPHs3pivyt" type="h2">
            Demokrati och rapportering
          </head>
          <p xml:id="i-Fr2AFAJJCtBkAUReJUftuJ">
            Mediasektorns betydelse för vår demokrati går inte att försumma.
            Med pressfrihet genom tryckfrihetsförordningen och yttrandefrihetsgrundlagen,
            har medierna spelat och spelar en viktig roll för vårt demokratiska
            samhälle. Samtidigt är det ofta de mediala aktörerna som faktiskt
            sätter agendan i vårt land. Att kunna sätta agendan innebär ett
            stort inflytande över vilka frågor som diskuteras och vilka politiska
            beslut som fattas. Denna typ av makt innebär ett stort ansvar
            för bredd, djup och perspektiv i reportage och rapporter. Det
            är därför viktigt att medierapporteringen är mångfasetterad, nyanserad
            och saklig. Dock kan en viss jargong, och vissa smala sanningar,
            alltid få fäste i en sluten krets eller grupp. En sådan utveckling
            i mediesektorn kan i förlängningen leda till en snedvridning och
            likformighet i den information som når medborgarna, vilket kan
            påverka demokratin negativt. De senaste åren har vi kunnat se
            en ökning av så kallade newsavoiders som känner ett minskat förtroende
            för traditionella medier. En diskussion har förts om existensen
            av en åsiktskorridor och att det finns ämnen som svensk etablerad
            media inte belyst i tillräcklig omfattning.
          </p>
          <p xml:id="i-3b8dkwjrZeUt4uR6KCHN6P">
            Teknikutvecklingen har förändrat förutsättningarna i mediebranschen.
            Vikande upplagor och minskande intäkter innebär att tidningarna
            står inför en större omställning. Allt fler tidningar producerar
            nu media i fler format än i pappersform. Annonsintäkter som minskar
            i takt med digitaliseringsomställningen sätter hård press på många
            mindre medieaktörer. Vi ser en övergång från specialisering på
            ett medieformat till mediebolag som anpassar formatet efter sammanhang.
          </p>
          <p xml:id="i-S5SuGDg3LshhrhVsMLA7Ah">
            Förtroendetappet för traditionella medier har öppnat upp utrymme
            på medie­marknaden för ett växande antal alternativa medier. Flera
            av dessa medier lyfter nyheter och perspektiv som många upplever
            inte återfinns i det traditionella medielandskapet. I detta nya
            medielandskap upplever vi en växande polarisering, där vissa grupper
            enbart konsumerar alternativa medier och förkastar traditionella
            medier, samtidigt som andra fördömer alternativa medier och enbart
            konsumerar information från traditionella aktörer. Detta är i
            grunden oroväckande för oss som tror att vägen till en nyanserad
            verklighetsbild går genom informationsinhämtning från en bredd
            av perspektiv och källor. Att sträva efter bredd ger ökade chanser
            att landa i en välavvägd uppfattning rörande olika skeenden. Det
            ger även ökade möjligheter att förstå människor med andra uppfattningar
            och annan verklighetsanalys än den egna. Detta är en del av grunden
            till ett välfungerande debattklimat. Vi tror även att en bredd
            är avgörande för att utveckla förmåga att på egen hand kunna bilda
            sig en uppfattning om vilka källor som är trovärdiga och vilka
            som inte är det. I ett större perspektiv kan det bli ett hot mot
            demokratin om olika grupper i samhället har olika bilder av samhällsutvecklingen
            och vad som är sant eller falskt i nyhetsrapporteringen. Framförallt
            om olika grupper på grund av sina olika verklighetsbilder upphör
            att försöka förstå varandras perspektiv och åsikter.
          </p>
          <p xml:id="i-CkWHYY5Mj4fUQCm35dPaT">
            För att förebygga en alltför snäv medierapportering är det därför
            viktigt med en bredd av mediala aktörer som kan granska och sporra
            varandra till god saklig journalistik med många olika perspektiv.
          </p>
          <head xml:id="i-LiWUnVhsqY1VSx7mr8Aneb" type="h2">
            Mediestöd och lokal rapportering
          </head>
          <p xml:id="i-BBApPCw5wgAXJohvb7rjqE">
            Det är viktigt att mediebevakning finns i hela landet. Många
            regionala och lokala nyhetsredaktioner upplever lönsamhetsproblem,
            ofta kopplat till vikande antal prenumeranter och minskade annonsintäkter,
            vilket i vissa fall leder till att regionala och lokala redaktioner
            läggs ned. Samtidigt kan inte framväxten av de alternativa medierna
            i alla sammanhang fylla de etablerade aktörernas funktion och
            täckning. Detta främst som följd av de alternativa mediernas begränsade
            resurser.
          </p>
          <p xml:id="i-8koq1hfwDTMq5aHF2snbVE">
            Det är problematiskt om landsbygden i framtiden står utan mediala
            aktörer som belyser dess perspektiv, eller granskar landsbygdens
            makthavare och utveckling. Samtliga invånare i Sverige behöver
            söka information om saker som berör dem och deras liv, och samtliga
            makthavare i Sverige behöver känna att deras förehavanden kan
            utsättas för granskning.
          </p>
          <p xml:id="i-XwxconJhG683LeUSzFkNW9">
            Samtidigt är vi av den anledningen kritiska till en allt förstor
            statlig subventionering av medierna eftersom det kraftigt underminerar
            deras oberoende och förtroendet för att de granskar den politiska
            makten. Ett alltför omfattande statligt stöd skulle kunna tolkas
            som att staten söker köpa sig tillgivenhet från medierna. Staten
            kan således inte hålla medierna under armarna, trots mediesektorns
            svåra ekonomiska situation, eftersom det skadar förtroendet för
            såväl medierna som för staten.
          </p>
          <p xml:id="i-J66uLbKep3dGabESZsbYDg">
            Att flera lokala redaktioner idag har svårt att klara sig ekonomiskt
            har det länge rapporterats om. Sverigedemokraterna har flera politiska
            förslag som syftar till att underlätta för de lokala redaktionerna.
            Våra förslag för småföretag såsom lindring av sjuklöneansvaret
            och sänkta arbetsgivaravgifter torde kunna underlätta för framförallt
            mindre redaktioner som idag kanske inte ens uppbär presstöd. Dessa
            lättnader borde gynna lokal medienärvaro och i sin tur en bredare
            mediemångfald.
          </p>
          <head xml:id="i-sifvKECTSBbju1jBRTzLW" type="h2">
            Sociala medier
          </head>
          <p xml:id="i-51KgZkV6QoNupzxSNHvRmA">
            Vi lägger allt mer tid på sociala medier. Globala medieaktörer
            har fått en betydande makt över informationsinfrastrukturen i
            Sverige. Framför allt har amerikanska och kinesiska aktörer fått
            omfattande möjligheter att påverka informationsspridningen och
            vilka yttranden som kan göras. Flera inflytelserika debattörer
            och politiker, men även vanliga medborgare, har tystats genom
            att få sitt konto på sociala medier avstängt på oförutsägbara
            grunder.
          </p>
          <p xml:id="i-5M17LJJvNEchjzYFfEmST5">
            Med hänsyn till sociala mediers tunga roll i det offentliga samtalet,
            är det oroande att privata företag på svaga grunder kan stänga
            av konton och opinionsbildares möjligheter att nå ut med sitt
            budskap. Även om plattformarna har sina policys och användaravtal
            så har de nu blivit en så betydande del av informationsinfrastrukturen
            att godtyckliga avstängningar eller borttagande av innehåll blivit
            ett demokratiskt problem, även om dessa sker utifrån användaravtal.
            Vår utgångspunkt är därför att de aktörer som har sådan storlek
            att de blivit en betydande del av informationsinfrastrukturen
            inte bör tillåtas att ta bort innehåll som inte strider mot svensk
            lag. Regeringen bör initiera en dialog mellan de globala medieaktörerna
            för att säkerställa att det fria ordet inte tystas godtyckligt.
          </p>
          <head xml:id="i-FRydhuJQFRvKUnyrroo3RL" type="h2">
            Evenemangslista
          </head>
          <p xml:id="i-TWHXXp4fDk1ViNqPkZk1VW">
            Det finns sportevenemang och svenska paradgrenar som mer än andra
            bör vara allmänt tillgängliga och tillhandahållas utan kostnad
            för befolkningen i vårt land. Vi tänker framför allt på evenemang
            som världs- och europamästerskapen i fotboll med tillhörande kvalmatcher,
            olympiska sommar- och vinterspelen, världsmästerskapen i längdskidåkning,
            världs- och europamästerskapen i friidrott, världsmästerskapen
            i ishockey, världsmästerskapen i handboll.
          </p>
          <p xml:id="i-Gnyea8EqK9L7orJvUj9wcM">
            Efter att MTG förvärvade rättigheterna till vinter-OS i Sotji
            år 2014 och sommar-OS i Rio de Janeiro år 2016, visar statistik
            att 15 procent färre tog del av OS 2014 jämfört med OS 2010. Det
            var första gången som OS sändes av ett annat TV-företag än Sveriges
            Television och de låga tittarsiffrorna är oroväckande och gör
            behovet av en evenemangslista och den allmänna tillgängligheten
            än mer aktuell.
          </p>
          <p xml:id="i-K4oAkopG4vngozkxEpPM6u">
            Idén med evenemangslista är att främja både nationens sammanhållning
            och identitetskänsla, vilket skulle bidra till en ökad inre solidaritet
            hos befolkningen. Samhället investerar även i elitidrott och deltagande
            i dessa evenemang, utifrån detta är det rimligt att dessa evenemang
            är tillgängliga för befolkningen. Det gäller även om sändningarna
            i framtiden kommer kunna nås via internet om evenemangen då enbart
            är tillgängliga bakom betalvägg. Därför anser vi att regeringen
            bör ges i uppdrag att inrätta ett system med utgångspunkt från
            det förslag som Myndigheten för press, radio och tv presenterade
            2016
            <ref xml:id="i-R6ytE51nbrysBNcYmnrsW4" target="i-RARqJDDDMfysLzxtYNhDcs">
              [1]
            </ref>
          </p>
        </div>
        <div xml:id="i-UYxbNY4VCVMUAkanpAzDN7" type="signatureBlock">
          <list xml:id="i-7dfp3tqUjpHk5izZ2fmk1z">
            <item xml:id="i-DESfAK7LxwNEiY5nndQ5Jr" who="i-EE6FRts3Vi6U8EPsiGPPgm" type="signature">
              Leonid Yurkovskiy (SD)
            </item>
            <item xml:id="i-T6UFjpmDkrzvrDUJ3VPadn" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
            <item xml:id="i-7Q7X5WsRX1NyrvaW9p1nvz" who="i-DyRx69amzrrY88Jd1Ln7EC" type="signature">
              Bo Broman (SD)
            </item>
            <item xml:id="i-a3TVtXaEYp7buiUAm4sxV" who="i-JP8NeL17uoQgDiTaxrGnVM" type="signature">
              Jonas Andersson (SD)
            </item>
            <item xml:id="i-NJubCuAjkAeMZTtmrB1CBR" who="i-VCBwijV18pWsvC1p2xZJJm" type="signature">
              Runar Filper (SD)
            </item>
          </list>
        </div>
        <div xml:id="i-JBZf89p6hwRYneTFszTsfs" type="motNotes">
          <noteGrp xml:id="i-MNrct8BvcLNTd46k8FWN7Z">
            <note xml:id="i-RARqJDDDMfysLzxtYNhDcs">
              [1] https://www.mprt.se/sv/nyhetsrum/nyheter/2016/utkast-av-rapporten-om-evenemangslista-ar-nu-publicerad/.
            </note>
          </noteGrp>
        </div>
      </div>
    </body>
  </text>
</TEI>
