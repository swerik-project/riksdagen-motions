<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KU-02305">
  <teiHeader>
    <fileDesc>
      <titleStmt>
        <title>med anledning av prop. 2022/23:48 Sekretess vid Försäkringskassans handläggning av ärenden om elstöd samt slopad kontrolluppgiftsskyldighet</title>
        <author corresp="i-X24CbizesfxM3nuznxPzAc">av Malin Björk m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2305 av Malin Björk m.fl. (C)</title>
          <idno type="rdwebb">HA022305</idno>
          <rs type="number">2305</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HA022305/text</ref>
          <ref type="dokument_url_html">https://data.riksdagen.se/dokument/HA022305</ref>
          <ref type="dokumentstatus_url_xml">https://data.riksdagen.se/dokumentstatus/HA022305</ref>
          <ref type="pdf">https://data.riksdagen.se/fil/BF739706-8FA5-4AAA-8E13-D0249C1FEB5D</ref>
          <ref type="docx">https://data.riksdagen.se/fil/AA9A2E1E-BFCD-43FB-A131-EC58E5CA43E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X24CbizesfxM3nuznxPzAc</idno>
            <name>Malin Björk</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-DRqpu2aaHKSgAVbkTGg4rs</idno>
            <name>Catarina Deremar</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-546v5KE6tdv62FjUQAxwTc</idno>
            <name>Christofer Bergenblock</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3p2Fg9C7cTMjNuEb7ohWaD" type="basedOn"/>
        <correspContext corresp="i-3p2Fg9C7cTMjNuEb7ohWaD">
          <ref>Proposition 2022/23:48</ref>
        </correspContext>
        <correspAction xml:id="i-Go3QjFFAKPiBc2i2gMUcjT" type="signed"/>
        <correspContext corresp="i-Go3QjFFAKPiBc2i2gMUcjT">
          <note type="signatory" corresp="i-X24CbizesfxM3nuznxPzAc"/>
          <note type="signatory" corresp="i-DRqpu2aaHKSgAVbkTGg4rs"/>
          <note type="signatory" corresp="i-546v5KE6tdv62FjUQAxwTc"/>
        </correspContext>
        <correspAction xml:id="i-Yc9DrhDTca3T3yBHAM14bn" type="submitted">
          <date when="2023-01-16"/>
          <time when="16:46:31"/>
        </correspAction>
        <correspAction xml:id="i-EKa5GRX8qGu1tvTENfgpkP" type="dismissed">
          <date when="2023-01-18"/>
        </correspAction>
        <correspAction xml:id="i-V1wyMReTkNofLXh6RhN5T8" type="reviewed">
          <date when="2023-01-18"/>
          <time when="11:02:53"/>
        </correspAction>
        <correspAction xml:id="i-76p8weVKPKDyTUyA4jTu8i" type="referred">
          <date when="2023-01-19"/>
        </correspAction>
        <correspAction xml:id="i-8KTRD45WpNZeTn66PvRgK8" type="assigned">
          <date when="2023-02-02"/>
          <time when="10:09:04"/>
        </correspAction>
        <correspContext corresp="i-8KTRD45WpNZeTn66PvRgK8">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-6VJxJSe2QibVYb7pHFjNjz" type="behandlas_i"/>
        <correspContext corresp="i-6VJxJSe2QibVYb7pHFjNjz">
          <ref type="uppgift">2022/23:KU16</ref>
          <ref type="ref_dok_id">HA01KU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU16</ref>
          <ref type="ref_dok_titel">Sekretess vid Försäkringskassans handläggning av ärenden om elstöd samt slopad kontrolluppgiftsskyldighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2305 av Malin Björk m.fl. (C) med
          anledning av prop. 2022/23:48 Sekretess vid Försäkringskassans
          handläggning av ärenden om elstöd samt slopad kontrolluppgiftsskyldighet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-LFzt3oj1HJhMUdrUKhhfcb">
            Förslag till riksdagsbeslut
          </head>
          <list>
            <item xml:id="i-Utuu8atjBS6YVdpGYgqPXp" sortKey="Yrkande 1">
              Riksdagen avslår regeringens förslag till lag om ändring i offentlighets-
              och sekretesslagen (2009:400).
            </item>
          </list>
        </div>
        <div type="motContent">
          <head xml:id="i-4pNfJiCwhn1JqJKuA2meaq" type="h1">
            Motivering
          </head>
          <p xml:id="i-98Hy7KY7cxoJ5XpmtfgCah">
            I propositionen föreslås ändringar i offentlighets- och sekretesslagen
            (OSL), med anledning av de ärenden om elstöd till elanvändare
            som Försäkringskassan fått i upp­drag att handlägga. Förslagen
            innebär bl.a. att uppgifter om enskildas elförbrukning, som genom
            Försäkringkassans handläggning blir allmän handling, ska omfattas
            av sekretess. Därutöver föreslås en slopad skyldighet att lämna
            kontrolluppgift för ersätt­ning som avser utbetalning av elstöd
            till elanvändare. Centerpartiet har inga invänd­ningar mot det
            sistnämnda förslaget. Vad gäller förslagen om att införa sekretess
            för uppgifter om elstöd är vi däremot av en annan uppfattning
            än regeringen. Våra ställ­ningstaganden i detta hänseende utvecklas
            nedan.
          </p>
          <head xml:id="i-UyNXHewHdPbQh1DiKt4i7T" type="h2">
            Offentlighetsprincipen är en hörnsten i svensk förvaltning
          </head>
          <p xml:id="i-J4Zy7SNyWGTTeoN4ZV6Uoe">
            Rätten att ta del av allmänna handlingar, den s.k. offentlighetsprincipen,
            utgör en av hörnstenarna i vårt demokratiska statsskick (se 2
            kap. 1 § tryckfrihetsförordningen). Genom tillgången till allmänna
            handlingar underlättas en fri åsiktsbildning, en fri och på fakta
            grundad debatt i skilda samhällsfrågor liksom den medborgerliga
            kontrollen av den offentliga maktutövningen. För att begränsa
            allmänhetens rätt till insyn i offentlig verksamhet krävs att
            offentlighetsprincipens intressen får vika för starkare motstående
            intressen, som är så pass skyddsvärda att uppgifterna ska omfattas
            av sekretess. När det övervägs att införa en ny sekretessbestämmelse
            i OSL ska det alltid göras en noggrann avvägning mellan insynsintresset
            och sekretessintresset.
          </p>
          <p xml:id="i-HCmecCz3KzUSffPsM8VYKy">
            Det uppdrag som Försäkringskassan fått av regeringen innebär
            att myndigheten kommer att behandla personuppgifter i form av
            dels enskildas elförbrukning, dels de belopp som ska betalas ut.
            Därutöver ska elnätsföretagen lämna uppgifter till Försäkrings­kassan
            om elanvändares uttagspunkt genom att ange ett s.k. anläggnings-id.
            Enligt regeringens förslag ska sekretess gälla vid Försäkringskassans
            kommande handläggning av ärenden om elstöd till elanvändare, om
            det inte står klart att uppgiften kan röjas utan att den enskilde
            eller någon närstående till denne lider men. Det innebär att uppgifterna
            som huvudregel kommer att omfattas av sekretess. På motsvarande
            sätt kommer sekre­tess att gälla till skydd för uppgift som används
            för att identifiera elektriska anlägg­ningar, dvs. uppgifter om
            anläggnings-id. Sekretessen föreslås gälla i högst 20 år.
          </p>
          <p xml:id="i-28zR9PgYcf1weJKXoCkbA3">
            Centerpartiet anser att det, med hänsyn till de grundläggande
            demokratiska rättig­heterna till insyn i offentlig verksamhet,
            finns ett starkt allmänt intresse av att kunna ta del av uppgifter
            om elförbrukning och stöd. För att kunna granska vilka effekter
            som elstödet får är tillgången till de uppgifter som Försäkringskassan
            kommer att hantera helt avgörande. Det innebär att det måste finnas
            starka skyddsvärda intressen för att frångå offentlighetsprincipen
            i det här fallet.
          </p>
          <head xml:id="i-8nkTWZRRmffihNkJLEj6oC" type="h2">
            Offentlighetsprincipen väger tyngre än skyddsvärda intressen
          </head>
          <p xml:id="i-6gfS5mL4kcRypVyeiQMJZP">
            För att skydda känsliga uppgifter finns anledning att i vissa
            fall låta sådana uppgifter omfattas av sekretess. Det kan ske
            om uppgifterna är känsliga och de berörda skulle kunna skadas
            om uppgifterna lämnas ut. Inledningsvis kan konstateras att det
            inte finns något allmänt intresse att skydda uppgifter om elstöd
            på sätt som skulle motivera att dessa omfattas av sekretess. Det
            innebär att handlingsoffentlighet är utgångspunkten och att något
            fristående sekretessintresse saknas.
          </p>
          <p xml:id="i-Bc5idsGYMckAAZu67aoQ7q">
            Vidare konstateras att uppgifter om elförbrukning och om vilket
            belopp som kan kopplas till förbrukningen är sådana som kan hänföras
            till den enskildes ekonomi. Den typen av uppgifter är i regel
            inte av känsligt slag. Även om uppgifter om förbrukad el normalt
            sett är en angelägenhet mellan elanvändaren och elleverantören
            är det inte ovanligt att den typen av uppgifter, dvs. sådana som
            rör angelägenheter mellan enskilda, förvaras hos myndigheter och
            därmed blir allmän handling. Uppgifter som kan ligga till grund
            för elstöd är därmed inte sådana som på något påtagligt sätt avviker
            från andra uppgifter som förekommer hos myndigheter, och som av
            den anledningen skulle motivera ett särskilt sekretesskydd.
          </p>
          <p xml:id="i-3NG3BGGob2JP9bBquyTiSS">
            Regeringen har anfört att uppgifter som ska lämnas till Försäkringskassan,
            och som ska ligga till grund för bedömningen av elstöd, kan ge
            en bild av vanor, livsstil och ekonomi hos enskilda individer
            och grupper. Det har dock inte utvecklats närmare hur uppgifterna
            om förbrukningen och det utbetalda beloppet tillsammans kan ge
            en sådan bild. Eftersom uppgift om elförbrukning ska lämnas på
            en aggregerad nivå torde den inte ge någon annan bild av en enskilds
            vanor, livsstil och ekonomi än att han eller hon har haft en viss
            sammanlagd elförbrukning under perioden i fråga. Detsamma gäller
            för en grupp av individer. Något behov av att sekretessbelägga
            uppgifterna av den anled­ningen finns därmed inte.
          </p>
          <p xml:id="i-QaANoLTDf77BcdNWvTarkj">
            Det har vidare framförts argument om att det inte är möjligt
            för en enskild att för­hindra att aktuella uppgifter lämnas till
            och förvaras hos Försäkringskassan, liksom att uppgifterna kan
            användas i olika försäljningskampanjer. Dessa argument är dock
            inte sådana som i sig medför att uppgifterna är integritetskänsliga.
          </p>
          <p xml:id="i-4bDDQcmmftDm81JNrnMLGQ">
            Sammantaget anser Centerpartiet att det saknas tillräckligt tungt
            vägande skäl för att sekretess ska gälla hos Försäkringskassan
            avseende enskilds förhållanden i ärende om stöd till elanvändare.
          </p>
          <p xml:id="i-KHRYZWS4KFmCR3evTspVLu">
            Regeringen föreslår även att uppgifter om anläggnings-id ska
            omfattas av sekretess. I den delen har regeringen inte redovisat
            vilket skyddsvärde som dessa uppgifter har, något som är nödvändigt
            för att frångå huvudregeln om offentlighet. Det är helt nödvän­digt
            att, vid avsteg från offentlighetsprincipen, väl motivera vad
            ett sekretessbeläggande av uppgifter avser att skydda. Eftersom
            sådana skäl saknas anser vi att regeringens förslag att införa
            sekretess även för dessa uppgifter ska avslås.
          </p>
          <p xml:id="i-5aPRsfpmD4v67pRdi2VerE">
            Mot bakgrund av det som anförts ovan, och särskilt i ljuset av
            offentlighetsprinci­pens fundamentala vikt som en hörnsten i vårt
            demokratiska statsskick, finner Center­partiet att regeringens
            förslag om sekretess vid Försäkringskassans handläggning av ärenden
            om elstöd till elanvändare ska avslås.
          </p>
        </div>
        <div type="motSignatures">
          <list>
            <item xml:id="i-PwtGiGnLkCpr6xy32DQHqe" who="i-X24CbizesfxM3nuznxPzAc">
              Malin Björk (C)
            </item>
            <item xml:id="i-4yhueSB8o22651aZiUQgU8" who="i-DRqpu2aaHKSgAVbkTGg4rs">
              Catarina Deremar (C)
            </item>
            <item xml:id="i-SajcHzKLNneWT2vYhGpiGw" who="i-546v5KE6tdv62FjUQAxwTc">
              Christofer Bergenblock (C)
            </item>
          </list>
        </div>
      </div>
    </body>
  </text>
</TEI>
