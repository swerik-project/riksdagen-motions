<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__686/mot_1967__fk__686-001.pdf"/>
      <fw xml:id="i-Hj6jM43EsPu9K8KsWNnqFq">
        2 Motioner i Första kammaren, nr 686 år 1967
      </fw>
      <div type="motHeader" xml:id="i-6J68aFJazbpL79hu6Q5gaM">
        <div type="motTitle" xml:id="i-R1eF1Sh3XuEs3MiBN4PWRM"/>
        <div type="motSubmissionInfo" xml:id="i-BoSJDkZiZWwh2q1RKp5G2D"/>
      </div>
      <div type="motBody" xml:id="i-EuPqeGQRpuZhi2wSu68QDt">
        <div xml:id="i-44GWqyMfw2SERAtXCGr53b">
          <p xml:id="i-29j54aUnXK8FmKFgJk9ox7">
            Nr 6860
          </p>
          <p xml:id="i-KKfPSXzZtu5zGySMwf65wZ">
            Av herr Tistad m. fl., i anledning av Kungl. Maj:ts proposition
            nr 17, med förslag till förordning om avdrag vid inkomsttaxeringen
            för viss aktieutdelning, m. m.
          </p>
          <p xml:id="i-8nYpiaczfLgkcKHsJyH4kQ">
            (Lika lydande med motion nr 854 i Andra kammaren)
          </p>
          <p xml:id="i-RseqYscEBedhvBdBAVzLBD">
            I proposition nr 17 föreslås nya bestämmelser om avdragsrätt
            för utdelning på ny- emitterade aktier. Avdrag skall enligt förslaget
            få göras under 10 år med 5 Jo av det belopp som inbetalats för
            aktierna. I propositionen föreslås dessutom att avdragsrätt införes
            för avsättning till särskild nyanskaffningsfond. Företagens möjligheter
            till konsolidering och rationalisering har minskat genom den successivt
            avtagande självfinansieringsgraden. Samtidigt upprätthåller riks-
            banken kontroll över obligationsemissioner. Kapitalanskaffningen
            för företagen har således försvårats. I detta läge framstår det
            som nödvändigt att bl. a. underlätta
          </p>
          <p xml:id="i-22Sz9dtJfhgkJbZEagpfhU">
            kapitalanskaffningen via nyemissioner.
          </p>
          <p xml:id="i-Uwf9sGQiqjvhmCyqgbWMUu">
            Annell-lagen 1960 års lagstiftning om aktieutdelningar fick provisorisk
            karaktär. Orsaken härtill torde ha varit, att man inte ansåg verkningarna
            av lagstiftningen tillräckligt ut- redda. Man vet nu att Annell-lagen
            haft positiv effekt på nyemissionsverksamheten. I departementspromemorian
            som ligger till grund för propositionen understryks att riktlinjerna
            för långtidspolitiken måste vara, att den svenska ekonomiens internatio-
            nella konkurrenskraft skall förstärkas. ”Den ekonomiska politiken
            måste därför med- vetet inriktas på att främja produktivitetsstegringen,
            främst genom ett ökat utrymme för produktiva investeringar.” Annell-lagen
            och det nu framlagda förslaget måste ses som ett led i en sådan
            strävan. Emellertid har i promemorian så gott som ute- slutande
            berörts rent skattetekniska spörsmål, medan de samhällsekonomiska
            aspek- terna lämnats åsido. Denna anmärkning kunde i och för sig
            också riktas mot 1960 års förslag. Då var det emellertid fråga
            om en provisorisk försökslagstiftning. Innan man föreslagit en
            permanentning av denna lagstiftning borde man med bl. a. det erfarenhetsmaterial,
            som numera finns, som grund ha sökt närmare utreda lagstift- ningens
            inverkan på kapitalmarknaden, företagens investeringsvolym etc.
            och de samhällsekonomiska konsekvenserna av förslaget. Någon sådan
            utredning har emel- lertid inte gjorts. Man torde över huvud taget
            kunna ifrågasätta lämpligheten av isolerade delreformer på företagsbeskattningens
            område utan noggranna undersök- ningar om de samhällsekonomiska
            verkningarna. Det nu framlagda förslaget framstår
          </p>
          <pb facs="riksdagen-motions-pdf/data/1967/mot_1967__fk__686/mot_1967__fk__686-002.pdf"/>
          <fw xml:id="i-ApwFEoK21wCs4LDkWYavrL">
            Motioner i Första kammaren, nr 686 år 1967 3
          </fw>
          <p xml:id="i-4eb6ZLpKKQDG2KgG7QvX9z">
            i detta hänseende inte som någon isolerad företeelse. Den nyligen
            genomförda aktie- vinstbeskattningen är ett annat exempel på en
            sådan delreform med vittgående sam- hällsekonomiska konsekvenser,
            vid vars genomförande de ekonomiska sammanhangen inte närmare
            utretts. Kapitalförsörjningsproblemet och dess samband med skatte-
            systemet fordrar betydligt grundligare undersökningar än vad som
            presterats. Nä- ringslivets allt större behov av riskvilligt kapital
            nödvändiggör redan i och för sig en allmän översyn av företagsbeskattningen
            och dess funktion och syften. Beträffande aktiebolags och ekonomiska
            föreningars aktieinnehav i s.k. kapital- placeringssyfte föreslås
            den provisoriska kedjebeskattning på utdelningsinkomster, som
            infördes genom 1960 års lagstiftning, bli permanentad. Problematiken
            kring kedjebeskattningsfrågan tas det oaktat inte upp till närmare
            behandling i prome- morian, utan man har nöjt sig med några kortfattade
            hänvisningar till vad som anförts av 1960 års sakkunniga och av
            departementschefen i samband med införandet av den provisoriska
            lagstiftningen. Med tanke på tidigare gjorda uttalanden från lagstiftare
            och från remissinstanser föreslår vi att de föreslagna ändringarna
            skall betraktas som provisoriska och att frågan vidare utredes
            genom företagsskatteutredningen. I och för sig torde det nu framlagda
            förslaget innebära en förbättring i jämförelse med nu gällande
            provisoriska lagstiftning, såväl vad gäller att uppfylla de syften
            som ligger bakom lagstiftningen som vad gäller den tekniska utformningen.
            Avdrag skall enligt propositionens förslag få göras med 5 960
            per år av inbetalat kapital under högst 10 år. Företagen skall
            få frihet att välja år, när avdragsrätt yrkas, bland de 15 år
            som följer efter det inbetalning skett. Bestämmelserna har till
            syfte att möjliggöra en likartad behandling av nyemissio- ner
            av aktier och obligationsemissioner. Den föreslagna höjningen
            av avdragspro- centen från 4 till 5 Jo innebär att avdraget anpassas
            bättre till den faktiska obliga- tionsräntan. Tiden för avdragsrätten
            föreslås utsträckt till 10 år för att få en när- mare anknytning
            till löptiden för obligationslån. Det skall således efter den
            nya lagens ikraftträdande bli möjligt för företagen att på mer
            likartade villkor än tidigare välja mellan nyemission och obligationsemission,
            när de överväger att finansiera en utvidgning av rörelsen. Propositionens
            förslag innebär visserligen att bestämmelserna för avdrag för
            ut- delning på nyemissioner förbättras, men det kommer likväl
            att löna sig i skattehän- seende att göra obligationsemissioner
            1 stället för nyemissioner av aktier. Avdrag för erlagd obligationsränta
            får göras under obligationens hela löptid, d. v. s för industri-
            obligationer i genomsnitt ca 20 år, och med högre belopp (obligationsräntan)
            än den avdragsberättigade aktieutdelningen. Om tidsperioden för
            avdraget utsträckes till 20 år, innebär detta ytterligare ett
            steg mot skattemässig likabehandling av finansiering genom nyemission
            och lånefinansiering. Ännu ett skäl till att sätta tiden till
            20 år är att man därigenom skulle uppnå en viss anknytning av
            avdragsrättens utsträckning i tiden till den normala omloppstiden
            för kapitalet till en större investering i maski- ner och byggnader.
            Den normala löptiden för industriobligationer kan ses som ett
            uttryck för tanken att lånetiden bör sammanfalla med investeringens
            livslängd.
          </p>
          <pb facs="riksdagen-motions-pdf/data/1967/mot_1967__fk__686/mot_1967__fk__686-003.pdf"/>
          <fw xml:id="i-KpjrQQUbXMws9r4guSQDNL">
            + Motioner i Första kammaren, nr 686 år 1967
          </fw>
          <p xml:id="i-TJ994vtbFtonpFeNTxQQY5">
            Införandet av en avdragsperiod på 20 år torde inte komma att
            lägga hinder i vägen för en ev. omläggning av systemet, som kan
            bli en följd av ovan föreslaget ut- redningsarbete. Som ytterligare
            åtgärd för likabehandling av finansieringsalternativen kan man
            överväga en avdragsprocent som anknyter närmare till den faktiska
            obligationsräntan. Man kan t. ex. fastställa avdragsprocenten
            under ett visst år till den genomsnittliga låneräntan under året
            och sedan låta procenten variera årsvis i överensstämmelse med
            räntevariationerna. Denna fråga bör närmare utredas i samband
            med den före-
          </p>
          <p xml:id="i-LF6ptGmgYuJpYCuFi8Qmu">
            slagna översynen.
          </p>
          <p xml:id="i-BrFHyXMcXeZVzU2oTzcTis">
            Särskild nyanskaffningsfond För rätt till avdrag för avsättning
            till särskild nyanskaffningsfond fordras enligt propositionen,
            att avsättningen skall avse vinst vid avyttring av rörelse eller
            del av rörelse och att försäljningen skall vara ett led i en strukturrationalisering,
            som är önskvärd från allmän synpunkt. Fonden skall tas i anspråk
            för avskrivning på nyin- vesteringar i företaget. Bestämmelserna
            om denna fond avviker från de regler som gäller för t. ex. sär-
            skild investeringsfond för avyttrat fartyg, vilken ligger närmast
            till hands för jäm- förelse, däri att det för avdragsrätt krävs
            ”synnerliga skäl”, d.v.s. att försäljningen skall vara ett led
            i allmännyttig strukturrationalisering. Någon sådan kvalifikation
            uppställs inte för fartygsfonder eller för andra investeringsfonder.
            Kungl. Maj:t föreslås således beträffande nyanskaffningsfonderna
            få diskretionär prövningsrätt i frågan huruvida ”synnerliga skäl”
            föreligger eller inte. Endast med största tveksam- het kan vi
            — med beaktande av att lagstiftningen klart utsäges vara ett provisorium
            — tillstyrka en sådan ordning. KF har i sitt remissyttrande skisserat
            en alternativ utformning av fondbestämmelserna på grundval av
            generella regler. KF:s förslag bör ytterligare utredas. En motsvarighet
            till rekvisitet ”synnerliga skäl” återfinns i de av fjolårets
            riksdag beslutade dispensreglerna till den då genomförda aktievinstbeskattningen.
            Befrielse från sådan aktievinstskatt, som beräknas enligt den
            s. k. schablonmetoden, kan med- ges om beskattningen kan antagas
            ”hindra strukturrationalisering, som är önsk- värd ur allmän synpunkt”.
            Vid riksdagsbehandlingen framhöll bevillningsutskottet (utl. nr
            46/1966 s. 28) att det var angeläget, ”att prövningen av dispensfallen
            blir så liberal och likformig som möjligt”. Vi förutsätter, att
            detta uttalande även får gälla den i detta sammanhang aktuella
            lagstiftningen i tillämplig mån. Enligt propositionen skall fondavsättning
            kunna användas för avskrivning av till- gångar i annan förvärvskälla
            än den, vari avsättning skett. Däremot säges ingenting om möjligheterna
            att — inom en koncern — använda fondavsättningen inom ett företag
            till avskrivning av investeringar i ett annat företag. Detta anser
            vi vara en brist i propositionen. När ett koncernföretag företar
            en större försäljning i struktur- rationaliseringssyfte är det
            ofta inte lämpligt eller ens möjligt att företa nyinveste- ringar
            i samma företag, om strukturrationaliseringssyftet skall bibehållas.
            Det är i stället ofta nödvändigt att nyinvesteringar göres inom
            ett annat företag i koncernen.
          </p>
          <pb facs="riksdagen-motions-pdf/data/1967/mot_1967__fk__686/mot_1967__fk__686-004.pdf"/>
          <fw xml:id="i-2cJBQDwTy9bDPz9c1EjYft">
            Motioner i Första kammaren, nr 686 år 1967 5
          </fw>
          <p xml:id="i-8XwNhGLofTXpCbG7z3FPyi">
            Därigenom uppnås större och effektivare enheter. Även i sådana
            fall bör enligt vår mening möjlighet föreligga att göra avsättning
            till nyanskaffningsfond och använda de avsatta medlen till avskrivning
            på de nyanskaffade tillgångarna. Regler av mot- svarande innebörd
            gäller redan i fråga om investeringsfonder i konjunkturutjäm-
            ningssyfte. I förevarande sammanhang får sådana regler anses vara
            än mer befogade. Med stöd av det anförda hemställes, att riksdagen
            vid sin behandling av Kungl. Maj:ts proposition nr 17 måtte a)
            besluta att den i propositionen föreslagna lagstiftningen skall
            anses provisorisk i avvaktan på resultatet av nedan under d) nämnd
            utredning, b) besluta att avdrag för utdelningar på nyemissioner
            tills vidare skall få åtnjutas under sammanlagt högst tjugo år
            i stället för under högst tio år, som föreslås i propositionen,
            c) besluta att avsättning till särskild nyanskaffningsfond inom
            ett företag i en koncern skall kunna tillgodogöras även för av-
            skrivning av tillgångar inom ett annat företag i samma koncern,
            när rekvisiten i övrigt är uppfyllda, d) i skrivelse till Kungl.
            Maj:t hemställa om tilläggsdirektiv till företagsskatteutredningen
            rörande i denna motion begärda ut- redningsuppdrag, e) i skrivelse
            till Kungl. Maj:t hemställa om ytterligare utredning rörande det
            förslag till alternativ utformning av bestämmel- serna om särskild
            nyanskaffningsfond, som framlagts av KF i remissyttrande över
            departementspromemorian; samt att vederbörande utskott måtte utarbeta
            av förslagen härovan föranledd ändring i propositionens lagtextförslag.
          </p>
          <p xml:id="i-D5FuYvRWgCMfHVtczGAs6j">
            Stockholm den 7 februari 1967
          </p>
          <p xml:id="i-NapH4jn9s88euU5T4HpVPF">
            Eskil Tistad (fp) Stig Stefanson (fp) Johan A. Olsson (cp) Sven
            E. Sundin (cp)
          </p>
        </div>
      </div>
    </body>
  </text>
</TEI>
