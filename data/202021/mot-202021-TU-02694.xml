<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-02694">
  <teiHeader>
    <fileDesc>
      <titleStmt>
        <title>Öka cyklandet</title>
        <author corresp="i-KTmTMYsoqjqixxDSAwcrPb">av Emma Berginger m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2694 av Emma Berginger m.fl. (MP)</title>
          <idno type="rdwebb">H8022694</idno>
          <rs type="number">2694</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H8022694/text</ref>
          <ref type="dokument_url_html">http://data.riksdagen.se/dokument/H8022694</ref>
          <ref type="dokumentstatus_url_xml">http://data.riksdagen.se/dokumentstatus/H8022694</ref>
          <ref type="docx">http://data.riksdagen.se/fil/D6A14F7D-2991-45C4-830E-607D94E1E0C4</ref>
          <ref type="pdf">http://data.riksdagen.se/fil/4F334C58-81ED-4E93-8F4D-F224C5A2CC45</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Pph7rDvCnNJk71Ej3B7uJK</idno>
            <name>Anna Sibinska</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2D6mwMLvYjVnxu8WpPCAeL</idno>
            <name>Lorentz Tovatt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9yrq8jg8W4S3pv3LpU9EQG" type="signed"/>
        <correspContext corresp="i-9yrq8jg8W4S3pv3LpU9EQG">
          <note type="signatory" corresp="i-KTmTMYsoqjqixxDSAwcrPb"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-Pph7rDvCnNJk71Ej3B7uJK"/>
          <note type="signatory" corresp="i-2D6mwMLvYjVnxu8WpPCAeL"/>
        </correspContext>
        <correspAction xml:id="i-X9QsmLHAdFVCpZkjwLesLx" type="submitted">
          <date when="2020-10-05"/>
          <time when="16:10:40"/>
        </correspAction>
        <correspAction xml:id="i-Sr6Mmo5Hx5FBcwgv6VEtLn" type="reviewed">
          <date when="2020-10-05"/>
          <time when="16:36:00"/>
        </correspAction>
        <correspAction xml:id="i-6q2EYPsvdLBnhWaAbrF2NZ" type="referred">
          <date when="2020-10-14"/>
        </correspAction>
        <correspAction xml:id="i-EssKmwronb3EBAWCBUgat8" type="assigned">
          <date when="2021-08-12"/>
          <time when="08:03:23"/>
        </correspAction>
        <correspContext corresp="i-EssKmwronb3EBAWCBUgat8">
          <ref type="assignedTo">Trafikutskottet</ref>
        </correspContext>
        <correspAction xml:id="i-PHnrYdgCgszff7GAvJ1D4V" type="behandlas_i"/>
        <correspContext corresp="i-PHnrYdgCgszff7GAvJ1D4V">
          <ref type="uppgift">2020/21:TU3</ref>
          <ref type="ref_dok_id">H801TU3</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU3</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QtbrXbN5FQsWUa2eYuEbbZ" type="behandlas_i"/>
        <correspContext corresp="i-QtbrXbN5FQsWUa2eYuEbbZ">
          <ref type="uppgift">2020/21:TU16</ref>
          <ref type="ref_dok_id">H801TU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU16</ref>
          <ref type="ref_dok_titel">Framtidens infrastruktur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JjNrR7f57h6cqijZGL1Au5" type="motHeader">
        <div xml:id="i-7jYkvuq1UMA2xb1L6C97Gx" type="motTitle">
          Motion till riksdagen 2020/21:2694 av Emma Berginger m.fl. (MP)
          Öka cyklandet
        </div>
      </div>
      <div xml:id="i-LSwuaLpgo427esWhKquKco" type="motBody">
        <div xml:id="i-B2ZyjqWYwnNkzxztDheFJz" type="motProposal" subtype="förslag">
          <head xml:id="i-R6WKxXoSb8Y7MEjYg5fKzL">
            Förslag till riksdagsbeslut
          </head>
          <list xml:id="i-DmXy8eYyohePgjAgErMnwZ" style="ol">
            <item xml:id="i-TyiNqyQeVsLUsVAyZYESC3">
              Riksdagen ställer sig bakom det som anförs i motionen om nationella
              mål för ökat cyklande och tillkännager detta för regeringen.
            </item>
            <item xml:id="i-BcFTJ5ZBtahRbrjp3xPEP9">
              Riksdagen ställer sig bakom det som anförs i motionen om prioritering
              av cykelinfrastruktur inom den kommande nationella infrastruktur­planen
              och tillkännager detta för regeringen.
            </item>
            <item xml:id="i-75grogLhpxehkC6NkePgcR">
              Riksdagen ställer sig bakom det som anförs i motionen om att
              regeringen behöver säkerställa att de som upprättar länsplanerna
              avsätter erforderliga medel i dem för investeringar i den regionala
              cykelinfrastrukturen, och detta tillkännager riksdagen för regeringen.
            </item>
            <item xml:id="i-A3DLtJ6vaudqvg6rc7Rs5U">
              Riksdagen ställer sig bakom det som anförs i motionen om att
              det behöver tas fram en plan för utbyggnaden av ett nationellt
              stomvägnät för cykel, och detta tillkännager riksdagen för regeringen.
            </item>
            <item xml:id="i-3r1HhjZDgYG1skbPGrzTii">
              Riksdagen ställer sig bakom det som anförs i motionen om behovet
              av att ändra förordningen (2009:237) om statlig medfinansiering
              till vissa regionala kollektivtrafikanläggningar m.m. för att
              öka Trafikverkets möjligheter att medfinansiera steg 1- och 2-åtgärder
              i enlighet med fyrstegsprincipen samt att se över förordningen
              (2010:185) med instruktion för Trafikverket, och detta tillkännager
              riksdagen för regeringen.
            </item>
            <item xml:id="i-Ejv39ZpTxWKTQpYbwuntFR">
              Riksdagen ställer sig bakom det som anförs i motionen om att
              ändra väglagen och anläggningslagen för att säkerställa markåtkomst
              och lämpliga sträckningar för cykelvägar samt tillkännager detta
              för regeringen.
            </item>
            <item xml:id="i-4qaEvKaaBoT3tRZ9mpVkEs">
              Riksdagen ställer sig bakom det som anförs i motionen om att
              ställa krav på Trafikverket att säkerställa cykeltillgänglighet
              i samband med om- och utbyggnad av statliga vägar och tillkännager
              detta för regeringen.
            </item>
            <item xml:id="i-L8YqKCdRAdbcKy19MKVFJV">
              Riksdagen ställer sig bakom det som anförs i motionen om en ökad
              trafikseparering där cykeltrafik särskiljs från såväl motorfordon
              som gångtrafik, och detta tillkännager riksdagen för regeringen.
            </item>
            <item xml:id="i-JgLBMj2fsf3NAma27QPSnM">
              Riksdagen ställer sig bakom det som anförs i motionen om att
              regeringen bör arbeta för att få kommunerna att prioritera säkra
              cykelvägar för barn till skolor, förskolor och fritidsverksamheter,
              och detta tillkännager riksdagen för regeringen.
            </item>
            <item xml:id="i-CStNuhxJ3JgbQUegDQMhok">
              Riksdagen ställer sig bakom det som anförs i motionen om respektavstånd
              för omkörning av cyklister och tillkännager detta för regeringen.
            </item>
            <item xml:id="i-E4uSiApaLvnfYotPYSsmSq">
              Riksdagen ställer sig bakom det som anförs i motionen om att
              förenkla tillståndsgivningen för motions- och tävlingslopp på
              cykel, öka kunskapen om landsvägscykling hos berörda myndigheter
              och säkerställa likvärdiga och rättssäkra bedömningar i hela landet,
              och detta tillkännager riksdagen för regeringen.
            </item>
          </list>
        </div>
        <div xml:id="i-Vmzds9U4cV6pvBXAmpLgpC" type="motContent">
          <head xml:id="i-NAi2xkZTTbXMBJwWYnftAZ" type="h1">
            Nationellt mål för att öka andelen som cykla
          </head>
          <p xml:id="i-9uEgyg67akJJ4paoTQ4s55">
            Att cykling har väldigt stora fördelar både för individ och samhälle
            råder det ingen tvekan om. Cykeln är vårt mest energieffektiva
            transportslag. Cykling minskar utsläp­pen av koldioxid och skadliga
            partiklar, samtidigt är det ett aktivt transportslag som gör att
            den som cyklar lättare når upp till vårt dagliga behov av 30 minuter
            fysisk aktivitet. Cykeln är också ekonomisk, billig i inköp för
            individen och infrastrukturen för cykel är i jämförelse med andra
            transportslags behov inte kostsam.
          </p>
          <p xml:id="i-D1o65H7GdxXLjNm7qHV3Hp">
            Det finns en stor potential för ökad cykling. Ungefär hälften
            av alla bilresor är kort­are än 5 km, en sträcka som de flesta
            kan cykla. Med en elcykel är det dessutom enkelt för de flesta
            att cykla längre sträckor än så. Även för längre resor kan cykeln
            ofta utgöra ett led i resan för att nå busshållplats eller tågstation.
          </p>
          <p xml:id="i-BGcbgGhT8WtDFJ7jyY6fX9">
            Trots att det borde finnas ett stort nationellt intresse för
            att öka andelen som cyklar saknas det fortfarande konkreta målsättningar
            för ökat cyklande. Mål är viktigt för att styra och leda myndigheternas
            arbete och fördelning av resurser.
          </p>
          <p xml:id="i-QayDyDbCBFVKhEL9MqBSpV">
            I den nationella cykelstrategin anges att andelen som cyklar
            ska öka, men det under­stöds inte med någon konkret målsättning.
            Det finns idag nationella målsättningar som har bäring på cykeltrafiken
            såsom sektorsmålet för transportsektorn inom det klimat­politiska
            ramverket: ”Utsläppen från inrikes transporter, utom inrikesflyg,
            ska minska med minst 70 procent senast år 2030 jämfört med 2010.”
            Cykeltrafiken kan utgöra ett viktigt redskap för att minska utsläppen
            av växthusgaser, inte minst i städer och tätorter.
          </p>
          <p xml:id="i-CjTEAbBFYSaijaAztSgdm2">
            Även inom miljömålssystemet finns det ett etappmål som inriktar
            sig på de hållbara transportslagen: ”Andelen persontransporter
            med kollektivtrafik, cykel och gång i Sverige ska vara minst 25
            procent år 2025, uttryckt i personkilometer, i riktning mot att
            på sikt fördubbla andelen för gång-, cykel- och kollektivtrafik.”
            Målet skiljer dock inte på trafikslagen gång, cykel och kollektivtrafik
            och kan inte anses ha en styrande effekt på transportpolitiken.
            För att åtgärder och resurser ska kunna inriktas på att öka cykel­trafik­en
            behövs det konkreta, nationella målsättningar för hur mycket cykeltrafiken
            ska öka.
          </p>
          <head xml:id="i-CC2rvVtRPRZq7XoYqXpLRh" type="h1">
            Mer investeringar i cykelinfrastruktur
          </head>
          <p xml:id="i-5Ex3FtAw3vpWM2iabjh1Wg">
            Bra cykelinfrastruktur är avgörande för ökad cykling. Resurser
            till utbyggnad och underhåll av cykelinfrastruktur lyfts av cykelorganisationer
            fram som den viktigaste åtgärden för att öka andelen som cyklar.
            Finns det bra cykelvägar där människor kan cykla bekvämt och tryggt
            hela vägen till sin destination kommer fler att välja cykeln som
            transportsätt, rekreation och motion.
          </p>
          <p xml:id="i-h6YvcZz7BmbhwJavP6Dpx">
            Den nationella transportinfrastrukturplanen är det viktigaste
            styrdokumentet för hur transportsystemet i Sverige ska utvecklas
            och underhållas. Här har dock cykelvägnätet ofta en perifer och
            nedtonad roll. Cykel bedöms vara en fråga som ska hanteras på
            kommunal eller möjligen regional nivå. I uppdraget till Trafikverket
            att ta fram ett inriktningsunderlag inför kommande infrastrukturproposition
            nämns att “relevanta strategier och handlingsplaner som beslutats
            av regeringen och riksdagen ska beaktas i genomförandet av uppdraget,
            liksom regeringens ambition att flytta över transporter från väg
            och flyg till järnväg, sjöfart, gång-, cykel- och kollektivtrafik”.
            Huruvida eller på vilket sätt Trafikverket kommer att beakta den
            nationella cykelstrategin i sin redo­visning återstår att se,
            men det är viktigt att regeringen inför direktiven om åtgärds­planering
            har tydligare skrivningar om åtgärder i cykelinfrastrukturen så
            att regeringen inom kommande nationell plan prioriterar investeringarna
            i cykelinfrastruktur.
          </p>
          <p xml:id="i-4UKmUB7buRm6ydcpXAmo6r">
            En stor del av cykelvägarna som är en del av det statliga vägnätet
            finansieras från länstransportplanerna. Ambitionerna att arbeta
            aktivt med att öka cyklingen ser väldigt olika ut i olika regioner.
            Det leder till att förutsättningarna att cykla blir mer olika
            i landet än vad de skulle behöva vara. Eftersom det bör vara av
            nationellt intresse att öka cykeltrafiken för såväl minskade utsläpp
            som ökad folkhälsa, borde staten ta ett större ansvar för att
            säkerställa att länsplaneupprättarna avsätter erforderliga medel
            i länsplaner­na för investeringar i den regionala cykelinfrastrukturen.
          </p>
          <p xml:id="i-JBq2GtWW8vrBKTbJnRzzcq">
            Idag saknas det många viktiga länkar i cykelinfrastrukturen mellan
            städer och tät­orter, vilket ibland gör det omöjligt att cykla
            mellan orter som ligger på cykelavstånd alternativt att en betydligt
            längre (om)väg behöver nyttjas. För att binda ihop städer och
            tätorter med sammanhängande cykelvägnät vill Miljöpartiet att
            det ska byggas ett stom­vägnät för cykel i Sverige. Denna utbyggnad
            behöver ske samlat och med en tydlig prioriteringsordning. Samverkan
            mellan kommuner, regioner och Trafikverket är viktig. Därför behöver
            det tas fram en plan för utbyggnaden av ett nationellt stomvägnät
            för cykel. Stomvägnätet finansieras med medel som avsätts i den
            nationella transportinfra­strukturplanen. Regionernas cykelvägplaner
            kan utgöra en viktig grund för arbetet.
          </p>
          <head xml:id="i-fPpSCiSmXnVsrK4q6wPUH" type="h1">
            Steg 1- och 2-åtgärder
          </head>
          <p xml:id="i-CWqi1YRjfL1JJAUgx5ghvU">
            Fyrstegsprincipen är en metod för att pröva vilka åtgärder som
            är lämpliga för att uppnå god resurshushållning och inte göra
            stora infrastrukturinvesteringar i onödan.
          </p>
          <head xml:id="i-8PHD8grorcvsBxeMwpBPY5" type="h1">
            Stegen är följande:
          </head>
          <list xml:id="i-WzQD14xYeUxqM9FV4BcBVk" style="ol">
            <item xml:id="i-EFCk7Yhyu4zzu8PiaTZXni">
              Tänk om
            </item>
          </list>
          <p xml:id="i-UKXMsuvoVHT8f8HvwmdQVy">
            Det första steget handlar om att först och främst överväga åtgärder
            som kan påverka behovet av transporter och resor samt valet av
            transportsätt.
          </p>
          <list xml:id="i-NoT8t6pfd9k6WXFKCMC9UE" style="ol">
            <item xml:id="i-MCNGAzXebGjv4CpFxnT9eP">
              Optimera
            </item>
          </list>
          <p xml:id="i-HekuYA6t9ra1koBadYdNcN">
            Det andra steget innebär att genomföra åtgärder som medför ett
            mer effektivt utnyttjande av den befintliga infrastrukturen.
          </p>
          <list xml:id="i-KEUPQTi6jT7cr9SsX6M4cy" style="ol">
            <item xml:id="i-HhXjNtj8TGupr3SQw6DYeF">
              Bygg om
            </item>
          </list>
          <head xml:id="i-Kz6ApZUZLtfukzP67Njyo8" type="h1">
            Vid behov genomförs det tredje steget som innebär begränsade
            ombyggnationer.
          </head>
          <list xml:id="i-EgMAUgKCGKrGXnZRKmy9Nr" style="ol">
            <item xml:id="i-GHdVdsvrBcVx2BSHw4b5ta">
              Bygg nytt
            </item>
          </list>
          <p xml:id="i-SiaMnsFkrpqjjuGhAjCzru">
            Det fjärde steget genomförs om behovet inte kan tillgodoses i
            de tre tidigare stegen. Det betyder nyinvesteringar och/eller
            större ombyggnadsåtgärder.
          </p>
          <p xml:id="i-KTHkHahapWeyUBPiQ1gCgr">
            Tillämpandet av principen skulle kunna motivera större insatser
            för ökad cykeltrafik, särskilt om steg 1 och 2 tillämpades oftare.
            Trafikverket har kritiserats för att inte pröva och genomföra
            åtgärder inom steg 1 och 2, bland annat i Riksrevisionens rapport
            Fyr­stegsprincipen inom planeringen av transportinfrastruktur.
            Regeringen har en ambition att fyrstegsprincipen ska användas.
            I uppdraget till Trafikverket om att ta fram inrikt­ningsunderlag
            inför infrastrukturpropositionen anger regeringen:
          </p>
          <p xml:id="i-4eH4afwECq1JmHUna3WWpo">
            Ett trafikslagsövergripande förhållningssätt, fyrstegsprincipen,
            samt de av riksdagen fastställda transportpolitiska principerna,
            ska vara vägledande för Trafikverkets genomförande av uppdraget.
            Trafikverket har möjlighet att med finansiering från den nationella
            trafikslagsövergripande planen för transportinfrastrukturen och
            läns­planerna genomföra vissa steg 1 och steg 2-åtgärder i infrastrukturen.
            Regeringen avser att i större utsträckning prioritera kostnadseffektiva
            åtgärder som påverkar transportefterfrågan och val av transportsätt
            (steg 1) samt åtgärder som medför ett mer effektivt nyttjande
            av befintlig infrastruktur (steg 2).
          </p>
          <p xml:id="i-Kh8btkGK2iZGCSNfTpgmyq">
            Samtidigt finns det hinder för att Trafikverket ska kunna tillämpa
            fyrstegsprincipen på ett adekvat sätt. Förordning (2009:237) om
            statlig medfinansiering till vissa regionala kollektivtrafikanläggningar
            m.m. begränsar möjligheten att medfinansiera cykelåtgärder och
            beteendepåverkande åtgärder, så kallad mobility management. Även
            förordning (2010:185) med instruktion för Trafikverket uppfattas
            begränsande och skulle behöva kompletteras med skrivningar som
            anger att Trafikverket ska arbeta med åtgärder som kan påverka
            transportefterfrågan och val av transportsätt samt åtgärder som
            ger effek­tivare användning av befintlig infrastruktur.
          </p>
          <p xml:id="i-WCMbDbm13vqp2cQhZqR1iu">
            Regeringen har också uppdragit åt Trafikverket att identifiera
            eventuella problem med att uppfylla regeringens ambitioner avseende
            fyrstegsprincipen, särskilt steg 1- och steg 2-åtgärder. Om sådana
            problem identifieras ska Trafikverket omgående redovisa detta
            till regeringen tillsammans med förslag till lösningar som säkerställer
            regeringens ambitioner. Trots att detta uppdrag inte har redovisats
            bör regeringen gå vidare med att undanröja de hinder som finns
            för att Trafikverket ska kunna arbeta effektivt med steg 1 och
            2-åtgärder.
          </p>
          <head xml:id="i-7ukEeHgNM5EoZ7Y9ydzw66" type="h1">
            Markåtkomst för cykel
          </head>
          <p xml:id="i-PukFQ8TioVoyCww1qQ1bED">
            Ett problem som ofta står i vägen för förbättrad cykelinfrastruktur
            är att väglagen och anläggningslagen idag styr så att cykelvägar
            utanför tätorterna i princip alltid måste läggas intill den allmänna
            vägen för motortrafik. Genom väglagens definition av väg och kraven
            på funktionellt samband och samfärdsel omöjliggörs möjligheten
            att få gena och logiska cykelstråk.
          </p>
          <p xml:id="i-StHWLM7cmnxsygwNkyXBm5">
            Det är därför idag tyvärr inte möjligt att bygga cykelvägen med
            en egen, från bilväg­en fristående sträckning, som i många fall
            både skulle vara smartare och billigare. Vid utbyggnad av cykelleder,
            bland annat Kattegattleden, har problemet med markåtkomst för
            anläggande av cykelväg aktualiserats. En enskild markägare kan
            blockera en cykel­vägsutbyggnad, men skulle inte kunna förhindra
            en utbyggnad av en vanlig väg. Trafik­verket hindras också från
            att genomföra satsningar på cykelvägar som inte har ett funk­tionellt
            samband med deras anläggning (det vill säga bil- och järnväg).
            Dessa juridiska svårigheter har varit kända länge och behöver
            snarast åtgärdas.
          </p>
          <head xml:id="i-NkS9VksJGGMfQLJBpw17cq" type="h1">
            Ökad tillgänglighet för cykel
          </head>
          <p xml:id="i-BnLGLaWs6hcwMPgfewfG9c">
            Ombyggnation av vägar kan tyvärr ofta innebära en sämre tillgänglighet
            för cykel. När statliga vägar byggs om för ökad säkerhet för biltrafik
            med mötesseparerade filer och högre hastigheter försvinner ofta
            möjligheten att cykla längs med vägen. Även vid nybyggnation av
            statliga vägar uteblir åtgärder för att skapa tillgänglighet för
            cykel. Regeringen bör säkerställa att om- och nybyggnation av
            vägar alltid innebär bättre tillgänglighet även för cykeltrafik.
            På så vis kan också intentionen i funktionsmålet uppnås:
          </p>
          <p xml:id="i-5USAqAXH2SWJ6N8g5h5fkn">
            Funktionsmålet innebär att transportsystemets utformning, funktion
            och användning ska medverka till att ge alla en grundläggande
            tillgänglighet med god kvalitet och användbarhet samt bidra till
            utvecklingskraft i hela landet. Transportsystemet ska vara jämställt,
            dvs. likvärdigt svara mot kvinnors respektive mäns transportbehov.
          </p>
          <p xml:id="i-4KbMCzQG86bHaGFawXkP3q">
            För att förbättra tillgängligheten för cyklister behöver cykeltrafik
            i större utsträckning hanteras som ett eget transportslag. Att
            cykel av säkerhetsskäl helst bör separeras från biltrafik kan
            tas för självklart, men cykeltrafik behöver också separeras från
            gångtrafik. Ofta klumpas cykel- och gångtrafik ihop på så kallade
            gc-banor. Detta trots att en cyklist och en gångtrafikant har
            väldigt olika sätta att röra sig på och olika hastighet. Gc-banor
            skapar både otrygghet och bristande framkomlighet för både fotgängare
            och cyklister.
          </p>
          <head xml:id="i-5BJc5mFUUvDFSRHgx4isRG" type="h1">
            Fokus på barn och unga
          </head>
          <p xml:id="i-22Kj8ynxh9ryUPW57VhwbT">
            Barn och unga cyklar allt mindre. Enligt Trafikanalys rapport
            Cyklandets utveckling i Sverige 1995–2014 cyklar barn i åldrarna
            6–14 år 42 procent kortare sträcka nu än under mitten av 1990-talet,
            och ungdomar och unga vuxna i åldrarna 15–24 år 46 procent kortare
            nu.
          </p>
          <p xml:id="i-DRfEx7BH2dsG1m3T1Dy887">
            VTI har konstaterat att cyklingen bland barn har minskat på nästan
            samtliga orter där de genomfört cykelhjälmsobservationer. Cyklandet
            idag är i genomsnitt 30 procent lägre vid grundskolor och 60 procent
            lägre i bostadsområden jämfört med 25 år tillbaka i tiden. Parallellt
            med det minskade cyklandet visar statistik från Folkhälsomyndigheten
            att alltför få barn når upp till rekommenderad nivå av fysisk
            aktivitet. I undersökningen Skolbarns hälsovanor 2017/18 presenteras
            att enbart 9 % av 15-åriga flickor når upp till den rekommenderade
            nivån på 60 minuters fysisk aktivitet per dag. Även i den ålders­grupp
            som rör sig mest, 11-åriga pojkar, når enbart 23 procent upp till
            den rekommen­derade nivån. Bland flickor 11 och 13 år och pojkar
            13 och 15 år är siffran 13–15 procent. Fysisk aktivitet är av
            stor vikt för såväl fysisk som psykisk hälsa samt för att förebygga
            sjukdomar. Brist på fysisk aktivitet ökar risken för en rad sjukdomar
            såsom fetma, typ 2-diabetes, hjärt-kärlsjukdomar och cancer.
          </p>
          <p xml:id="i-UpSRsPBPzWqxDLtnQqUJc4">
            För att skapa goda vanor är det viktigt att tidigt etablera en
            aktiv livsstil. Aktiv mobilitet är ett sätt att göra motion och
            rörelse till en del av vardagen. Cykeln är då ett transportmedel
            som gör att barnen både får en större rörelsefrihet och mer fysisk
            aktivitet. Om barn tidigt lär sig att göra cykling till en del
            av sin vardag ökar sannolik­heten att de även senare i livet kommer
            att cykla och vara fysiskt aktiva.
          </p>
          <p xml:id="i-54T2aHWimEERm9MdeJi5Tv">
            En förutsättning för att barn ska få möjlighet att cykla mer
            är säkra cykelvägar till skolor, förskolor och fritidsaktiviteter.
            Då kan föräldrar i högre grad känna sig trygga med att låta barnen
            cykla själva.
          </p>
          <head xml:id="i-JTcjSAHQuvkPU5j3g86qvZ" type="h1">
            Motions- och tävlingscykling
          </head>
          <p xml:id="i-Gvb9MpdiyaETsw5pHKWyAn">
            Cirka 400 000 personer cyklar som träningsform och som en del
            av sitt fritidsintresse. Många av dessa deltar i olika motionslopp
            och cykeltävlingar runt om i landet. Dess­utom är de i större
            utsträckning benägna att pendla, även längre sträckor, med cykel.
            Det är så klart en stor folkhälsovinst.
          </p>
          <p xml:id="i-Mm1rjnPMZhVfawMVAhZZ84">
            Landsvägscyklister har ingen sporthall, deras tränings- och tävlingsarena
            är våra gemensamma landsvägar. Det ställer krav på hög trafiksäkerhet
            såväl vid träning, som motionslopp och tävlingar. Det kräver också
            att alla trafikanter visar hänsyn och respekterar varandras rätt
            att använda gaturummet, för att motverka den aggressiva attityd
            som cyklister beskriver att de möts av.
            <ref xml:id="i-AD2F1fwGvm4uXQwBwD7tvy" target="i-PoxXedCQuLwKwJ8y9sjtSF">
              [1]
            </ref>
          </p>
          <head xml:id="i-XyJZUu2Sh62CdgiXu6nEca" type="h1">
            Respektavstånd
          </head>
          <p xml:id="i-GQU8ERH2nxkMxrSC4icyo5">
            För ökad trafiksäkerhet bör motorfordon hålla ett tillräckligt
            respektavstånd vid omkör­ning av cykel. Det ökar säkerheten för
            cyklister och möjliggör för fler att cykla. På flera håll i Europa
            finns regler om att motorfordon ska hålla ett avstånd om minst
            1,5 meter från cyklisten vid omkörning. Det är rimligt att även
            i Sverige tydliggöra vad som är ett gott respektavstånd. Det är
            något som gynna såväl pendlare som motionärer.
          </p>
          <head xml:id="i-HsxdDBnhKJA8zLChuk9GLm" type="h1">
            Inställda lopp
          </head>
          <p xml:id="i-7wLbyP6ko6eR2xZQKotXdr">
            För många cykelmotionärer är också deltagandet i cykellopp en
            viktig del av idrotts­utövandet. Det mest kända motionsloppet
            är Vätternrundan med tiotusentals deltagare som cyklar i olika
            lopp under en hel vecka. Det är inte lika välkänt att det arrangeras
            motionslopp runt om i landet varje helg under säsongen. Många
            av loppen är arrange­rade ideellt av mindre föreningar, och har
            endast några hundra startande. De loppen skiljer sig betydligt
            från Vätternrundan vad gäller storlek både avseende deltagare
            och organisation.
          </p>
          <p xml:id="i-PEB2UNfApxK7AExvbvWzDi">
            Under 2019 ställdes flera klassiska lopp in på grund av att Trafikverket
            gjorde be­tydligt tuffare värderingar av ansökningar än tidigare.
            Det gäller bland andra Själevads­fjärden runt, som arrangerats
            34 gånger tidigare och Hunnebergsrundan, som arrange­rats i 46
            år. Även Svenska Cykelförbundets ansökan om att arrangera ett
            sammanhållet SM i landsvägscykling i Lindvallen, Sälen 2020 avslogs
            av länsstyrelsen efter att Trafikverket avstyrkt ansökan. Det
            ledde till att de olika disciplinerna var tvungna att arrangera
            separata SM-tävlingar.
          </p>
          <p xml:id="i-8VAGngdKTgxxsQGszZAJee">
            Det 60 mil långa tredagarsloppet Vänern Runt gavs tillstånd för
            att genomföra motionsloppet för fyrtionionde gången 2020, med
            villkor att inför femtioårsjubileet ansöka om att cykla loppet
            i motsatt riktning i syfte att öka trafiksäkerheten med färre
            vänstersvängar. Landsvägscykling i grupp är en motionsform med
            låg skaderisk, och att minska antalet vänstersvängar från 41 till
            38 kommer antagligen inte att påverka trafiksäkerheten för några
            trafikanter, varken cyklister, bilister eller fotgängare.
          </p>
          <head xml:id="i-53XmWUAgvaP5QR91dtXGd1" type="h1">
            Rättssäker tillståndsgivning för cykellopp
          </head>
          <p xml:id="i-BcoNmeoyWAjzeGMNZoiViF">
            Tillstånd att arrangera tävling eller uppvisning med fordon på
            väg ges av länsstyrelsen, kraven på ansökan är de samma för ett
            tävlingslopp med licensierade deltagare som tävlar för att vinna
            och ett motionslopp utan tidtagning. Polisen, kommuner och Trafik­verket
            yttrar sig över ansökningar. Arbetet med ansökningar kan vara
            omfattande för en liten förening med endast ideella personer,
            som utöver en gedigen ansökan ska kunna besvara yttranden med
            kort svarstid och ha samråd med exempelvis länsstyrelsen och Trafikverket.
            Små föreningar beskriver att de avstår att överklaga beslut de
            tycker är felaktiga därför att det är för krångligt. De beskriver
            också att kunskapen om cykling som motionsform är låg på berörda
            myndigheter, och att det blir svårt för handläggarna att dels
            värdera de risker som beskrivs, dels hantera de skillnader i handläggning
            som krävs beroende på om arrangören är en stor organisation med
            anställda, eller en lite ideell förening. Det blir otydligt för
            en förening som på ideell basis har arrangerat ett motionslopp
            i trettio, fyrtio eller kanske ända upp till 50 år, varför kraven
            höjs och hur det kommer sig att berörda kommuner och poliser kan
            tillstyrka ett motionslopp, men att ett avstyrkande från Trafikverket
            väger så mycket tyngre.
          </p>
          <p xml:id="i-9iXNZewSq1YvybKZvvYkEy">
            För att underlätta för landets cykelklubbar behöver det bli enklare
            att arrangera såväl motionslopp, som tävlingar, kunskapen om cykelidrottens
            förutsättningar behöver bli bättre hos berörda myndigheter för
            att arrangörer av både stora och små lopp ska känna tillit till
            att bedömning av ansökningar är rättssäker och likvärdig i hela
            landet.
          </p>
        </div>
        <div xml:id="i-NEhsTZfQiT7bZj6u3PS5Er" type="signatureBlock">
          <list xml:id="i-Ki6jGXwbLoSBBde5BPbjmy">
            <item xml:id="i-D4udRnCGVr6hQNeEh9cM2o" who="i-KTmTMYsoqjqixxDSAwcrPb" type="signature">
              Emma Berginger (MP)
            </item>
            <item xml:id="i-L1jEhipQgTUKcd65PoSP18" who="i-9Hwwz2RnQnrJTjSv8uVmaM" type="signature">
              Camilla Hansén (MP)
            </item>
            <item xml:id="i-SPTPCUfhZNA6CTygQvV4Ru" who="i-Pph7rDvCnNJk71Ej3B7uJK" type="signature">
              Anna Sibinska (MP)
            </item>
            <item xml:id="i-EjEBX4KZA6LhBtWYV4hi3V" who="i-2D6mwMLvYjVnxu8WpPCAeL" type="signature">
              Lorentz Tovatt (MP)
            </item>
          </list>
        </div>
        <div xml:id="i-PgQsBr872WwECuxZJV2Jw1" type="motNotes">
          <noteGrp xml:id="i-R1c2RJCqjwvyaDe6TCSBdJ">
            <note xml:id="i-PoxXedCQuLwKwJ8y9sjtSF">
              [1] https://www.dn.se/sport/det-finns-ett-aggressivt-beteende-fran-bilister-mot-cyklister/.
            </note>
          </noteGrp>
        </div>
      </div>
    </body>
  </text>
</TEI>
