<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-02530">
  <teiHeader>
    <fileDesc>
      <titleStmt>
        <title>Äganderätten</title>
        <author corresp="i-8UHfFy8Egv2UxrL1auT5kE">av Anders Forsberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2530 av Anders Forsberg m.fl. (SD)</title>
          <idno type="rdwebb">H3022530</idno>
          <rs type="number">2530</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3022530/text</ref>
          <ref type="dokument_url_html">http://data.riksdagen.se/dokument/H3022530</ref>
          <ref type="dokumentstatus_url_xml">http://data.riksdagen.se/dokumentstatus/H3022530</ref>
          <ref type="docx">http://data.riksdagen.se/fil/BB2D7F81-B352-496B-870C-0EED96C0C764</ref>
          <ref type="pdf">http://data.riksdagen.se/fil/770C3574-E6C2-432A-8BC3-24FAAEAC604F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8UHfFy8Egv2UxrL1auT5kE</idno>
            <name>Anders Forsberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MvcTCWcuQe2Y2JGUvNwtaV" type="signed"/>
        <correspContext corresp="i-MvcTCWcuQe2Y2JGUvNwtaV">
          <note type="signatory" corresp="i-8UHfFy8Egv2UxrL1auT5kE"/>
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-VCBwijV18pWsvC1p2xZJJm"/>
        </correspContext>
        <correspAction xml:id="i-K6uGExZSC9kpJ7spiUeGmA" type="submitted">
          <date when="2015-10-06"/>
          <time when="13:41:23"/>
        </correspAction>
        <correspAction xml:id="i-6XXi13drSTV3UpAoFG1yvp" type="reviewed">
          <date when="2015-10-06"/>
          <time when="20:14:07"/>
        </correspAction>
        <correspAction xml:id="i-ASv6myxiZr8gqNoaP1cavK" type="referred">
          <date when="2015-10-13"/>
        </correspAction>
        <correspAction xml:id="i-6tLysAS6PMx2FyELHXcFzc" type="assigned">
          <date when="2018-06-05"/>
          <time when="10:33:01"/>
        </correspAction>
        <correspContext corresp="i-6tLysAS6PMx2FyELHXcFzc">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-CNQE2i8YTFtiCH1KrFiCND" type="behandlas_i"/>
        <correspContext corresp="i-CNQE2i8YTFtiCH1KrFiCND">
          <ref type="uppgift">2015/16:MJU8</ref>
          <ref type="ref_dok_id">H301MJU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU8</ref>
          <ref type="ref_dok_titel">Utvidgad miljöbrottsbestämmelse m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KX9KhGWbUUDVqadoi5ZM7r" type="behandlas_i"/>
        <correspContext corresp="i-KX9KhGWbUUDVqadoi5ZM7r">
          <ref type="uppgift">2015/16:MJU9</ref>
          <ref type="ref_dok_id">H301MJU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU9</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HFUe7arCGQSQi3reiEi663" type="behandlas_i"/>
        <correspContext corresp="i-HFUe7arCGQSQi3reiEi663">
          <ref type="uppgift">2015/16:CU15</ref>
          <ref type="ref_dok_id">H301CU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU15</ref>
          <ref type="ref_dok_titel">Fastighetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XC79ei92rQ15fvbARzEUs3" type="behandlas_i"/>
        <correspContext corresp="i-XC79ei92rQ15fvbARzEUs3">
          <ref type="uppgift">2015/16:MJU6</ref>
          <ref type="ref_dok_id">H301MJU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU6</ref>
          <ref type="ref_dok_titel">Naturvård och områdesskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TES6zfC6AP6DFk2C1Pt3qh" type="behandlas_i"/>
        <correspContext corresp="i-TES6zfC6AP6DFk2C1Pt3qh">
          <ref type="uppgift">2016/17:CU8</ref>
          <ref type="ref_dok_id">H401CU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU8</ref>
          <ref type="ref_dok_titel">Insolvens- och utsökningsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-A3e8f3V2zmrbFw9cfTPuSm" type="behandlas_i"/>
        <correspContext corresp="i-A3e8f3V2zmrbFw9cfTPuSm">
          <ref type="uppgift">2015/16:CU13</ref>
          <ref type="ref_dok_id">H301CU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU13</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SEy6GL9Lrmp4X1xXUQ6rr8" type="behandlas_i"/>
        <correspContext corresp="i-SEy6GL9Lrmp4X1xXUQ6rr8">
          <ref type="uppgift">2015/16:KU15</ref>
          <ref type="ref_dok_id">H301KU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU15</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2530 av Anders Forsberg m.fl. (SD)
          Äganderätten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7JvxqakAhLFdZ5sFnC1bMc">
            Förslag till riksdagsbeslut
          </head>
          <list style="ol">
            <item xml:id="i-Pa6BSBnUc6565Jt55HJ6DA">
              Riksdagen ställer sig bakom det som anförs i motionen om att
              äganderätten och egendomsrätten stärks och tillkännager detta
              för regeringen.
            </item>
            <item xml:id="i-PWWnihVtA5B6TRP2eoYRJ5">
              Riksdagen ställer sig bakom det som anförs i motionen om att
              utreda konsekvenserna av miljöorganisationers talerätt och tillkännager
              detta för regeringen.
            </item>
            <item xml:id="i-32tE2ZsjjvBgBVVYFnYx5P">
              Riksdagen ställer sig bakom det som anförs i motionen om att
              underlätta avhysningen av illegala ockupanter av skog och mark
              och tillkännager detta för regeringen.
            </item>
            <item xml:id="i-4wUTWWRYCCz7TpNkRaTe7m">
              Riksdagen ställer sig bakom det som anförs i motionen om att
              tydligare fastställa att allt nyttjande av naturen på allemansrättens
              grund måste ske på naturens villkor och med respekt och hänsyn
              till den som äger och brukar marken och tillkännager detta för
              regeringen.
            </item>
            <item xml:id="i-AEuA1koLB2Wb4kHXskM7Vr">
              Riksdagen ställer sig bakom det som anförs i motionen om att
              se över kommersiella intressens rätt i allemansrätten och tillkännager
              detta för regeringen.
            </item>
            <item xml:id="i-V72oYjPsoYTLuhqVRCDrUb">
              Riksdagen ställer sig bakom det som anförs i motionen om att
              införa en allemansrättsbalk som fastställer allemansrättens rättsliga
              ställning inom svensk rättsordning och tillkännager detta för
              regeringen.
            </item>
            <item xml:id="i-XETw9kuqEecrh8b5YZQeTF">
              Riksdagen ställer sig bakom det som anförs i motionen om strandskyddslagen
              (7 kap. 14 § miljöbalken) och tillkännager detta för regeringen
            </item>
            <item xml:id="i-6jVw35Fd85M732S89cdSRX">
              Riksdagen ställer sig bakom det som anförs i motionen om att
              strandskyddets regler inte får innebära inskränkningar i jord-
              och skogsbrukets verksamheter och tillkännager detta för regeringen.
            </item>
            <item xml:id="i-GBdJ6bypoH6F5Tq6L5YGhD">
              Riksdagen ställer sig bakom det som anförs i motionen om att
              verka för att en utredning tillsätts för att säkerställa markägares
              rättigheter vid exploatering inför framdragning av högspänningsledningar
              och tillkännager detta för regeringen.
            </item>
            <item xml:id="i-SshqGK85u7e2uZpaCZtxg3">
              Riksdagen ställer sig bakom det som anförs i motionen om att
              ta fram en strategi för en långsiktigt hållbar användning av åkermark
              där särskilt värdefull åkermark klassas som riksintresse och tillkännager
              detta för regeringen.
            </item>
            <item xml:id="i-HwrMPCUdY3cRDHZieBa5cL">
              Riksdagen ställer sig bakom det som anförs i motionen om att
              det behövs lättnader när det gäller att upphäva besittningsskyddet
              för vissa sidoarrenden och dessutom införa ett mindre starkt skydd
              för korta arrenden och tillkännager detta för regeringen.
            </item>
            <item xml:id="i-8vYGsVDrqVDeU6hBjzZGPW">
              Riksdagen ställer sig bakom det som anförs i motionen om att
              se över rennäringslagen (1971:437) i syfte att garantera alla
              medborgare likhet inför lagen oavsett börd och etnisk tillhörighet
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-5rzfe1RukjWTtgn6qQvZhV" type="h1">
            Äganderätten
          </head>
          <p xml:id="i-WiKUvkziQymSNQdop9b6MP">
            Land skall med lag byggas, säger våra urgamla svenska landskapslagar.
            Emellertid, idag tenderar Sverige att utvecklas till ett land
            där lagarna inte gäller, vad blir konsekvensen av detta på sikt?
          </p>
          <p xml:id="i-Tha3r2WP4a6B1vmYjyH9eF">
            Våra lagar har som regel kristallklara syften, till både bokstav
            och anda då det gäller grundlagen och egendomsskyddet. Den statuerar:
          </p>
          <p xml:id="i-9dR1hVKKLXPyHKNYLN7TJh">
            ”Vars och ens egendom är tryggad genom att ingen kan tvingas
            avstå sin egendom till det allmänna eller till någon enskild genom
            expropriation eller något annat sådant förfogande eller tåla att
            det allmänna inskränker användningen av mark eller byggnad utom
            när det krävs för att tillgodose angelägna allmänna intressen.”
          </p>
          <p xml:id="i-RoHuwHb4aqjszk1RTCASLn">
            Den som genom expropriation eller något annat sådant förfarande
            tvingas avstå sin egendom ska vara tillförsäkrad full ersättning
            för förlusten. Ersättning ska också vara tillförsäkrad den för
            vilken det allmänna inskränker användningen av mark eller byggnad
            på sådant sätt att pågående markanvändning inom berörd del av
            fastigheten avsevärt försvåras eller att skada uppkommer som är
            betydande i förhållande till värdet på denna del av fastigheten.
            Ersättningen ska bestämmas enligt grunder som anges i lag.
          </p>
          <head xml:id="i-JMBkHN2dFDS4BFfuzxj2KP" type="h1">
            Miljöorganisationers talerätt
          </head>
          <p xml:id="i-A4Gi5Z7z4S1c35k4D34eke">
            Genom miljöbalken infördes en rätt för miljöorganisationer att
            överklaga vissa typer av domar och beslut. I förarbetena uttalade
            regeringen att skälet för att ge miljöorganisationerna talerätt
            är att det fanns ett starkt intresse och djupt engagemang för
            miljöfrågor hos organisationerna och att detta kan tas till vara
            genom att ge organisationerna talerätt.
          </p>
          <p xml:id="i-FyrUMMoDRtvZXSGbJjmDvc">
            Sverigedemokraterna anser att det är orimligt att i en rättsstat
            tillåta att enskilda miljöorganisationer tillförs en sådan makt.
            Vi anser därför att regeringen bör utreda konsekvenserna av lagstiftningen
            och återkomma med förslag kring hur lagstiftningen och tillämpningen
            kan förbättras utifrån den enskilde markägarens situation.
          </p>
          <head xml:id="i-HZ29PBxmgyPMzRhoiStypA" type="h1">
            Illegal ockupation
          </head>
          <p xml:id="i-6FAxiSCXVDCgKFgvd6AGce">
            Fastighetsägare som vänder sig till myndigheterna för att få
            hjälp att få tillbaka sin mark och bli av med människor som olagligen
            bosatt sig på deras mark i illegala bosättningar får ofta till
            svar att detta inte är en fråga för polisen utan en fråga om avhysning
            för kronofogden. Det mest naturliga vore att samhället agerade
            kraftfullt mot alla illegala ockupanter. Emellertid tenderar regeringen
            att stå handfallen inför problematiken med markägare som genom
            olagliga tältläger och kåkstäder berövas sin äganderätt.
          </p>
          <p xml:id="i-VwF9X3ZtCzg8usQzcHjMfz">
            Enskilda fastighetsägare drabbas hårt när personer upprättar
            illegala bosättningar. Fastighetsägaren tvingas att stå för avsevärda
            kostnader för att få bort sådana läger genom Kronofogdemyndighetens
            försorg. Dessutom är det märkligt nog fastighetsägarens eget ansvar
            att själv fastställa identiteten på alla de boende i en illegal
            bosättning för att de ska kunna avhysas. Utöver ansökningsavgiften
            om 300 kronor och avgiften om 600 kronor för varje person som
            blir avhyst tillkommer dessutom ofta betydande kostnader för uppstädning
            och återställande av marken.
          </p>
          <p xml:id="i-Qdpfmb1zCB3pPu7fecAaDE">
            Även kommuner drabbas av olagliga bosättningar, som ger upphov
            till oförutsedda kostnader och tar resurser från kärnverksamheterna.
            För en kommun tenderar det också att bli upprepade kostnader då
            ockupanter ofta flyttar sin illegala bosättning till en ny plats,
            istället för att upphöra med att ockupera mark.
          </p>
          <p xml:id="i-ToHFQHUSrFv1Ej7J6yChEH">
            Mot denna bakgrund måste processen att avhysa illegala ockupanter
            förenklas och den eventuella kostnaden för avhysningen borde rimligen
            belasta den som bevisligen begår olagligheten, inte den utsatte.
            Sverigedemokraterna anser att Kronofogdemyndigheten inte borde
            ha ansvaret för dessa frågor, ansvaret borde istället enbart ligga
            på polisen. Dessutom anser vi att det aldrig kan föreligga någon
            så kallad besittningsrätt i dessa fall. Polisen bör också när
            som helst kunna avlägsna ockupanter boendes i illegala bosättningar
            utan något specifikt krav på identifikation eller dokumentation.
          </p>
          <head xml:id="i-Kgtv9qKEAetV2Cx6thGGve" type="h1">
            Allemansrätten
          </head>
          <p xml:id="i-4DgU4W5JqtPbvyZreurVtJ">
            I regeringsformens kapitel om grundläggande fri- och rättigheter
            står att ”Alla ska ha tillgång till naturen enligt allemansrätten”.
          </p>
          <p xml:id="i-4dN3xCepfnU64wU3HGV5dL">
            Sedan 1994 finns allemansrätten inskriven i vår grundlag. Av
            regeringsformen framgår att alla skall ha tillgång till naturen
            enligt allemansrätten och av miljölagstiftningen framgår att var
            och en som utnyttjar allemansrätten eller vistas i naturen skall
            visa hänsyn och varsamhet. Allemansrättens gränser sätts av flera
            bestämmelser, framförallt i brottsbalken men även miljöbalken.
            Allemansrätten är emellertid ingen regelrätt lag, utan den är
            en sedvanerätt med anor sedan medeltiden och en del av vårt gemensamma
            kulturarv. Den ger rätt till att plocka bär eller tälta åtminstone
            en natt utan att fråga markägaren om lov.
          </p>
          <p xml:id="i-QyWXeUiZj3CBzBzVCQouMu">
            Syftet med allemansrätten har varit att garantera vår gemensamma
            tillgång till naturen, inte att enskilda näringsidkare skall kunna
            berika sig på den. För att denna sedvanerätt skall kunna leva
            vidare måste hävdvunna rättigheter såväl som skyldigheter respekteras.
            Allmänheten bör alltid vara välkommen i markerna men var och en
            måste uppträda med hänsyn till och respekt för naturen och till
            markägarens intressen. När allemansrätten utövas under ansvar
            innebär den i allmänhet ingen nämnvärd olägenhet för den som äger
            och brukar mark.
          </p>
          <p xml:id="i-3B4GQwJPodnfgFmawbxTjV">
            Emellertid, när verksamhet organiseras i naturen, det kan till
            exempel gälla vissa former av friluftsliv, ökar risken att naturen
            skadas och att det uppkommer olägenheter för markägaren. Självklart
            skall till exempel orienteringstävlingar och annat friluftsliv
            kunna utövas i naturen men det är av största vikt att verksamheten
            bedrivs med respekt för såväl natur som markägare. Detta ställer
            krav på samråd och anpassning.
          </p>
          <p xml:id="i-Rg29a1iS8GNR3xcBAaRHnY">
            När intrånget är större än vad som kan anses rymmas inom allemansrätten,
            anser vi i Sverigedemokraterna att markägarens tillstånd skall
            krävas. Det är uppseendeväckande att det idag endast krävs att
            anmälan primärt görs till en myndighet utan att markägaren överhuvudtaget
            behöver känna till att det pågår en planering för verksamhet som
            kan beröra hans eller hennes mark.
          </p>
          <p xml:id="i-yGXX5k5tLRHZCsJkcjM6B">
            Det är idag enligt rättspraxis möjligt att med åberopande av
            allemansrätten bedriva kommersiell verksamhet på annans mark under
            förutsättning att verksamheten inte riskerar att innebära skada
            eller olägenhet. Detta anser vi i Sverigedemokraterna är oacceptabelt
            av flera skäl. Det bör inte vara möjligt att mot markägarens vilja
            utnyttja annans egendom i förvärvssyfte, bland annat eftersom
            markägarens möjligheter att förhindra att det uppkommer skador
            idag är mycket begränsade.
          </p>
          <p xml:id="i-VGeMyS47qg8ZTHvQWBVVsu">
            Med anledning av detta anser vi i Sverigedemokraterna att det
            är önskvärt att en gång för alla införa en allemansrättsbalk så
            att både privatpersoner och företag kan ha fortsatt tillgång till
            naturen men också i syfte att stärka den enskilde markägarens
            rättsliga ställning.
          </p>
          <head xml:id="i-6k82PEnrHYdxzjv5Kmhavb" type="h1">
            Strandskyddet
          </head>
          <p xml:id="i-3t6K9SMVQ7FvDknMsgQJMa">
            Sveriges stränder är en naturtillgång av mycket stort värde.
            Stränderna längs sjöar och vattendrag, liksom stränderna längs
            kusterna och skärgårdarna, är mycket betydelsefulla för allmänheten
            och för det växt- och djurliv, som är beroende av vattenmiljöer.
          </p>
          <p xml:id="i-J123kznFDACbeY9d7J91fn">
            Det generella strandskyddet på 100 meter från strandkanten gäller
            både på land och i vattenområdet och inkluderar även undervattensmiljön.
            Dagens strandskyddsregler gäller Sveriges samtliga stränder vid
            havet, sjöar och vattendrag oavsett dess storlek. Bestämmelserna
            gäller både i tätortsområden och i glesbygd, oavsett om det finns
            mängder av sjöar och vattendrag i området och oavsett vilka naturtyper
            eller arter som finns i de aktuella miljöerna. På några få platser
            är strandskyddet borttaget, till exempel i en del tätorter. På
            andra platser har strandskyddet utökats ända upp till 300 meter.
          </p>
          <p xml:id="i-XyeoyoSyG192QP3DJ71Bko">
            Den 18 juni 2014 röstade riksdagen igenom ändringar i reglerna
            för strandskyddet vid små sjöar och vattendrag (betänkande 2013/14:MJU26).
            De nya reglerna trädde i kraft den 1 september 2014 och innebär
            att länsstyrelserna fick möjligheten att upphäva strandskyddet
            vid små sjöar och vattendrag, om det område som upphävandet avser
            har liten betydelse för att tillgodose strandskyddets syften.
          </p>
          <p xml:id="i-CwcoudVakcDRgBFvh8bcTP">
            Tvärt emot intentionerna har istället länsstyrelserna på många
            håll i landet beslutat om ett utvidgat strandskydd. Naturvårdsverket
            konstaterade vid en översyn att det fanns stora områden med utvidgat
            strandskydd som saknade tydliga motiv. Ändå har en del länsstyrelser
            valt att fortsatt driva frågan genom att föreslå en utvidgning
            av strandskyddet på upp till 300 meter. Detta riskerar att leda
            till negativa konsekvenser för såväl lantbruks- som besöksnäringen
            och påverkar även kommunernas möjligheter att kunna locka nya
            invånare genom att erbjuda attraktiva strandnära bostadstomter.
          </p>
          <p xml:id="i-VtMNt11o7JT4nQRf6mKvhh">
            Kommuner har idag möjlighet att peka ut områden för landsbygdsutveckling
            i strandnära lägen (LIS-områden) i sina översiktsplaner. Områdena
            ska vara lämpliga för landsbygdsutveckling och av begränsad omfattning
            så att strandskyddets syften tillgodoses. Dock har länsstyrelserna
            möjlighet att överpröva dessa beslut.
          </p>
          <p xml:id="i-QiapiLh2bZK6gQRCw97p4K">
            Sverigedemokraterna vill att strandskyddet och tillämpningen
            av riksintressen förändras så att kommunernas makt stärks och
            att länsstyrelsernas möjlighet att överpröva kommunala bygglov
            i strandskyddslägen ska begränsas. Vi hävdar också att 100 meters
            strandskydd, tillsammans med allemansrätten och övriga skyddsformer
            är ett fullt tillräckligt skydd.
          </p>
          <head xml:id="i-QZDZWbC7CYGbv2i6PHsNJR" type="h1">
            Ledningsrätten
          </head>
          <p xml:id="i-HujtzndAKc5wtGueWPxsU">
            Konsekvenserna av breda ledningsgator för luftburna högspänningledningar
            kan bli stora för en enskild markägare med sämre arrondering,
            förlorad virkesproduktion och ökad risk för stormskador. Ersättningen
            vid intrång höjdes med 25 % år 2010 men markägare som drabbas
            av flera intrång och får ackumulerade intrång kompenseras inte
            utifrån dagens ersättningssystem.
          </p>
          <p xml:id="i-QyYrKYUp726qwE6edGLJ1R">
            När det gäller tillvägagångssättet kring framdragning av högspänningsledningar
            så tecknar ledningsägaren inför ett bygge av en ny kraftledning
            avtal med markägarna om markupplåtelse. Markupplåtelseavtalet
            reglerar bland annat var ledningen ska gå och ersättningen till
            markägaren.
          </p>
          <p xml:id="i-A5CoctJnwqoRg4TLM33AUL">
            Principerna för ersättningen regleras i expropriationslagen.
            Lagen säger bland annat att ledningsägaren ska betala en engångsersättning
            till markägaren för markupplåtelsen. Först görs en bedömning av
            hur mycket marknadsvärdet på fastigheten minskar till följd av
            ledningen. Sedan erbjuds markägaren en ersättning för det minskade
            marknadsvärdet plus ett påslag på 25 procent. Eventuella skador
            som uppstår när ledningen byggs skall också ersättas. Tidigare
            fanns ett toleransavdrag som innebar att markägare skulle tåla
            visst intrång utan ersättning. Påslaget om 25 % gör att ersättningen
            numera oftare når upp till värdet av intrånget, men någon bonus
            är det egentligen inte för markägaren.
          </p>
          <p xml:id="i-HLmGHgKZT3Qzi7fWZbMBFv">
            Vi i Sverigedemokraterna anser att det är av största vikt att
            vi säkrar en trygg elförsörjning men i största mån bör effekterna
            av ledningsintrång minimeras. Det kan ske genom nedgrävning av
            kabel och samnedläggning med annan infrastruktur. Vad gäller markintrång
            skall även nämnas att en markförläggning av stamnätet på intet
            sätt leder till ett obefintligt markintrång. Intrånget halveras,
            men kostnaden blir flera gånger högre. Det är också viktigt att
            kraftbolagen samråder om hur man tillsammans kan minimera intrången.
            Tyvärr kan det konstateras att det inte alltid görs idag.
          </p>
          <p xml:id="i-QWn5RnpAnbnziGrTKSTTU6">
            Sverigedemokraterna vill därför att det tillsätts en utredning
            för att säkerställa markägares rättigheter vid exploatering inför
            högspänningsledningar utifrån den problembeskrivning som lyfts
            ovan.
          </p>
          <head xml:id="i-TyXWFbFh7KJpdaqNN9c1LW" type="h1">
            Skydda åkermarken
          </head>
          <p xml:id="i-QtSkpBrJ5ad4aKB3MiQUV3">
            Trots relativt goda geografiska förutsättningar för ett både
            miljövänligt och högproduktivt jordbruk har den så kallade självförsörjningsgraden
            i Sverige sjunkit under 50 procent. Det innebär att vi, räknat
            i kronor och ören producerar mindre än hälften av de livsmedel
            vi konsumerar.
          </p>
          <p xml:id="i-R67RB7nQ9UY8qnaMScjFaD">
            Detta är resultatet av att regeringar i decennier har negligerat
            lantbrukets villkor. Effektivisering och storleksrationalisering
            är i viss utsträckning en normal och eftersträvansvärd utveckling,
            men den dramatiska tillbakagången i produktionsvolymer är oroväckande.
            Jordbruket i Sverige har med full kraft drabbats av politikernas
            klåfingrighet i form av byråkrati och ett brett spektrum av regler
            och förordningar.
          </p>
          <p xml:id="i-VJDco7QGKsQCzpx7p1HnyY">
            Svensk åkermark försvinner varje dag till förmån för nya vägar,
            köpcentrum och bostäder. Det är naturligtvis sunt att städer och
            byar utvecklas, men bebyggd åkermark är inte lätt att återställa
            och bebyggelse kan hellre förläggas till andra platser än till
            förstklassig åkermark. I till exempel Danmark klassas åkermark
            som riksintresse och i Norge finns en tydlig nationell målsättning
            om att värna åkermarken.
          </p>
          <p xml:id="i-2XieitH7qRZBKmek2fnreg">
            Många kommuner väljer idag i sina översiktsplaner för framtida
            expansionsbehov att förlägga expansionen till åkermark. Dessa
            översiktsplaner lägger en död hand över utvecklingen av lantbruket
            i de områden som drabbas och det finns exempel på mark som legat
            i kommunal markreserv i över 50 år till ingen nytta.
          </p>
          <p xml:id="i-fbeJHCR9bYqrL5Md1V1Gz">
            Sverigedemokraterna vill därför ta fram en nationell strategi
            för en långsiktigt hållbar användning av åkermark där särskilt
            värdefull åkermark ska kunna klassas som riksintresse.
          </p>
          <head xml:id="i-XeRviHPXvUZtZ7ErMbQ3Ev" type="h1">
            Arrendelagstiftningen
          </head>
          <p xml:id="i-TqKfYkLjY8fQp8PVwjiqAm">
            Drygt 30 till 40 procent av jordbruksverksamheten bedrivs idag
            på arrenderad mark. En naturlig del av jordbrukets strukturrationalisering
            är att befintlig produktion utökas genom att lantbrukarna arrenderar
            till ytterligare mark. Arrendeavtalens längd och hur arrendekostnaden
            sätts påverkar hur avtal fastställs, långsiktigheten i brukandet
            och även ifall investeringar görs i markförbättrande åtgärder,
            till exempel dränering.
          </p>
          <p xml:id="i-F42F7aHPZkxuvrbEznyWhc">
            Enligt dagens lagstiftning har arrendatorer med kontrakt på längre
            tid än ett år besittningsskydd. Detta innebär att det kan vara
            mycket svårt för jordägaren att säga upp kontraktet. Det kan också
            leda till att jordägaren inte vill ingå arrendeavtal som är längre
            än ett år. Arrendeutredningen (SOU 2014:32) har lagt förslag om
            förändring av besittningsskyddet för sidoarrenden, för att det
            skulle bli lättare att upphäva besittningsskyddet för vissa sidoarrenden.
            Samtidigt föreslås ett mindre starkt besittningsskydd som ska
            gälla alla kontrakt upp till fem år.
          </p>
          <p xml:id="i-XkZiViVe3tAVfZKxYnYtJR">
            Sverigedemokraterna anser att det behövs lättnader när det gäller
            att upphäva besittningsskyddet för vissa sidoarrenden och dessutom
            införa ett mindre starkt skydd för korta arrenden.
          </p>
          <head xml:id="i-TbXLVdMYAUQM5mei1FAaau" type="h1">
            Rennäringslagen
          </head>
          <p xml:id="i-76j9cdUm9DhiE94vQ4aDpU">
            Uppfattningen att alla medborgare skall vara lika inför lagen
            och att ingen skall behöva utstå diskriminering på grund av sin
            börd eller etniska tillhörighet är en allmänt erkänd princip i
            den svenska samhällsdebatten. I realiteten finns det dock flera
            exempel på lagar som gör skillnad mellan svenska medborgare på
            basis av deras etniska tillhörighet. Ett sådant exempel är rennäringslagen
            (1971:437) där det bland annat stadgas:
          </p>
          <p xml:id="i-GtqFWmMVoU2oxcKv5Uqxtv">
            1 § Den som är av samisk härkomst (same) får enligt bestämmelserna
            i denna lag använda mark och vatten till underhåll för sig och
            sina renar. Rätten enligt första stycket (renskötselrätten) tillkommer
            den samiska befolkningen och grundas på urminnes hävd. Renskötselrätten
            får utövas av den som är medlem i sameby. Lag (1993:36).
          </p>
          <p xml:id="i-MVUUtt8aWJtg69522DZavf">
            Vidare stadgas det i lagen att med renskötselrätten följer bland
            annat rätten att på statlig mark ta virke till byggande av familjebostad,
            anläggningar kopplade till rennäringen, slöjd och bränsle. Till
            medlemskapet i samebyn kopplas också särskilda jakt- och fiskerättigheter.
            Det faktum att staten har tilldelat en viss grupp av samer särskilda
            privilegier har gjort att svenskar och andra grupper av samer
            i realiteten är diskriminerade. Detta har givit upphov till stora
            motsättningar och infekterade konflikter.
          </p>
          <p xml:id="i-VfoPjfyWUK8iv7TPJw649K">
            Samerna skall i egenskap av ursprungsbefolkning ha en självklar
            rätt att bevara sitt språk och sin kultur inom den svenska statens
            ramar. Att reservera en hel näringsgren för en grupp av medborgare
            av särskild börd och att också ge dessa medborgare särskilda rättigheter
            till land och vatten är dock, enligt vår mening, att gå för långt
            och kan inte anses vara förenligt med de grundläggande principerna
            för en rättsstat. Sverigedemokraterna anser att det inte vore
            rimligt eller moraliskt försvarbart att svenska medborgare av
            samisk börd boende i södra och mellersta Sverige skulle ha mindre
            rättigheter än medborgare av svensk börd i dessa områden. Följaktligen
            anser vi det därmed inte heller vara rimligt att medborgare av
            svensk, finsk eller annan börd skall ha mindre rättigheter än
            medborgare av samisk börd i norra Sverige.
          </p>
          <p xml:id="i-2uFFimcFarhxG7sVFQXEFZ">
            Sverigedemokraterna anser därför att rennäringslagen bör ses
            över i syfte att garantera alla medborgare likhet inför lagen
            oavsett börd och etnisk tillhörighet.
          </p>
        </div>
        <div type="motSignatures">
          <list>
            <item xml:id="i-Hf6Rf7eg4BXu8pNbZZ27ve" who="i-8UHfFy8Egv2UxrL1auT5kE">
              Anders Forsberg (SD)
            </item>
            <item xml:id="i-SkKbXm2G4ENsXAzHHewMDT" who="i-9fmcZcGuiE51S4XGih65wn">
              Mikael Eskilandersson (SD)
            </item>
            <item xml:id="i-vC3gtBQL5zGj1dQ8bdxCA" who="i-Eacy3hoeNxvqq2LX6QNV8u">
              Martin Kinnunen (SD)
            </item>
            <item xml:id="i-6R8wbJMhRVe9swkvkrPwvf" who="i-4up3MKHRwxhpoLfZgub9Fu">
              Roger Hedlund (SD)
            </item>
            <item xml:id="i-WYJPFm1xp4TWrC51UTpQ7y" who="i-VCBwijV18pWsvC1p2xZJJm">
              Runar Filper (SD)
            </item>
          </list>
        </div>
      </div>
    </body>
  </text>
</TEI>
