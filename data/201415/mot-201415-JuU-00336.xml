<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-00336">
  <teiHeader>
    <fileDesc>
      <titleStmt>
        <title>Hot mot förtroendevalda och journalister</title>
        <author corresp="i-BZ7PcK8D1efvHXsafGEMKE i-Ev6Dx3pWj2WT32VGQpabaz">av Andreas Norlén och Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:336 av Andreas Norlén och Finn Bengtsson (M)</title>
          <idno type="rdwebb">H202336</idno>
          <rs type="number">336</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H202336/text</ref>
          <ref type="dokument_url_html">http://data.riksdagen.se/dokument/H202336</ref>
          <ref type="dokumentstatus_url_xml">http://data.riksdagen.se/dokumentstatus/H202336</ref>
          <ref type="docx">http://data.riksdagen.se/fil/F753E9D7-E252-4B51-BBE0-351B0208D9F6</ref>
          <ref type="pdf">http://data.riksdagen.se/fil/EF9B97C5-0B0C-41DA-85BF-43C97DB79FA8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MVRs8bXGzT3vtJ1psH5p3H" type="signed"/>
        <correspContext corresp="i-MVRs8bXGzT3vtJ1psH5p3H">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-7QxyHn4ihJQ75PvFr5qx7G" type="submitted">
          <date when="2014-11-05"/>
          <time when="13:41:41"/>
        </correspAction>
        <correspAction xml:id="i-NKTwUiZvC8agyuU8RdXY3X" type="reviewed">
          <date when="2014-11-05"/>
          <time when="15:44:02"/>
        </correspAction>
        <correspAction xml:id="i-4neYeCn23wZu4FqNFbWsz8" type="referred">
          <date when="2014-11-12"/>
        </correspAction>
        <correspAction xml:id="i-CNGB6VE5NKoh81f8kuifsj" type="assigned">
          <date when="2016-10-02"/>
          <time when="22:55:20"/>
        </correspAction>
        <correspContext corresp="i-CNGB6VE5NKoh81f8kuifsj">
          <ref type="assignedTo">Justitieutskottet</ref>
        </correspContext>
        <correspAction xml:id="i-C4XYohNpgTPXMZXm5VNdST" type="behandlas_i"/>
        <correspContext corresp="i-C4XYohNpgTPXMZXm5VNdST">
          <ref type="uppgift">2014/15:JuU14</ref>
          <ref type="ref_dok_id">H201JuU14</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QP7pzPuRCX1tqPA2B1axzZ" type="motHeader">
        <div xml:id="i-Tj6wCUYyEzHKQV7UrvfW8G" type="motTitle">
          Motion till riksdagen 2014/15:336 av Andreas Norlén och Finn
          Bengtsson (M) Hot mot förtroendevalda och journalister
        </div>
      </div>
      <div xml:id="i-8nT828s2r5PPCck49zDC2w" type="motBody">
        <div xml:id="i-5JFTfrtfy49RtEEdP1TnJ7" type="motProposal" subtype="förslag">
          <head xml:id="i-BoKrkcnMEwQGyCtm581AR2">
            Förslag till riksdagsbeslut
          </head>
          <list xml:id="i-9YpfuaQkQridk8U62fZV4V" style="ol">
            <item xml:id="i-SHAsJDx83WhVFdugPC2cE9">
              Riksdagen tillkännager för regeringen som sin mening vad som
              anförs i motionen om att motverka hot mot förtroendevalda och
              journalister och att ge förtroendevalda och journalister förstärkt
              straffrättsligt skydd.
            </item>
          </list>
        </div>
        <div xml:id="i-hewjuEkyjr9eHcY2676jx" type="motContent">
          <head xml:id="i-FLoGNjJgas94s9Z8kPwDpK" type="h1">
            Motivering
          </head>
          <head xml:id="i-VMAs1xYhrVEJYwEqKtfY2d" type="h1">
            I flera rapporter har beskrivits att förtroendevalda i Sverige
            ofta utsätts för hot eller våld. Också många journalister hotas
            eller trakasseras på grund av sitt arbete. Under 2013 hotades
            journalister på Östgötacorrespondenten för att de rapporterat
            om organiserad brottslighet. Redaktionen och de utsatta journalisterna
            på Östgötacorrespondenten stod denna gång på sig, men det är ett
            allvarligt problem såväl för de enskilda personerna som för det
            politiska systemet och den granskande journalistiken att den här
            typen av hot förekommer. Villkoren för den som vill bedriva ett
            samhällsengagerat arbete i allmänhetens tjänst försämras. Hoten
            kommer inte alltid från den organiserade brottsligheten, utan
            kan som bekant även framföras av t.ex. politiska extremistgrupper.
            När vi i denna motion talar om hot syftar vi på alla typer av
            hot som syftar till att påverka journalisters och förtroendevaldas
            arbete.
          </head>
          <head xml:id="i-BGfhXEHzn8BPZJpiorNgtQ" type="h1">
            Det bör framhållas att utöver de hot som kommer till polisens
            kännedom finns sannolikt ett stort mörkertal. Vi som förtroendevalda
            vet att flera av våra kollegor som utsatts för hot valt att inte
            göra en anmälan. Det finns också uppgifter om medieföretag som
            kommit fram till samma ställningstagande. Orsakerna till detta
            kan vara flera, till exempel en rädsla för repressalier, en strävan
            att inte ge gärningspersonerna uppmärksamhet i onödan eller en
            upplevelse av att polisen inte alltid tar hoten på tillräckligt
            allvar eller inte lagt ner tillräckligt arbete på att utreda tidigare
            anmälda händelser. I förlängningen kan denna utveckling medföra
            att media väljer att tona ner sin rapportering om vissa företeelser
            och att politiker väljer att inte debattera vissa frågor. Det
            vore givetvis mycket allvarligt.
          </head>
          <head xml:id="i-EU6R7FyL9dLbiut7tbrb5X" type="h1">
            Brottsförebyggande rådet (Brå) har under 2013 haft i uppdrag
            av regeringen att genomföra en undersökning av omfattningen av
            hot, våld och trakasserier mot förtroendevalda. Kartläggningen
            är en uppföljning av rapporten Politikernas trygghetsundersökning
            från 2012 och publicerades den 14 maj 2014. I uppdraget till Brå
            ingick även att genomföra en fördjupad analys av materialet. Vi
            välkomnar denna kartläggning och menar att det finns skäl att
            överväga att göra en motsvarande undersökning av omfattningen
            av hot, våld och trakasserier mot journalister.
          </head>
          <head xml:id="i-TXVxmC8kswiNN2KERr19Jg" type="h1">
            Vid hot mot tjänsteman i samband med myndighetsutövning ger lagen
            ett bättre skydd än det som gäller för förtroendevalda och journalister,
            i och med att det finns särskilda brott i brottsbalken som rör
            just våld och hot mot tjänsteman. Det innebär att straffen blir
            strängare än vid våld och hot i allmänhet. Om hot och våld mot
            journalister och förtroendevalda inte ger tillräckligt stränga
            straff i de fall brotten trots allt klaras upp riskerar det att
            uppmuntra den organiserade brottsligheten, extremistgrupper och
            andra att fortsätta sprida oro.
          </head>
          <head xml:id="i-KidLuenthwnc6t2Amv7zJY" type="h1">
            En utredare, chefsåklagaren Torsten Angervåg i Norrköping, hade
            tidigare i år i uppdrag av förra regeringen att kartlägga domstolarnas
            bedömning av straffvärdet för brott som rör hot eller våld mot
            förtroendevalda. Utredaren skulle undersöka i vilken utsträckning
            domstolen vid straffvärdebedömningen ser allvarligare än annars
            på brott som har begåtts mot en person eller hans eller hennes
            närstående på grund av förtroendeuppdraget. Rapporten visar att
            domstolarna inte i någon större utsträckning vid straffvärdebedömningen
            väger in att en person angripits i sin roll som förtroendevald.
            Det innebär att det finns anledning att se över lagstiftningen
            och överväga att ge vissa förtroendevalda samma förstärkta, straffrättsliga
            skydd som tjänstemän. Vi menar att det också finns anledning att
            göra en motsvarande utredning vad gäller domstolarnas syn på hot
            och våld mot journalister och, vid behov, se över lagstiftningen
            även vad gäller det straffrättsliga skyddet för den gruppen.
          </head>
          <head xml:id="i-GqdpYRie5fTXnitbKKDqzB" type="h1">
            Vid sidan av de argument som angivits ovan föreligger det ett
            tydligt moraliskt skäl att se särskilt allvarligt på hot och våld
            mot journalister och förtroendevalda, nämligen att markera att
            dessa grupper utför särskilt viktiga uppgifter för vårt samhälle
            och att försök att genom brottsliga metoder påverka dem är extra
            allvarliga.
          </head>
          <head xml:id="i-XpVidHfV2rT7jgUs2miJPs" type="h1">
            Det är också angeläget att polisen och Säkerhetspolisen tar hot
            och våld mot journalister och förtroendevalda på stort allvar.
            Olika medieföretag och förtroendevalda har som nämnts framfört
            kritik mot myndigheterna för bristande engagemang när medieföretag,
            journalister och politiker utsätts för hot och andra trakasserier.
            Det finns därför anledning att följa upp polisens och Säkerhetspolisens
            arbete med dessa frågor.
          </head>
        </div>
        <div xml:id="i-GBFPRZdFE6NhDsCm1L4yQd" type="signatureBlock">
          <list xml:id="i-KixXBx3jcYMzLvcJVJddVP">
            <item xml:id="i-KriSsC4Pg5CRkBTPcGz6s4" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
            <item xml:id="i-KgjYQskoJw4kjarfWGCWos" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
