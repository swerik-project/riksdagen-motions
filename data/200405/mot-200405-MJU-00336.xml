<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-MJU-00336">
  <teiHeader>
    <fileDesc>
      <titleStmt>
        <title>Jakt på varg och andra rovdjur</title>
        <author corresp="i-5VucL1TjrAWieXV17zXaW8">av Carl-Erik Skårman (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jakt på varg och andra rovdjur</title>
          <idno type="rdwebb">GS02MJ336</idno>
          <rs type="number">MJ336</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GS02MJ336/text</ref>
          <ref type="dokument_url_html">http://data.riksdagen.se/dokument/GS02MJ336</ref>
          <ref type="dokumentstatus_url_xml">http://data.riksdagen.se/dokumentstatus/GS02MJ336</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5VucL1TjrAWieXV17zXaW8</idno>
            <name>Carl-Erik Skårman</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-sTKvPYBAGCBd1VbbXbPrL" type="signed"/>
        <correspContext corresp="i-sTKvPYBAGCBd1VbbXbPrL">
          <note type="signatory" corresp="i-5VucL1TjrAWieXV17zXaW8"/>
        </correspContext>
        <correspAction xml:id="i-JW6rpR9hYv3kRsWWK6iSdn" type="referral">
          <date when="2004-10-14"/>
        </correspAction>
        <correspAction xml:id="i-GYUd3iEjV7YSP3rWDH6B23" type="dismissal">
          <date when="2004-10-14"/>
        </correspAction>
        <correspAction xml:id="i-KdXQLt6uw8AtSFdxoh1V4Q" type="submission">
          <date when="2004-10-05"/>
        </correspAction>
        <correspAction xml:id="i-YJKKCmQQWxJTxNdTzDBk5B" type="assigned"/>
        <correspContext corresp="i-YJKKCmQQWxJTxNdTzDBk5B">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_336/mot_200405_MJ_336-0001.pdf"/>
      <pb facs="riksdagen-motions-pdf/data/200405/mot_200405_MJ_336/mot_200405_MJ_336-0001.pdf"/>
      <div xml:id="i-2Bkaxus5uZZKLrf5gesupN" type="motHeader">
        <div xml:id="i-8HhSR6owhVA2Aks3UJePAJ" type="motTitle"/>
        <div xml:id="i-H98RmZdmwi5Qp1HHbQHHZy" type="motSubmissionInfo"/>
      </div>
      <div xml:id="i-GJbFLDuVZ6SWqWEXmoNSa9" type="motBody">
        <div xml:id="i-DjCyd8aiXkAbUsKLHPJtGK">
          <p xml:id="i-21hw9ng9rWPvH9SsTh1DoM">
            2004/05 mnr: MJ336 pnr: m1439
          </p>
          <p xml:id="i-LEiaAFrCdnS6n9apiKcEhy">
            Motion till riksdagen 2004/05:MJ336
          </p>
          <p xml:id="i-JFFcgypQ3c13pDhsH2rBS5">
            av Carl-Erik Skårman (m)
          </p>
          <p xml:id="i-C4dXpNHG1GrPQvJ69mmQhQ">
            Jakt på varg och andra rovdjur
          </p>
          <p xml:id="i-3nzPdFoSAMEv1wSGTNPuRX">
            Förslag till riksdagsbeslut
          </p>
          <p xml:id="i-XtqwAYhXgzwdFpiqjrkcfF">
            Riksdagen tillkännager för regeringen som sin mening vad i motionen
            anförs om jakt på rovdjur och behovet av regler för framtida licensjakt
            på varg.
          </p>
          <p xml:id="i-3kfFWYckGMdZR8moYqQGfz">
            Motivering
          </p>
          <p xml:id="i-EHJmuncrjmBk86MAYUk7hz">
            Människan har goda möjligheter att med jakt reglera de vilda
            djurens antal. För det enskilda djuret torde det också vara mer
            skonsamt att som flertalet älgar i vårt land avlivas med ett gevärsskott
            i stället för att rivas isär av ett anfallande rovdjur eller svälta
            ihjäl en kall senvinterdag. När det gäller den rådande jaktorienterade
            förvaltningen av tillgången på vilt fungerar den tämligen väl
            för flertalet arter. En realistisk viltpolitik måste ta hänsyn
            till vissa grundläggande förhållanden. Handläggande tjänstemän
            hos olika myndigheter liksom jägarna måste ha djup kännedom om
            spridningsområden och olika arters beteenden, vilket vanligen
            kräver god lokal kunskap. Det är därför knappast förvånande att
            det uppstått motsättningar mellan svenska jaktintressen och makthavare
            i EU om jakt på exempelvis lo och morkullor. I Sverige har vi
            sedan nära nog ett sekel ett gott förvaltarskap av vårt ”viltkapital”.
            Från att ha varit nära nog utrotad vid 1900-talets ingång har
            älgstammen efter vissa överskott under 1970- och 80-talen nu en
            tämligen balanserad nivå. Den ger en avskjutning på ca 100 000
            älgar per år. Detta har varit möjligt genom ett väl fungerande
            samarbete mellan engagerade och kunniga jägarorganisationer och
            centrala och välorienterade lokala myndigheter. Genom god lokal
            kunskap har även andra arter än älgen kunnat växa till på ett
            framgångsrikt sätt. Såväl björn som lo har även med fortgående
            årlig jakt nu nått storleksordningar som närmast påfordrar en
            ökad avskjutning.
          </p>
          <pb facs="riksdagen-motions-pdf/data/200405/mot_200405_MJ_336/mot_200405_MJ_336-0002.pdf"/>
          <p xml:id="i-J4fjSqsLsktxSPKMWrptkS">
            2004/05:MJ336
          </p>
          <p xml:id="i-VsC9aGbtAgj5Kgh45SStBM">
            En god rovdjurspolitik måste ta olika hänsyn. Det gäller skydd
            för människor, skydd för tamdjur och skydd för andra viltarter,
            samtidigt som man ändå ger respektive rovdjursart möjlighet att
            tillväxa. Erfarenheterna från älg-, björn- och lodjursstammarnas
            tillväxt finns stor anledning att tillvarata för den som vill
            att bl a vargstammen skall nå den storleksordning som riksdagen
            beslutat. Det i sin tur kräver större lokalt inflytande på vargtillgången
            i olika delar av landet. En alltför sned geografisk fördelning
            av det antal vargar som svarar mot riksdagens målsättning kommer
            att skapa både reella problem och opinioner som minskar möjligheterna
            att nå tillväxtmålen. Rovdjurens utbredning följer naturligtvis
            förekomsten av levande djur som kan utgöra rovdjursföda. Detta
            kräver stort hänsynstagande till tamdjurshållare och deras verksamhet.
            Elstängsel och andra skyddsåtgärder till trots har på olika håll
            i landet uppstått oönskade situationer som rimligen borde kunna
            ha mötts med ökad möjlighet till försvar genom dödande av vargar
            som angriper tamdjur. Att tillåta en utvidgad rätt för den enskilde
            djurägaren att i klart reglerade situationer med skjutvapen försvara
            sina djur skulle förmodligen utgöra ett mycket verksamt sätt att
            avstyra den tjuvjakt på varg som nu uppges förekomma. En sådan
            utvidgning skulle även dra undan ett argument för de som i dag
            uppmuntrar tjuvjakt på varg. De hänsyn som måste tas i rovdjurspolitiken
            omfattar även att se till att inte rovdjuren blir för vana vid
            människor. Inte ens mors lilla Olle kan behandla en björn som
            en vänskaplig hund. Halvtama eller människovana rovdjur kan under
            kortare perioder charma sin omgivning vid påseende från långt
            avstånd, men utgör en livsfara för den människa som beroende på
            okunskap frestas att umgås för nära med det vilda djuret. Inte
            heller är det problemfritt med björnar eller andra stora rovdjur
            som av förlorad respekt för människan söker sig till soptunnor
            eller trädgårdar för att söka sin föda. Årlig jakt bidrar till
            att bibehålla en mycket nyttig rädsla för människan och människodominerade
            miljöer hos de rovdjur som kan vara farliga för människor. Med
            hänsyn till rovdjurens välbefinnande, skyddet av människor och
            tamdjur och rovdjursstammens tillväxt bör sålunda rätten för djurägare
            att med skjutvapen döda rovdjur som angriper boskap utökas. Även
            av övriga ovan angivna skäl finns anledning att tillåta och organisera
            årlig jakt på varg där tillstånd eller licens ges av myndighet
            med underlag av uppgifter från jaktsakkunniga handläggare på länsstyrelserna
            och lokalt förankrade jägare och jägarorganisationer. Regler för
            en sådan ordning bör snarast utarbetas.
          </p>
          <p xml:id="i-QbpG5e6rDjz1Z1spvy841o" type="date">
            Stockholm den 30 september 2004
          </p>
          <p type="signatureBlock" id="i-N52dw4wfitmGzkRoXv7VBu">
            Carl-Erik Skårman (m)
          </p>
        </div>
      </div>
    </body>
  </text>
</TEI>
