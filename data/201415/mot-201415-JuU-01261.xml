<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-01261">
  <teiHeader>
    <fileDesc>
      <titleStmt>
        <title>En moderniserad vapenlagstiftning</title>
        <author corresp="i-S1jBpohzgG7cgcBjfgN1Fb">av Sten Bergheden m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1261 av Sten Bergheden m.fl. (M)</title>
          <idno type="rdwebb">H2021261</idno>
          <rs type="number">1261</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H2021261/text</ref>
          <ref type="dokument_url_html">http://data.riksdagen.se/dokument/H2021261</ref>
          <ref type="dokumentstatus_url_xml">http://data.riksdagen.se/dokumentstatus/H2021261</ref>
          <ref type="docx">http://data.riksdagen.se/fil/9DD749EE-DC64-49DA-8756-9CF7B3AB6417</ref>
          <ref type="pdf">http://data.riksdagen.se/fil/9EFB20E4-7D88-49F0-BA0A-C97574ECB07A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XZm92uXCSYi5Sy3ZwDFgzR" type="signed"/>
        <correspContext corresp="i-XZm92uXCSYi5Sy3ZwDFgzR">
          <note type="signatory" corresp="i-S1jBpohzgG7cgcBjfgN1Fb"/>
          <note type="signatory" corresp="i-Bsa1bRZ8s4aqtJquDTqLPc"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction xml:id="i-Uaqwd9Qj4DkzPYD6feGigL" type="submitted">
          <date when="2014-11-07"/>
          <time when="11:42:53"/>
        </correspAction>
        <correspAction xml:id="i-Wgn14evWPSdpADogC2SBUk" type="reviewed">
          <date when="2014-11-07"/>
          <time when="16:06:38"/>
        </correspAction>
        <correspAction xml:id="i-R93dCSpoqcQETr2pBNa4xp" type="referred">
          <date when="2014-11-12"/>
        </correspAction>
        <correspAction xml:id="i-CgVBeV7bjQkRuEbF4Nk3UH" type="assigned">
          <date when="2016-10-04"/>
          <time when="11:29:20"/>
        </correspAction>
        <correspContext corresp="i-CgVBeV7bjQkRuEbF4Nk3UH">
          <ref type="assignedTo">Justitieutskottet</ref>
        </correspContext>
        <correspAction xml:id="i-BoaaxVyxnbAbXkZWu3jffE" type="behandlas_i"/>
        <correspContext corresp="i-BoaaxVyxnbAbXkZWu3jffE">
          <ref type="uppgift">2014/15:JuU16</ref>
          <ref type="ref_dok_id">H201JuU16</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU16</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:1261 av Sten Bergheden m.fl. (M)
          En moderniserad vapenlagstiftning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-N4utX9cE8G3nA8WyqJZJXW">
            Förslag till riksdagsbeslut
          </head>
          <list style="ol">
            <item xml:id="i-6ix3Z5Jp3TgKhgZvyMFSHC">
              Riksdagen tillkännager för regeringen som sin mening vad som
              anförs i motionen om att se över och modernisera vapenlagstiftningen.
            </item>
            <item xml:id="i-KGFGCA62iJiw2N2vhimceN">
              Riksdagen tillkännager för regeringen som sin mening vad som
              anförs i motionen om att handläggningen av vapenlicenser bör flyttas
              från polisen till en ny viltmyndighet.
            </item>
            <item xml:id="i-8kgcUjzk87rTiU85hD1woc">
              Riksdagen tillkännager för regeringen som sin mening vad som
              anförs i motionen om att den nya myndighet som får ansvar för
              vapenlicenser har kunnig och utbildad personal för vapenärendena.
            </item>
            <item xml:id="i-KJ4sACWH8Yq1V4ycKNYGDp">
              Riksdagen tillkännager för regeringen som sin mening vad som
              anförs i motionen om att en maxtid om en månads handläggningstid
              vid ansökan om vapenlicens införs under förutsättning att handlingarna
              är korrekt ifyllda.
            </item>
            <item xml:id="i-9h3NTGtSPChxye23omakcW">
              Riksdagen tillkännager för regeringen som sin mening vad som
              anförs i motionen om att införa ett digitalt ansökningsförfarande
              vid ansökan om vapenlicens.
            </item>
            <item xml:id="i-WJ4QyPoePfvQncN4tm4J1i">
              Riksdagen tillkännager för regeringen som sin mening vad som
              anförs i motionen om att utöka jaktvapengarderoben till minst
              tio vapen.
            </item>
            <item xml:id="i-U7yVAS4VAZExeZfKjCbZy6">
              Riksdagen tillkännager för regeringen som sin mening vad som
              anförs i motionen om att möjliggöra och underlätta för vapenförvaring
              hos annan och i sitt andra boende.
            </item>
            <item xml:id="i-G6vzMQq6We2yCcX2Kn4eRU">
              Riksdagen tillkännager för regeringen som sin mening vad som
              anförs i motionen om att ge godkända vapenhandlare en auktorisering
              som ger dem möjlighet att under vissa förutsättningar godkänna
              vapenlicenser.
            </item>
            <item xml:id="i-EayTDesBUhYWk55Jkvmkn8">
              Riksdagen tillkännager för regeringen som sin mening vad som
              anförs i motionen om att ta bort kraven på att söka ny samlarlicens
              vart femte år.
            </item>
            <item xml:id="i-9KeX4ndJZMNHVXecUYC1tz">
              Riksdagen tillkännager för regeringen som sin mening vad som
              anförs i motionen om att förtydliga regelverket för när ett vapen
              ska lämnas in vid återkallning av vapenlicens och vid tvist om
              detta och att vapnet ska återkallas först när tvisten har vunnit
              laga kraft.
            </item>
            <item xml:id="i-EhazwznfzGkSrWWyggSCwG">
              Riksdagen tillkännager för regeringen som sin mening vad som
              anförs i motionen om att se över hur ansvariga myndigheter snabbare
              ska kunna uppdatera aktuella vapenlistor.
            </item>
            <item xml:id="i-GzzGsMbrpfMerZ8JJznJAt">
              Riksdagen tillkännager för regeringen som sin mening vad som
              anförs i motionen om att utreda om kraven på licenser för stift
              och vissa kantantändare och startpistoler bör tas bort.
            </item>
            <item xml:id="i-QwAuS6sRQkDXmLgdvd4S4f">
              Riksdagen tillkännager för regeringen som sin mening vad som
              anförs i motionen om att ge godkända vapenhandlare möjlighet att
              kontinuerligt skrota vapen för att därmed underlätta hanteringen
              av skrotvapen.
            </item>
            <item xml:id="i-L5F5vAv7agi7PgCkYawWGS">
              Riksdagen tillkännager för regeringen som sin mening vad som
              anförs i motionen om att göra det möjligt för vapenhandlare att
              lämna ut låneintyg i upp till max 30 dagar.
            </item>
            <item xml:id="i-WE1d2vqFws2485TKU1aDwf">
              Riksdagen tillkännager för regeringen som sin mening vad som
              anförs i motionen om att man ska kunna förvara ammunition till
              ett annat vapen än det man har licens på.
            </item>
            <item xml:id="i-MTa1s9Hg2u8bpKx3gFMUzJ">
              Riksdagen tillkännager för regeringen som sin mening vad som
              anförs i motionen om att göra det lättare för jägare att låna
              varandras vapen.
            </item>
            <item xml:id="i-DiWPJ1Qk4gesJNXHYZyGsH">
              Riksdagen tillkännager för regeringen som sin mening vad som
              anförs i motionen om att utreda och förtydliga reglerna om vapenlicenser
              för hembygdsföreningar, museer m.fl. som får vapen som gåva.
            </item>
            <item xml:id="i-FRrfrNag2JvP4L8kkkzr6q">
              Riksdagen tillkännager för regeringen som sin mening vad som
              anförs i motionen om att utreda möjligheterna att införa ett slags
              vapenpass som finns i övriga Europa för att underlätta jakt inom
              EU och i andra länder.
            </item>
            <item xml:id="i-DimvM4kXjf2WwnXVDsM662">
              Riksdagen tillkännager för regeringen som sin mening vad som
              anförs i motionen om att utreda huruvida licenskrav ska finnas
              på alla mynningsladdade vapen som är tillverkade 1890 och senare,
              eller om registrering/anmälning ska räcka.
            </item>
            <item xml:id="i-AZwjJQ1QTUqpiNWAZMgZf4">
              Riksdagen tillkännager för regeringen som sin mening vad som
              anförs i motionen om att när det gäller kraven för målskyttevapen
              ersätta ”synnerliga skäl” med ”särskilda skäl” och definiera det
              senare i lag eller förordning; kravet på ”synnerliga skäl” är
              oftast ett uttryck för ett extremt undantagsförfarande och är
              orimligt när det gäller sådana folksporter som skytte.
            </item>
          </list>
        </div>
        <div type="motContent">
          <head xml:id="i-GvhNZ8B3CEqJzsaKpi3qFt" type="h1">
            Motivering
          </head>
          <p xml:id="i-XCMPUg3hkvi22huvbGdFzn">
            Vapenlagstiftningen ska vara modern och motsvara jaktens behov.
            I Sverige har vi idag en restriktiv vapenlagstiftning som ställer
            stora krav på den som vill skaffa vapenlicens. Vi har samtidigt
            en av Europas mest omfattande utbildningar för att få köpa och
            använda vapen. I en ansökan om vapenlicens måste dessutom behovet
            av vapnet kunna styrkas och vi ställer mycket höga krav på en
            säker vapenförvaring.
          </p>
          <p xml:id="i-TwR7FUgCrp7yMxmrjV9myC">
            De allra flesta vapen som används vid olika brott är illegala
            vapen. Det är därför av största vikt att samhället lägger sina
            resurser på att motarbeta förekomsten och spridningen av illegala
            vapnen – inte genom en onödigt svår och byråkratisk handläggning
            av vapenlicenser för jägare och skyttar.
          </p>
          <p xml:id="i-QNjNUpCZvbb2V56tefE3oX">
            Polisens arbete med att sköta hanteringen av vapenlicenser bör
            ses över, delvis på grund av att det tar väldigt lång tid i Sverige
            att få licenser i jämförelse med andra nordiska länder. Det förekommer
            också att polisens bedömningar vid handläggning av vapenlicenser
            skiljer sig åt mellan olika polisområden. Detta kan bero på att
            handlingarna inte alltid är ordentligt ifyllda och i kombination
            med att lagstiftningen är otydlig innebär det att handläggningen
            tar längre tid. Rekrytering av kunnig personal är svår och vapenärenden
            är inte alltid prioriterade.
          </p>
          <p xml:id="i-HJYStr8dgRFNktg7tXVQyh">
            Vår uppfattning är att en total översyn av regelverket kring
            vapenlicenser bör göras, men i synnerhet bör ett antal punkter
            förändras för att effektivisera arbetet, minska arbetsbördan för
            myndigheten och förbättra för jägare, jakt- och skytteorganisationer,
            vapenhandlare med flera.
          </p>
          <p xml:id="i-2pDtPE4K2XTDq2QZS3Hfhn">
            Vi föreslår att en ny viltmyndighet upprättas och att handläggningen
            av vapenlicenser flyttas från polisen till denna nya myndighet.
            Den nya myndigheten som får ansvar för vapenlicenser måste kunna
            rekrytera kunnig personal som hanterar lagstiftning och handläggning.
            Vi anser att en maxtid om en månads handläggningstid bör införas
            om handlingarna är korrekt ifyllda samt att ett alternativt digitalt
            ansökningsförfarande bör införas som innebär en minskning av felaktigt
            ifyllda ansökningshandlingar. En jämförelse kan göras med det
            digitala förfarandet vid resa med vapen, tullklarering.
          </p>
          <p xml:id="i-9hs3sAGmTKgsQruczJQyaM">
            Regeringen bör även se över möjligheterna att utöka jaktvapengarderoben.
            Nuvarande extra motivering inför det femte och sjätte vapnet i
            vapengarderoben är krånglig och svår och bör tas bort. Det bör
            möjliggöras och underlättas för vapenförvaring hos annan och i
            sitt andra boende. Även en möjlighet att få förvara ammunition
            till annat vapen än det man har licens på bör införas. Krav bör
            dock ställas på att den som förvarar ammunition ska ha licens
            för den aktuella vapenklassen. Regeringen bör även se över hur
            det kan underlättas för jägare att låna vapen sinsemellan. Detta
            kan ske på olika sätt, genom så kallad parallell licens samt genom
            att utöka möjligheter till lånelicenser.
          </p>
          <p xml:id="i-RVb6oKmZLc6gAfKuhLXXEz">
            Vidare föreslår vi att ge vapenhandlare, som har genomgått nödvändig
            utbildning och är godkända vapenhandlare, en auktorisering som
            ger möjlighet att direkt kunna lämna ut licenser vid exempelvis
            byte av vapen i samma vapenklass. Detta bör kunna ske direkt över
            disk, genom ett enkelt digitalt anmälningsförfarande till myndigheten.
            Detta skulle både effektivisera vapenhanteringen och minska kostnaderna.
            Vid ansökningar om vapenlicens som kräver utredning ska ansökan
            om vapenlicens skickas in till ansvarig myndighet. Godkända vapenhandlare
            bör även ges möjlighet att skrota vapen kontinuerligt för att
            därmed underlätta hanteringen av skrotvapen. Slutligen är vårt
            förslag att en möjlighet för vapenhandlare att lämna ut låneintyg
            upp till max 30 dagar införs.
          </p>
          <p xml:id="i-Tsj6CRQDya2bPETPF25G7Y">
            Kravet på att söka ny samlarlicens vart femte år för vapensamlare
            är byråkratiskt och orimligt och bör tas bort. Ett godkännande
            utan tidsbegränsning ska räcka och ska bara omprövas om särskilda
            skäl finns. Det bör även utredas om vi ska ta bort kraven på licenser
            för stift och vissa kantantändare och startpistoler. Regeringen
            bör i det här sammanhanget utreda och förtydliga reglerna om vapenlicenser
            för hembygdsföreningar, muséer med flera som får vapen som gåva.
            Slutligen bör en utredning göras om huruvida licenskrav ska finnas
            på alla mynningsladdade vapen som är tillverkade år 1890 och senare,
            eller om registrering/anmälning ska räcka.
          </p>
          <p xml:id="i-CTj1jnu3tAyuLJyVEz66eV">
            Regeringen bör även förtydliga regelverket kring när ett vapen
            ska lämnas in vid återkallning av vapenlicens och vid tvist om
            detta. Vi föreslår att vapnet ska återkallas först när tvisten
            har vunnit laga kraft. Vid akuta situationer gäller andra regler.
          </p>
          <p xml:id="i-2GBZfbHsoRT7hJ9oVwv8w8">
            En översyn bör göras om hur ansvariga myndigheter snabbare ska
            kunna uppdatera aktuella vapenlistor. Vi ser idag hur nya vapen
            i snabb takt kommer in på marknaden och då måste politiken och
            ansvariga myndigheter kunna följa med i tempot.
          </p>
          <p xml:id="i-PgF9r9UZCNFM2d19tsGhSp">
            Jägare som idag vill resa och jaga inom EU och i andra länder
            upplever idag svårigheter att kunna ta med sitt vapen över gränserna.
            Regeringen bör därför utreda möjligheterna att införa ett ”vapenpass”
            som finns i övriga Europa för att underlätta jakt inom EU och
            i andra länder.
          </p>
          <p xml:id="i-AEzUxBPzpxosGiLwFha9UL">
            Regeringen bör ersätta kravet på målskyttar om att ”synnerliga
            skäl” ska föreligga vid ansökan om licens på målskyttevapen. Istället
            bör ”särskilda skäl” införas och definieras i lag eller förordning.
            Kravet på ”synnerliga skäl” är oftast ett uttryck för ett extremt
            undantagsförfarande och är därför orimligt när det gäller en folksport
            som skytte.
          </p>
        </div>
        <div type="motSignatures">
          <list>
            <item xml:id="i-DPGfw8i3Fq1DoZ2n6egwoi" who="i-S1jBpohzgG7cgcBjfgN1Fb">
              Sten Bergheden (M)
            </item>
            <item xml:id="i-hbGDfj2aBmyWwiMMr4erj" who="i-Bsa1bRZ8s4aqtJquDTqLPc">
              Ulf Berg (M)
            </item>
            <item xml:id="i-D78j8vKyZCbczD9EHweZRB" who="i-NU3HPSXKRWGcdWfzmr5Vhd">
              Åsa Coenraads (M)
            </item>
            <item xml:id="i-RspJAqiRuzuCvy65jikqGd" who="i-7HvCHEwjbKSjsnRP39c1s9">
              Patrick Reslow (M)
            </item>
          </list>
        </div>
      </div>
    </body>
  </text>
</TEI>
