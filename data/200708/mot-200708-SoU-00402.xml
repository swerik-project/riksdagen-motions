<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00402">
  <teiHeader>
    <fileDesc>
      <titleStmt>
        <title>Barn- och ungdomsvården</title>
        <author corresp="i-BoRLrCqi4prCw3N11EyJPF">av Solveig Hellquist (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barn- och ungdomsvården</title>
          <idno type="rdwebb">GV02So402</idno>
          <rs type="number">So402</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So402/text</ref>
          <ref type="dokument_url_html">http://data.riksdagen.se/dokument/GV02So402</ref>
          <ref type="dokumentstatus_url_xml">http://data.riksdagen.se/dokumentstatus/GV02So402</ref>
          <ref type="doc">http://data.riksdagen.se/fil/E223967F-CE35-4986-BEF3-C270625F5FD1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BoRLrCqi4prCw3N11EyJPF</idno>
            <name>Solveig Hellquist</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NiCfQwQrXiBS4LYV914YPA" type="signed"/>
        <correspContext corresp="i-NiCfQwQrXiBS4LYV914YPA">
          <note type="signatory" corresp="i-BoRLrCqi4prCw3N11EyJPF"/>
        </correspContext>
        <correspAction type="referral" xml:id="i-7AP6B9NTyi2t8UWh5ihww8">
          <date when="2007-10-16"/>
        </correspAction>
        <correspAction type="dismissal" xml:id="i-RcUgoh26GxKeHCx4y5RBTk">
          <date when="2007-10-16"/>
        </correspAction>
        <correspAction type="numbering" xml:id="i-8U5RJA2Q8k4NxBj247o81n">
          <date when="2007-10-05"/>
        </correspAction>
        <correspAction type="submission" xml:id="i-YUNBTj8XPDju1UVGg8fH5m">
          <date when="2007-10-04"/>
        </correspAction>
        <correspAction type="transfer" xml:id="i-3Kg8QBT6D9s7TE6DXkYenD">
          <date when="2007-10-04"/>
        </correspAction>
        <correspAction type="assigned" xml:id="i-9WgL81WGPBuSvipKtUHWba"/>
        <correspContext corresp="i-9WgL81WGPBuSvipKtUHWba">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-NWA8v1TPB5PeJ6Z1VvkMvC">
            Förslag till riksdagsbeslut
          </head>
          <list style="ol">
            <item xml:id="i-4qEuYWVqaJVKRf6VjTCmv6">
              Riksdagen tillkännager för regeringen som sin mening vad som
              anförs i motionen om att barnperspektivet och barnkompetens måste
              få ett ökat fokus inom socialtjänsten.
            </item>
            <item xml:id="i-W6d19u2syoyx747SC3dYQR">
              Riksdagen tillkännager för regeringen som sin mening vad som
              anförs i motionen om att kommunerna bör uppmuntras att anställa
              fler fältarbetare inom socialtjänsten som snabbt kan vara på plats
              vid akuta situationer och i utsatta miljöer.
            </item>
            <item xml:id="i-MMheX32SL2BV334kMA6vVM">
              Riksdagen tillkännager för regeringen som sin mening vad som
              anförs i motionen om att en kampanjsatsning ska göras för att
              värva fler män till socionomutbildningen. 1
            </item>
            <item xml:id="i-PddAdS9RTwmMu6YFUKLzu5">
              Riksdagen tillkännager för regeringen som sin mening vad som
              anförs i motionen om att barn i undantagsfall ska ha rätt till
              en egen kontakt med socialtjänsten och kontakt med BUP utan att
              förälder informeras.
            </item>
            <item xml:id="i-T2ePXEkK9iUUKZynEaxTev">
              Riksdagen tillkännager för regeringen som sin mening vad som
              anförs i motionen om att låta utreda hur fler slutenvårdsplatser
              inom BUP kan skapas för att kunna erbjuda kvalificerad psykiatrisk
              vård med kompetens att hantera även svår social problematik.
            </item>
            <item xml:id="i-3RKsWrdLEReh47xxw5jB3e">
              Riksdagen tillkännager för regeringen som sin mening vad som
              anförs i motionen om att satsa på ett familjestöd som bedrivs
              skilt från övrig socialtjänst för att underlätta för föräldrar
              att söka råd och stöd.
            </item>
            <item xml:id="i-6odhbw9o8UxU8axajfq76C">
              Riksdagen tillkännager för regeringen som sin mening vad som
              anförs i motionen om att en möjlighet till kontakttimmar som kan
              beviljas av socialtjänsten införs för föräldrar som har ett barn
              som är stökigt eller på andra sätt inte mår bra i skolmiljön.
            </item>
            <item xml:id="i-UxM1i2PzC9KtQn9Zr5ZF2B">
              Riksdagen tillkännager för regeringen som sin mening vad som
              anförs i motionen om att formerna för hur ett vård-av-barn-system
              kan utformas bör utredas närmare.
            </item>
            <item xml:id="i-HR8nXQTWWPJY7MSYrGyg8g">
              Riksdagen tillkännager för regeringen som sin mening vad som
              anförs i motionen om att skärpa straffen för langning och öka
              polisens möjligheter att spana efter brottslingar som profiterar
              på att fördärva våra barn.
            </item>
          </list>
          <p xml:id="i-8UnwxseK5b5PCuTXFvFsNN">
            1 Yrkande 3 hänvisat till UbU.
          </p>
        </div>
        <div type="motContent">
          <head type="h1" xml:id="i-NfeUPq8mHabEqhDEsYJ59P">
            Motivering
          </head>
          <p xml:id="i-HiBw1xRPi733ozpsNftNnb">
            Den senaste rapporten från Bris visar på att våra barns och ungdomars
            psykiska ohälsa har ökat. Samtalen från barn som mår dåligt har
            ökat med 20 % mellan 2005 och 2006. Det handlar om självdestruktiva
            beteenden, självmordstankar, ätstörningar, depressioner, fobier
            och panikångest. Försäljningen av antidepressiva medel till 1519-åringar
            har ökat kraftigt. Köerna till BUP är på många håll långa, framför
            allt till olika utredningar. Folkpartiet liberalerna och regeringen
            har agerat i denna fråga och kommer att införa en vårdgaranti
            på en månad till BUP. Samverkan mellan myndigheter är bristfällig,
            vilket gör att många barn och ungdomar faller mellan stolarna.
            Här krävs mer samarbete mellan elevhälsan, socialtjänst, BUP och
            primärvård. Elevhälsan är inom många kommuner kraftigt nedrustad
            trots det alltmer ökande ohälsotalet bland våra barn och ungdomar.
            Alkoholkonsumtionen har gått ned bland ungdomar, men bland de
            ungdomar som dricker har konsumtionen ökat. Föräldraskapet sviktar
            och kommer många gånger i konflikt med föräldrarnas egna behov
            av förverkligande. Stressen är överlag mycket hög bland svenska
            barn och ungdomar vid internationella jämförelser.
          </p>
          <head type="h2" xml:id="i-TTvLhsh76TwhDuBxwqkRSE">
            Barnperspektivet i socialtjänsten
          </head>
          <p xml:id="i-418XKBFw58hQaPpfGskoEz">
            Socialsekreterare vittnar om att de inte hinner med utredningar,
            arbetet är stressigt och kommunerna sparar inom individ och familjeomsorg.
            Många närpoliser har inga fältassistenter att samarbeta med. Kritikerna
            uttrycker att anmälningar inte leder till tillräckligt snabba
            och kraftfulla ingripanden. Fler fältarbetare behövs inom socialtjänsten.
            Socialtjänsten får inte bara bli en utredningsavdelning utan måste
            finnas där våra barn och ungdomar befinner sig. 70 % av de ungdomar
            som döms till vård inom socialtjänsten återfaller det är högre
            återfallsfrekvens än i kriminalvården. Enligt en undersökning
            från våren 2006 av fackförbundet SSR anser en majoritet av socialarbetarna
            att socialtjänsten inte alls eller bara delvis lever upp till
            socialtjänstlagens intentioner.
          </p>
          <p xml:id="i-GWUXUxM66c93vvvMMvGKi8">
            Barnperspektivet och barnkompetensen måste få större fokus inom
            socialtjänstens område. I socialtjänstlagen och i FN:s barnkonvention
            som Sverige ratificerat slås det fast att barnets inställning
            så långt som möjligt skall klarläggas. Barn har ofta svårt att
            göra sin röst hörd. Därför är det angeläget att de som ska utreda
            utsatta barns behov har kunskap och förmåga att tala med dem.
            Tyvärr är det inte alltid så. Många beslut som får en avgörande
            inverkan på ett barns liv fattas över huvudet på dem, trots att
            barnperspektivet förstärkts i socialtjänstlagen. Det är inte ovanligt
            att bedömningarna ser mycket olika ut.
          </p>
          <p xml:id="i-CmB2z5mPZ1t9Ecu3yRrEGp">
            Vid flera studier av barn som placerats i familjehem har barnen
            varit kritiska emot att de inte fått tala enskilt med den socialsekreterare
            som ansvarat för placeringen. I en studie (Cederborg &amp; Carlsson,
            2001) intervjuades 20 barn mellan 5 och 19 år. De flesta mindes
            inte att de fått berätta om sina åsikter över huvud taget under
            utredningstiden. 17 av barnen ansåg att de aldrig haft möjlighet
            att påverka valet av familjehem och 13 av dem hade aldrig talat
            i enrum med socialsekreteraren under placeringstiden i familjehemmet.
          </p>
          <p xml:id="i-KoMrgYav4oVMYBHtTzH4X1">
            En annan forskare (Mattson, 1998) har granskat slumpmässigt valda
            rättsfall omfattande barn som varit föremål för omhändertagande
            enligt LVU. I studien noteras det att barnens berättelser saknades
            genomgående i utredningarna. I flera av fallen hade socialsekreteraren
            inte träffat barnen under utredningen.
          </p>
          <p xml:id="i-5MDzbWYXLMZGpGKxo1y92s">
            Barn är individer med skilda behov. Enligt vår mening måste barnperspektivet
            lyftas fram tydligare i socialtjänstens arbete med utsatta barn.
            Det är även angeläget att alla barn i praktiken, inte bara i teorin,
            har samma rättigheter oavsett var i landet de bor. Det kommunala
            självstyret får inte hindra att barn som far illa får den hjälp
            de behöver.
          </p>
          <head type="h2" xml:id="i-S6LtxM6FcXG8tZMeqgGrb9">
            Fler män i socialt arbete
          </head>
          <p xml:id="i-XhQYD1cKPo6Ao9DoNcgQYM">
            Kvinnorna är i stor majoritet bland socialtjänstens anställda.
            Den sneda könsfördelningen är inte oproblematisk med tanke på
            att en stor del av de ungdomar som kommer i kontakt med socialtjänsten
            saknar manliga förebilder. Både män och kvinnor behövs i arbetet
            med utsatta barn och ungdomar. Därför bör män uppmuntras till
            att utbilda sig till yrken där man arbetar med utsatta barn och
            ungdomar. I diskussionen om hur framför allt pojkar som kommit
            snett ska stöttas, ställs ofta krav på fler manliga förebilder.
            Vi är övertygade om att den personliga lämpligheten är det viktigaste
            för den som arbetar med utsatta barn. Men betydelsen av att män
            och kvinnor är representerade i det sociala arbetet ska inte underskattas.
            Socialtjänsten kommer i kontakt med klienter av båda könen. Många
            av ungdomarna saknar bra manliga förebilder. Riktade kampanjsatsningar
            bör göras för att få män att söka sig till socialt arbete.
          </p>
          <head type="h2" xml:id="i-UgJa4hiY63UojfZV25ztyP">
            Barn ska kunna ha egen kontakt med BUP
          </head>
          <p xml:id="i-Y9qJoenoheEgxVrN4tcNLo">
            Bris uppger att de kontaktas av barn som vill ha en behandlingskontakt
            inom BUP utan att familjen blandas in. Det handlar ofta om flickor
            mellan 13 och 18 som mår mycket dåligt. På de flesta BUP-mottagningar
            är detta inte möjligt idag. Barnen kommer i kläm mellan olika
            lagtexter som ger föräldrarna rätt till insyn i deras barns behandling.
            En av de främsta orsakerna till att barnen inte vågar ta kontakt
            med BUP är av rädsla för att föräldrarna ska få reda på vad de
            berättar.
          </p>
          <p xml:id="i-6hyuXJDpgkMA5Bqr5homUN">
            I barnkonventionen slås det fast att barn har rätt till sjukvård
            och att barnets bästa alltid ska vara vägledande. Enligt vår mening
            måste det finnas större möjligheter för BUP att med stöd av sekretesslagen
            ta emot barn utan föräldrars vetskap om man bedömer att det är
            det bästa för barnet.
          </p>
          <head type="h2" xml:id="i-Tu7f3iPJKzXnyft1YcYuCP">
            Fler slutenvårdsplatser inom BUP
          </head>
          <p xml:id="i-MjDgVj8mPBvWop6VufjT7V">
            De senaste tio åren har barn- och ungdomspsykiatrin övergått
            till att nästan uteslutande behandla alla patienter i öppenvård.
            Antalet slutenvårdsplatser har minskat kraftigt i hela landet.
            Från 534 platser 1990 till 236 platser 2004. Samtidigt pekar mycket
            på att behovet av kvalificerad psykiatrisk vård för barn och ungdomar
            är stort. Öppenvården har vunnit framsteg eftersom den ofta är
            lika effektiv och mindre kostnadskrävande. Men vi menar att det
            existerar en övertro på behandling av tunga ärenden i öppenvården.
          </p>
          <p xml:id="i-F36UMdeu4urZT89RkjLamw">
            I betänkandet av Sociala barn- och ungdomsvårdskommittén Källan
            till en chans (SOU 2005:81) konstateras det att det finns barn
            och ungdomar som öppenvården inom BUP inte fungerar för. Inte
            sällan är de i behov av psykiatrisk vård och insatser från socialtjänsten
            samtidigt. Missbruk och kriminalitet präglar ofta problembilden.
            Mycket pekar på att självmordsförsök och självdestruktivt beteende,
            som att skära eller svälta sig, bland unga ökar.
          </p>
          <p xml:id="i-U751tKb7jQTpfAXVGWPMnr">
            Inte heller för denna grupp fungerar alltid öppenvården. Enligt
            vår mening bör det skapas fler slutenvårdsplatser inom BUP som
            erbjuder kvalificerad psykiatrisk vård med kompetens att hantera
            även svår social problematik. När det blir aktuellt att barnet
            lämnar slutenvården är det viktigt att insatserna fortsätter från
            BUP och att familjen involveras och stöttas.
          </p>
          <head type="h2" xml:id="i-K9aNnB89oKp9fc95hm6Qbh">
            Stöd i hemmet
          </head>
          <p xml:id="i-JTMZb1goChULt4VAKTEuGD">
            En del av den mera utåtriktade och aktiva socialtjänst som vi
            vill se bör ägna sig åt att ge stöd och råd åt problemfamiljer
            i deras hem. De flesta föräldrar som av olika anledningar inte
            klarar av sitt föräldraskap är medvetna om det. Och de vill ha
            hjälp och stöd. I dag är det inte ovanligt att de sociala nätverken
            runt människor har tunnats ut. Det gör att vissa föräldrar är
            mycket isolerade. Det är angeläget att det finns kvalificerad
            familjerådgivning som föräldrar kan vända sig till anonymt för
            att få vägledning och stöd utan remiss via socialtjänst eller
            barn- och ungdomspsykiatrin. Flera kommuner skiljer redan stödjande
            verksamhet från beslutsfattande, och det kan göras ännu tydligare.
          </p>
          <p xml:id="i-KhwvUWF3Kvx29aPA5yScTn">
            Vår uppfattning är att råd och stöd till föräldrar ska bedrivas
            skilt från övrig socialtjänst, gärna av någon utomstående organisation
            med kommunal finansiering. Då skulle det vara ett mindre steg
            för föräldrar att ta emot hjälp. En sådan fristående verksamhet
            vill vi kalla familjestöd. Sedan länge har flera kommuner hemmahosare
            som arbetar praktiskt med familjer. Vi anser att det är angeläget
            att kommuner kan stå till tjänst med kvalificerade hemmahosare
            som kan bistå föräldrar med vägledning i barnuppfostran och stötta
            dem i deras föräldraroll i hemsituationen.
          </p>
          <head type="h2" xml:id="i-S5T5shjhj6uL9a3hHF2aqm">
            Inför kontakttimmar för föräldrar i skolan
          </head>
          <p xml:id="i-UXvysxhKHwByZivb2HjXcv">
            Tidigare fanns det så kallade kontaktdagar som föräldrar kunde
            använda sig av för att följa sitt barn i skolan under två dagar
            per år. Om ett barn är stökigt eller på andra sätt inte mår bra
            i skolmiljön vill vi att det ska finnas möjlighet för föräldrar
            att vara med barnet i förskolan eller skolan. Vi vill därför införa
            en form av VAB-system. Om ett barn är fysiskt sjukt kan föräldern
            stanna hemma med barnet utan att förlora arbetsinkomst. Men om
            ett barn mår psykiskt dåligt, och det visar sig till exempel i
            form av kraftigt utagerande beteende, finns inte samma möjlighet.
          </p>
          <p xml:id="i-4wHYgWrBFDZeCsgv3cWgXH">
            Kontakttimmarna kan beviljas som andra insatser via socialtjänsten.
            Formerna för hur ett VAB-system kan utformas för detta ändamål
            bör närmare utredas. Detta skulle dessutom öppna möjligheten för
            skolan att i högre grad samarbeta med föräldrar runt de barn som
            behöver stöd.
          </p>
          <head type="h2" xml:id="i-G8CzYFCBiCCPNVYTn5CyDd">
            Barn ska kunna ha en egen kontakt med socialtjänsten
          </head>
          <p xml:id="i-6hWea8vACooqmyLi8zBbZJ">
            Enligt socialtjänstlagen ska en utredning inledas om det finns
            skäl att misstänka att ett barn far illa. Enligt samma lag ska
            barnets vårdnadshavare informeras om detta i lagtexten står det
            skyndsamt. Det går idag inte att hålla vårdnadshavaren utanför,
            inte ens i ett inledningsskede även vid misstanke om att föräldern
            är hotfull och kan pressa barnet att ljuga om att allt står bra
            till.
          </p>
          <p xml:id="i-MDfjykjDnsQtZ2fUdYgACi">
            Socialtjänstlagen är inte skriven för barn som riskerar att mördas,
            misshandlas, giftas bort, könsstympas eller bli sexuellt utnyttjade
            av sina föräldrar. Det här måste ändras. Socialtjänsten ska ha
            ett tydligt brottsofferperspektiv i arbetet med utsatta barn.
            Barnet ska ges tid att bygga upp ett förtroende. Att berätta om
            övergrepp är inte enkelt, speciellt inte om det är pappa eller
            mamma som är skyldig. Lagen borde ge utrymme för socialtjänsten
            att i undantagsfall utreda ett barn och ha kontakt med ett barn
            utan att en potentiellt farlig förälder får information. Ett sådant
            beslut ska inte en enskild tjänsteman behöva fatta. Därför föreslår
            vi att socialnämnden får möjlighet att hos länsrätten ansöka om
            dispens och att sådana ärenden behandlas med kvalificerad sekretess.
            Länsrätten får pröva hotbilden mot barnet, och det är viktigt
            att det görs en uppföljning.
          </p>
          <p xml:id="i-PsKudqFbVe5n1o9TRny1Uc">
            Givetvis har föräldrar också rättigheter, och huvudregeln ska
            fortsätta att vara att föräldrar har insyn i socialtjänstens arbete
            med deras barn.
          </p>
          <head type="h2" xml:id="i-QVccSA2ciG8ofTnwmqxDg4">
            Ungdomar som förövare och brottsoffer
          </head>
          <p xml:id="i-KFcWdF1z6pFmUYcvxfHBKC">
            Barn är utsatta som brottsoffer. Särskilt om förövaren är en
            förälder eller närstående. Barn har svårt att sätta ord på det
            som de utsätts för eftersom de inte alltid förstår att handlingen
            är fel. Vi måste på ett bättre sätt utreda när barn utsätts för
            övergrepp. Det är angeläget att våldsbrott mot barn uppmärksammas
            i högre grad för att öka medvetandet hos oss alla. Det kan rädda
            barn från att gå ett grymt öde till mötes.
          </p>
          <p xml:id="i-NhCxkiAzgeR2zRxvCu5pje">
            Ingen människa föds kriminell. Men allvarligt avvikande antisocialt
            beteende som kan leda till kriminalitet visar sig ofta tidigt.
            Dessa barn som av olika anledningar befinner sig i riskzonen för
            att bryta mot samhällets spelregler måste få stöd i tid. Det är
            cyniskt att låta en ung människa påbörja en brottslig karriär
            utan att ingripa förrän han eller hon gjort sig skyldig till grova
            brott. Enligt en studie av Polismyndigheten i Västra Götaland
            om rekrytering till kriminella gäng är det en dyster prognos för
            dem som i unga år blir kriminell.
          </p>
          <p xml:id="i-M93aTfd1ib8iukwGZqsnob">
            Ju tidigare en person börjar med brott desto högre är återfallsfrekvensen
            och desto snabbare accelererar brottskarriären. Brottsoffren som
            kommit i dessa unga gärningsmäns väg får sällan se någon person
            ställas till svars. Om vi ska förhindra att fler ungdomar förstör
            sina egna och andras liv måste vi se verkligheten som den är.
            Misshandel, rån, skadegörelse, ringa narkotikabrott, stölder och
            bilinbrott är de vanligaste ungdomsbrotten. För oss handlar insatser
            mot ungdomsbrottsligheten om att våga välja väg. Antingen fortsätter
            vi med den missriktade välviljan som har gjort att alltfler ungdomar
            till slut hamnar i fängelse för att ingen ingrep i tid, eller
            så väljer vi en väg med tidiga och tydliga insatser när det fortfarande
            finns goda chanser att bryta ett kriminellt beteende. Det ska
            vara en väg där vi inte släpper taget om någon ung person som
            riskerar att hamna i brottslighet.
          </p>
          <head type="h2" xml:id="i-6ozyUzVjtR9V4kEA4D2z2u">
            Förebygg sociala problem och brottslighet bland ungdomar
          </head>
          <p xml:id="i-Gn5GdDcXKPJ8ZQxYoeju5s">
            Den mest verkningsfulla åtgärden mot ungdomsbrottslighet handlar
            om förebyggande insatser. Det första är en skola med mindre utslagning.
            Om man får lust till skolan i lågstadiet genom att baskunskaperna,
            framför allt läsningen, kommer på plats minskar risken för senare
            misslyckanden i skolan.
          </p>
          <p xml:id="i-FwuYKXvisEy5aGkq3VKVoM">
            Folkpartiets Läsa-skriva-räkna-garanti är ett försök att kanalisera
            resurser till den grupp elever som tidigt kommer efter när det
            gäller just baskunskaperna. Det andra är en tuffare politik när
            det gäller unga och alkohol. Vi vill skärpa straffen för langning
            och öka polisens möjligheter att spana efter sådana brottslingar
            som profiterar på att fördärva våra barn.
          </p>
        </div>
        <div type="motSignatures">
          <list>
            <item xml:id="i-KDXM5hLh7a81WQ8nr1EGd8">
              Solveig Hellquist (fp)
            </item>
          </list>
        </div>
      </div>
    </body>
  </text>
</TEI>
