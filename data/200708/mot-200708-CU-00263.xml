<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00263">
  <teiHeader>
    <fileDesc>
      <titleStmt>
        <title>Boendeplanering</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Boendeplanering</title>
          <idno type="rdwebb">GV02C263</idno>
          <rs type="number">C263</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C263/text</ref>
          <ref type="dokument_url_html">http://data.riksdagen.se/dokument/GV02C263</ref>
          <ref type="dokumentstatus_url_xml">http://data.riksdagen.se/dokumentstatus/GV02C263</ref>
          <ref type="doc">http://data.riksdagen.se/fil/30CF6D81-4283-405E-9F23-8988517270BC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RcdcATEVnB5vLsPG6weYQQ" type="signed"/>
        <correspContext corresp="i-RcdcATEVnB5vLsPG6weYQQ">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-HNmxzc1LcTecLdpRo1zpmW" type="referral">
          <date when="2007-10-16"/>
        </correspAction>
        <correspAction xml:id="i-4EfUC2TzDf2R1pt9D1hLR1" type="dismissal">
          <date when="2007-10-16"/>
        </correspAction>
        <correspAction xml:id="i-Tokuxx62Jx3YdzhRPug4HW" type="numbering">
          <date when="2007-10-04"/>
        </correspAction>
        <correspAction xml:id="i-CamBocAeza5q1ACayJkYxc" type="submission">
          <date when="2007-10-03"/>
        </correspAction>
        <correspAction xml:id="i-E7yCnicgzoWbVVgpp98gkW" type="transfer">
          <date when="2007-10-01"/>
        </correspAction>
        <correspAction xml:id="i-5DMgGLLUgrp2nSvLwQZm1s" type="assigned"/>
        <correspContext corresp="i-5DMgGLLUgrp2nSvLwQZm1s">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NAWkFAcQaPPWQim84GPogB" type="motBody">
        <div xml:id="i-5tq5TFDKnKonuKjJq6k1bv" type="TOC">
          <head xml:id="i-K3ojqPyA5fepxpos5YcvUF">
            1 Innehållsförteckning
          </head>
          <list xml:id="i-XEDmuSxorJkCvXjVQ2AmPP">
            <item xml:id="i-7MVevZqe7AaRh9VmUBPz2M">
              2 Förslag till riksdagsbeslut 2
            </item>
            <item xml:id="i-E1RDbXVvHsziNyuf4L3muK">
              3 Helhetssyn i boendeplaneringen 3
            </item>
            <item xml:id="i-DWUnySC2LPky7jpSiUiL74">
              4 Förutsättningar för god boendeplanering 3
            </item>
            <item xml:id="i-XCgD5D23YXXRi8CUBkxeVC">
              4.1 Barnperspektivet 3
            </item>
            <item xml:id="i-FNPN2XnuU17F9DidpKA8Gc">
              4.2 Kvinnor och män i boendeplaneringen 4
            </item>
            <item xml:id="i-WaoyuF7Jt9go73XEeFDa1d">
              4.3 Behovet av statistik 5
            </item>
            <item xml:id="i-H4xqkTH5kvkGVkCwCVKW57">
              4.4 Behovet av obligatoriska bostadsförmedlingar 6
            </item>
            <item xml:id="i-GMFkJmS9fuogy3znGyNTC7">
              5 Krav på boendeplaneringsprogram 6
            </item>
            <item xml:id="i-5rLUGXXCj5FiP7Z6LkiFX3">
              5.1 Innehåll i boendeplaneringsprogram 7
            </item>
            <item xml:id="i-U2AFhXxmyHrc8K94tecbyw">
              5.1.1 Ekologisk hållbarhet 7
            </item>
            <item xml:id="i-Cija3vVCGWCqpKJ6mbZ4bx">
              5.1.2 Utvecklad kvalitet i boendet och dess omgivning 7
            </item>
            <item xml:id="i-STXDjXT35vgRLnEyh4dYcf">
              5.1.3 Äldreboende och tillgänglighet 8
            </item>
            <item xml:id="i-E1ByGpUwqaqqY4BTpr4aeU">
              5.1.4 Trygghet i boendet 8
            </item>
            <item xml:id="i-M67LST9PCU4XbXmZX4Gsa8">
              5.1.5 Bryt segregationen 8
            </item>
            <item xml:id="i-6fB3g2Leu31aA1KgA2HHSZ">
              5.1.6 Barnperspektiv i boendeplaneringen 9
            </item>
            <item xml:id="i-BhLMux9PpDfW34L2u1FunP">
              5.1.7 Jämställdhetsperspektiv i planeringen 9
            </item>
          </list>
        </div>
        <div xml:id="i-Xv93kEB86QGqxhZX4zhK4k" type="motProposal" subtype="förslag">
          <head xml:id="i-KDGa5HCco7mUnxem9jyZAq">
            2 Förslag till riksdagsbeslut
          </head>
          <list xml:id="i-3M3GFk4ig5xdz2ZANtzWk5" style="ol">
            <item xml:id="i-JZzhb6dheXtpY4TQygKWcG">
              Riksdagen tillkännager för regeringen som sin mening vad som
              anförs i motionen om att varje kommun bör ha en ansvarig tjänsteman
              som tillvaratar barnens intressen.
            </item>
            <item xml:id="i-LyDzk4hztyuEhSkRA2XF9W">
              Riksdagen begär att regeringen lämnar förslag till nationella
              riktlinjer för barns deltagande och rättigheter i samhällsbyggandet.
            </item>
            <item xml:id="i-UpedZs4NYAwj7wHCgVJgGM">
              Riksdagen tillkännager för regeringen som sin mening vad som
              anförs i motionen om att uppgifter om värme och ventilationssystem
              ska föras i lägenhetsregistret. 1
            </item>
            <item xml:id="i-Y4PnJhJUxdrErSbS6b3Dk3">
              Riksdagen tillkännager för regeringen som sin mening vad som
              anförs i motionen om att uppgifter om upplåtelseform ska föras
              i lägenhetsregistret. 1
            </item>
            <item xml:id="i-2mBjfPHncMeJfeqp34mjcq">
              Riksdagen tillkännager för regeringen som sin mening vad som
              anförs i motionen om obligatoriska bostadsförmedlingar.
            </item>
            <item xml:id="i-S6rSUCkd8byXpu5AdN9T48">
              Riksdagen tillkännager för regeringen som sin mening vad som
              anförs i motionen om boendeplaneringsprogram.
            </item>
          </list>
          <p xml:id="i-4N9G5nv4fHRR9xsgePpKEV">
            1 Yrkandena 3 och 4 hänvisade till FiU.
          </p>
        </div>
        <div xml:id="i-ETn6SZhStpjvWssyzosrq1" type="motContent">
          <head xml:id="i-SLhFdGZo1a7ZyofkQzDBzV" type="h1">
            3 Helhetssyn i boendeplaneringen
          </head>
          <p xml:id="i-UAhkuy6RaCWjpnPyc64cuM">
            Rätten till en bostad stärktes i viss mån i samband med införandet
            av bostadsförsörjningslagen (2000:1383). Dessvärre är lagen otillräcklig
            och otydlig i sin utformning.
          </p>
          <p xml:id="i-SRnDrnCzzyUYvdqVY33KDW">
            Vänsterpartiet är i stora delar enigt med de synpunkter som Boverket
            lämnade i sitt remissvar till utredningen om det kommunala bostadsförsörjningsansvaret.
            För oss är planering av bostäder och boendemiljöer en central
            fråga för att kommunerna ska kunna ta sitt ansvar för en social
            bostadspolitik. I en sådan strävan krävs att man tar ett helhetsgrepp
            i planeringen, och vi vill därför ändra lagstiftningen från att
            handla om bostadsförsörjning till att ha en inriktning mot obligatorisk
            boendeplanering.
          </p>
          <head xml:id="i-3wfJc9hxzTjHJkqL81zLX1" type="h1">
            4 Förutsättningar för god boendeplanering
          </head>
          <p xml:id="i-KZbhUYRAPeboqwCf6U657r">
            Boendeplaneringen måste utgå från en helhetssyn på samhället.
            Varje del i samhällsplaneringen påverkar det samlade resultatet.
            Brister i serviceutbud eller transportsystem försämrar möjligheten
            att leva och bo i de delarna av samhället. En bra samhällsplanering
            måste beakta och väga in alla aspekter och utgå från de lokala
            och regionala förutsättningarna inom varje sektorsområde. Det
            är lätt att bygga hus, men det är en konst att bygga samhällen.
            Därför måste samhällsbyggande ta en ansats utifrån många olika
            aspekter vilka måste identifieras både på det lokala och på det
            regionala planet.
          </p>
          <p xml:id="i-EjYa5fMhiT8xaohPUW2wgr">
            För att nå framgång i planeringsarbetet är det nödvändigt att
            så många som möjligt involveras i processen. Detta sker bäst i
            det offentliga samtalet. Samtalet måste föras såväl mellan kommun
            och medborgare som mellan de olika sektorerna. Varje kommun bör
            ge tydliga förklaringar om medborgarnas handlingsutrymme och vilka
            spelregler som gäller för samhällsplaneringen. När det demokratiska
            samtalet används som planeringsmetod gynnas utvecklingen av hållbara
            samhällen.
          </p>
          <head xml:id="i-DnCw4woyCa8Xrg1SyavTJs" type="h2">
            4.1 Barnperspektivet
          </head>
          <p xml:id="i-6MVQn4PQdcDVyySBQo5iHk">
            Vem för flickor och pojkars talan i arbetet med översiktsplaner
            och detaljplaner? I FN:s barnkonvention slås fast att barnens
            bästa alltid ska komma i första rummet (3 §) och att barnet har
            rätt att uttrycka sin mening i alla frågor som berör det. När
            domstolar och myndigheter behandlar fall som rör pojkar och flickor
            ska barnet alltid höras och barnets intresse komma i första rummet
            (1215 §§). Vidare fastslås att barnet har rätt till lek, vila
            och fritid (31 §). I 2 kap. 4 § plan- och bygglagen (PBL) gäller
            följande vid förändringar och kompletteringar av bebyggelse: Inom
            eller i nära anslutning till områden med sammanhållen bebyggelse
            ska det finnas lämpliga platser för lek, motion och annan utevistelse.
          </p>
          <p xml:id="i-CwshobCfEkUjS5QHA5Ve7P">
            I Norge har man ställt tydliga krav på kommunerna när det gäller
            barn och planering. De rikspolitiska riktlinjerna säger att kommunerna
            ska lägga upp planeringsarbetet så att barns och ungdomars synpunkter
            alltid finns med i planeringen. En följd av detta är att den norska
            staten ålagt varje kommun att utse en ansvarig tjänsteman som
            har till uppgift att tillvarata barnens intressen. Sverige bör
            följa den norska modellen, och regeringen bör utreda förutsättningarna
            för att varje kommun ska ha en ansvarig tjänsteman som tillvaratar
            barnens intressen. Detta bör riksdagen som sin mening ge regeringen
            till känna.
          </p>
          <p xml:id="i-QdBxTMrEM59gSofDMwFEWX">
            Pojkar och flickors rätt till en trygg och fri utemiljö måste
            vara en grundpelare i samhällsbyggandet. Unga måste ges möjlighet
            att förflytta sig på egen hand mellan fritidsaktiviteter, skola
            och hem. I en socialt hållbar stad ska rumslig segregation motverkas
            genom blandade upplåtelseformer och bebyggelsetyper, bl.a. så
            att pojkar och flickor med olika social bakgrund ges förutsättningar
            att träffas. Bra samhällsbyggande ska låta barn och ungdomar vara
            med och påverka sin livssituation utifrån sitt tänkande och sina
            erfarenheter. Regeringen bör därför lämna förslag till nationella
            riktlinjer för barns deltagande och rättigheter i samhällsbyggandet.
            Detta bör riksdagen som sin mening ge regeringen till känna.
          </p>
          <head xml:id="i-SoH4FYeM727bCRRrhfjb4R" type="h2">
            4.2 Kvinnor och män i boendeplaneringen
          </head>
          <p xml:id="i-3xWYMAvM7mdqoFPQvh1QEC">
            Samhällsplanering förväntas i stor utsträckning vara till lika
            stor nytta för kvinnor som för män. Utgångspunkten i den fysiska
            planeringen och markanvändningen är en könsblind hållning. Planeringen
            tar sin utgångspunkt i att den är till för alla, men kön har betydelse
            även i samhällsplaneringen. Det är vanligt att planeringen inte
            svarar mot både kvinnors och mäns behov utan att alla i stället
            är synonymt med män.
          </p>
          <p xml:id="i-8bSsAWzYogDb9yj1mZ3eLi">
            Kvinnor och män rör sig olika i det fysiska rummet. Något förenklat
            kan man säga att en mans rörelsemönster ser ut på följande vis:
            hemmet arbetet hemmet. En kvinnas vardagliga rörelsemönster ser
            vanligtvis ut på ett annat sätt: hemmet förskolan arbetet förskolan
            affären hemmet. Till det kan läggas att män i större utsträckning
            än kvinnor färdas med bil, medan kvinnor i större utsträckning
            använder sig av cykel eller kollektivtrafik. Kvinnors och mäns
            rörelser skapar olika erfarenheter och ger också olika perspektiv
            på vad som är viktigt att åtgärda inom samhällsplaneringen. Vi
            måste därför alltid ställa oss frågor om vem det är vi bygger
            och planerar för och på vilket sätt vi gör det. Vem är det som
            bygger, vems kunskap är det som har legitimitet och vad resulterade
            de tagna besluten i? Är det vägar eller cykelbanor som behövs,
            ska bostäderna ligga nära affärer och skolor, bör de offentliga
            platserna utformas på något visst sätt? Kvinnors och mäns olika
            rörelsemönster påverkar i hög grad markanvändningen.
          </p>
          <p xml:id="i-QpRfMTN27qC7Lbocmm46UR">
            Vi har utvecklat vikten av en jämställd planering i Vänsterpartiets
            motion Jämställdhet och fysisk planering. I motionen anför vi
            följande:
          </p>
          <list xml:id="i-Ug33BHzUbH1Xktc1dpZAvA" style="ol">
            <item xml:id="i-PuabT78dnqGE1db9mR63ME">
              En ändring i portalparagrafen i plan- och bygglagen.
            </item>
            <item xml:id="i-TjsjgeQDnqtDtxRyAUcfbU">
              Sverige ska verka för att ett jämställdhetsperspektiv inarbetas
              i EU:s olika dokument som rör fysisk planering.
            </item>
            <item xml:id="i-3VxQ9Gmt8z94mBV4X8k8th">
              Jämställdhetskonsekvensbeskrivningar ska upprättas i samband
              med arbetet med översiktsplaner och detaljplaner.
            </item>
            <item xml:id="i-RsBeFarzcu9mJjWusToYYs">
              Könsuppdelad statistik ska finnas som underlag i samband med
              framtagande av planer.
            </item>
            <item xml:id="i-Rpp8PSL7XYn2CrnHezLVQT">
              I regleringsbrev eller instruktion ska ställas krav på att skriva
              in analyser om konsekvenserna för jämställdheten av olika myndighetsbeslut
              som rör markanvändning, byggande och rumsliga strukturer.
            </item>
            <item xml:id="i-C8W6tqdoRkjxGWif5AegfL">
              Regeringen ska ge Boverket i uppdrag att undersöka möjligheten
              att starta ett pilotprojekt i ett tiotal kommuner rörande jämställdhet
              och fysisk planering.
            </item>
          </list>
          <head xml:id="i-Cs3cvvD4goLrTnnBZRLbqk" type="h2">
            4.3 Behovet av statistik
          </head>
          <p xml:id="i-4wKNUrrh1kcCNBFwUtsFZB">
            För att boendeplaneringen i kommunerna ska fungera som ett instrument
            för en social bostadspolitik och som en grund för demokratiska
            beslut rörande bostadspolitiken krävs en del grundläggande åtgärder.
            Kunskapsbasen om hur boendesituationen i kommunerna ser ut måste
            analyseras och bygga på fakta och statistik. Genom propositionen
            En ny lag om lägenhetsregister (prop. 2004/05:171) kommer troligen
            vissa grundläggande behov för kommunernas möjligheter till boendeplanering
            att tillgodoses, men för att ett bra boendeplaneringsprogram inom
            en kommun ska bli verklighet krävs dock att man fyller alla de
            luckor som finns då det gäller statistiskt underlag. Detta är
            nödvändigt om man vill se en bra planeringsprocess i kommunerna,
            men även för att underlätta forskningen på området.
          </p>
          <p xml:id="i-B6d8zPWU3f6aSF1aRG2kRz">
            Att skapa så bra förutsättningar som möjligt för en sådan kunskapsbas
            måste därför vara ett mål för regeringen. I denna strävan hade
            Vänsterpartiet helst sett att en ny folk- och bostadsräkning (FoB)
            hade genomförts, men eftersom lägenhetsregistret trots allt kommer
            att förbättra förutsättningarna för att uppfylla de planerings-
            och forskningsgrunder som vi vill se är vi i grunden positiva
            till den nya lagen. I Vänsterpartiets partimotion Äldrepolitik
            ( 2007/08:So382 ) lyfter vi fram kravet på att uppgifter om hiss
            bör finnas med i lägenhetsregistret, vilket också flera remissinstanser
            framförde i samband med att den nya lagen togs fram. Inte minst
            den demografiska utvecklingen med ett ökat antal äldre gör att
            det för samhällsplaneringen är viktigt att tillgängligheten i
            bostäder på enkelt sätt kan åskådliggöras för att kompensera de
            brister som finns i den redan byggda miljön. I samma motion lyfter
            vi fram kravet på att uppgifter om antal våningsplan i flerfamiljshus
            också ska samlas in till lägenhetsregistret, en uppfattning som
            vi delar med bl.a. Socialstyrelsen, Boverket och Folkhälsoinstitutet.
          </p>
          <p xml:id="i-Q5aSMZQYuBGknLytLX5ioT">
            Vidare menar vi att statistiskt underlag gällande information
            om ventilations- och värmesystem samt information om upplåtelseform
            måste öka. I miljömålet God bebyggd miljö finns uttryckt att bostadssektorns
            totala energiförbrukning ska minska. Om vi på allvar ska kunna
            påbörja arbetet med att nå målen är det nödvändigt att samhällsplanerare
            och forskare får tillgång till uppgifter om ventilations- och
            värmesystem. Utifrån detta menar vi att det är nödvändigt att
            uppgifter om ventilation och värme samlas in i ett lägenhetsregister.
            Detta bör riksdagen som sin mening ge regeringen till känna.
          </p>
          <p xml:id="i-MhqXz8RQZYpNyP8ZJuwbnM">
            I dag finns det även svårigheter med att få fram uppgifter om
            upplåtelseform. Vänsterpartiet vill se en fastighetsbeskattning
            som är neutral och som bygger på upplåtelseform, inte som i dag
            på hustyp. För att underlätta detta skulle uppgifter om upplåtelseform
            i lägenhetsregistret vara en stor fördel. Även för forskningen
            och samhällsplaneringen hade det varit att föredra ett register
            där man enkelt kan få uppgifter om upplåtelseform för att vid
            framtida byggande minska segregationen. Utifrån detta menar vi
            att uppgifter om upplåtelseform ska vara en del av innehållet
            i lägenhetsregistret. Detta bör riksdagen som sin mening ge regeringen
            till känna.
          </p>
          <head xml:id="i-8zCaLpM3VWt6rRup5S6L3Y" type="h2">
            4.4 Behovet av obligatoriska bostadsförmedlingar
          </head>
          <p xml:id="i-C5ULE84nngFdmKus5FoFUj">
            I 3 § bostadsförsörjningslagen står det att inrättandet av en
            bostadsförmedling och regionalt samarbete är frivilligt. Regeringen
            kan, om behov föreligger, ålägga en kommun att inrätta en bostadsförmedling
            lokalt eller regionalt. Lagen har funnits i tre år och regeringen
            har fortfarande inte använt sig av den, detta trots att bara ca
            10 % av landets kommuner har en bostadsförmedling. En bostadsförmedling
            har, förutom att den kan fördela bostäder på ett socialt rättvist
            sätt, betydelse för att skapa ett instrument för boendeplanering
            genom att statistik på önskade bostäder avseende läge och storlek
            blir tillgänglig.
          </p>
          <p xml:id="i-3AKbTSiWXmSFHDfSuon2aY">
            Vänsterpartiet kräver obligatorisk avgiftsfri bostadsförmedling
            med möjlighet för kommuner att söka dispens. Detta bör riksdagen
            som sin mening ge regeringen till känna.
          </p>
          <head xml:id="i-RbeTcdMFRoZmZPeDbB3giV" type="h1">
            5 Krav på boendeplaneringsprogram
          </head>
          <p xml:id="i-P2F3hYuHHGDjspo4FWFPWk">
            Det ska vara obligatoriskt för kommunerna att upprätta boendeplaneringsprogram
            för att garantera hög kvalitet i bostäder och boendemiljöer. Boendeplaneringsprogrammen
            ska vara heltäckande och övergripande och redovisas till regeringen
            via länsstyrelserna minst en gång per mandatperiod. De ska behandla
            såväl handlingsplaner för nyproduktion och ombyggnad som förändringar
            i service, infrastruktur och omgivande miljö.
          </p>
          <p xml:id="i-4rbym65DUKrJa4VhYT9vuw">
            Kvalitetskraven ska utvecklas ytterligare för att omfatta energi-
            och miljökrav, trygghet och säkerhet, feministiskt perspektiv
            samt social och ekologisk hållbarhet.
          </p>
          <p xml:id="i-Q9A79ri7Y2JT1JaySWfFTN">
            Det som nedan anförs i motionen om innehållet i kommunala boendeplaneringsprogram
            bör riksdagen som sin mening ge regeringen till känna.
          </p>
          <head xml:id="i-NcmbDEphy5fxiiuEqgvrm2" type="h2">
            5.1 Innehåll i boendeplaneringsprogram
          </head>
          <head xml:id="i-FtpgB3xqZiVhtojGMqGwLS" type="h3">
            5.1.1 Ekologisk hållbarhet
          </head>
          <p xml:id="i-HAKj7w3v8EXPaGme3PEAHe">
            Genom förbrukningen av naturresurser och energi finns ett direkt
            samband mellan belastningen på miljön och användningen av mark
            och vatten. Förändringar i den byggda miljön och hur den förvaltas
            är av avgörande betydelse för utvecklingen av ett hållbart samhälle.
          </p>
          <p xml:id="i-As74dM5fNSdQ7k7jmB6m1i">
            Vänsterpartiet vill ställa höga krav på samhällelig samverkan
            för ekologisk hållbarhet. Samtliga aktörer måste ta sitt ansvar
            i samhällsplanering, byggande, förvaltning och boende. Det omfattar
            förändringar inom redan byggda miljöer och det ställer höga krav
            på miljöanpassning i tillkommande bebyggelse. Uppvärmning av bostäder
            står för en stor del, 40 %, av energiförbrukningen i samhället.
          </p>
          <p xml:id="i-WPu7rZDhdGSKxW8BvfA7cH">
            Vid ny- och ombyggnad ska energiförbrukningen minimeras genom
            bästa möjliga val av uppvärmnings- och ventilationssystem. Transporter
            till och från bostaden förbrukar mycket energi, särskilt biltransporter.
            Vid planering av nya bostäder och förändringar i befintlig bebyggd
            miljö ska höga krav ställas på energisnåla transportmöjligheter
            och minskad bilanvändning. Det förutsätter ett planeringsperspektiv
            som väger samman de ekologiska, ekonomiska och sociala aspekterna
            med markanvändnings- och bebyggelsefrågorna. Det samlade underlaget
            bör ingå i ett boendeplaneringsprogram.
          </p>
          <head xml:id="i-BUGF1u3bPT2qWamHz147j4" type="h3">
            5.1.2 Utvecklad kvalitet i boendet och dess omgivning
          </head>
          <p xml:id="i-Y8wEoXnA93Pgtx21U1sNPb">
            Framtagandet av boendeplaneringsprogrammen bör ta sin utgångspunkt
            i det enskilda bostadsområdet, med ett tydligt boendeinflytande
            och med en helhetssyn där boendet och boendemiljön står i centrum
            för en rad frågor. Arbetet berör en rad områden och kräver därför
            ett stort mått av samarbete över förvaltningsgränser och kommunala
            nämnder, där varje infallsvinkel och synpunkt ska utgå från ett
            helhetstänkande med målet att uppnå ett ekologiskt och socialt
            hållbart samhälle.
          </p>
          <p xml:id="i-MnSXmnEp9WkLMXTDS9WJos">
            Människan ska stå i centrum för utformningen av bostäder och
            bostadsområden. Hög kvalitet i boendet bidrar till social och
            ekologisk hållbarhet. Det förutsätter närhet till grönska och
            vatten, frihet från buller, samt luft och ljus i boendet. Det
            förutsätter också god estetik och medveten färgsättning och formgivning
            i boendemiljöerna. Befintlig bebyggelse måste vårdas väl. Kulturhistoriska
            bebyggelsemiljöer är värdefulla och ska hanteras varsamt och bevaras
            så långt möjligt.
          </p>
          <p xml:id="i-3h26Nf6s9R2nBAgQWifzeC">
            Boendemiljöer ska anpassas till de kvinnor och män som bor där.
            Omfattande krav bör ställas för att garantera hög kvalitet i bostaden
            och dess omgivning. De problem som uppstår med skadliga ämnen
            och ljud måste bekämpas med tydliga regler om begränsningar och
            ansvar. Boendet ska skyddas från ohälsosamma boendeförhållanden
            på grund av radon, mögel, dålig ventilation, buller etc.
          </p>
          <head xml:id="i-6M8FzbKCkNGQSoUnztsnX9" type="h3">
            5.1.3 Äldreboende och tillgänglighet
          </head>
          <p xml:id="i-USPVZuQKbSaqftzHdoyMA6">
            De kommande årtiondena kommer andelen äldre att öka. Det ställer
            särskilda krav på anpassning av bostäder, bostadsområden, service
            och trafiksystem. Två huvudspår kan urskiljas i utvecklingen av
            boendet för äldre, dels ökade möjligheter att bo kvar i den egna
            bostaden genom anpassningar i det befintliga beståndet, dels ökade
            möjligheter att få en bostad i någon form av äldreboende. I båda
            fallen ställs det särskilda krav på tillgänglighet och handikappanpassning.
          </p>
          <p xml:id="i-Fz5gNefYc2oRngJaxDbsAT">
            Samhället har ett omfattande ansvar för en generell tillgänglighet
            och anpassning av boendet för kvinnor och män med olika former
            av funktionshinder utifrån individuella behov. Funktionshindrade
            kvinnor och män ska ha ett stort inflytande över det egna boendet
            och dess närmiljö. Rättigheterna att kräva anpassningar och ombyggnader
            av den egna bostaden bör utökas. Kommunerna ska givetvis behandla
            frågan om boende för funktionshindrade och äldre i arbetet med
            boendeplaneringsprogram. Kontrollen och sanktionerna för reglernas
            efterlevnad ska skärpas.
          </p>
          <head xml:id="i-Goqg4N9MLtxPw57Ff6ycuA" type="h3">
            5.1.4 Trygghet i boendet
          </head>
          <p xml:id="i-WnG7ewaJoy1scDieV118Xd">
            Problemet med otrygghet och rädsla är mycket komplext och sträcker
            sig utanför bostadspolitikens gränser. Den fysiska miljön har
            dock stor betydelse för säkerhet och trygghet, vilket ska beaktas
            i planering och förvaltning av bostäder. Undersökningar gjorda
            av Statistiska centralbyrån och Sifo har visat att trygghet är
            den viktigaste enskilda faktorn i val av bostad samtidigt som
            många, framför allt unga kvinnor, upplever både otrygghet och
            rädsla i sin närmiljö. Trygghet i bostadsområdet är väsentligt
            för trivsel och gemenskap. Boendet är den kanske viktigaste grunden
            för våra liv och våra möjligheter att förverkliga våra livsprojekt.
            Om rädsla och otrygghet får breda ut sig i våra bostadsområden,
            hur ska vi då kunna utveckla ett demokratiskt samhälle där alla
            har en möjlighet att delta och bidra?
          </p>
          <p xml:id="i-Nq5xjDspcSh8oT1VWzBGGW">
            Det ska vara en självklarhet att känna sig trygg och säker i
            sitt eget bostadsområde. Samtidigt är det betydelsefullt att bevara
            öppenhet och tillgänglighet. Det finns mycket som talar för att
            situationen i våra bostadsområden snarare försämras än förbättras
            avseende otrygghet och rädsla, men det går självklart att vända
            utvecklingen. Detta förutsätter att en rad åtgärder sätts in både
            av förebyggande karaktär och med bättre hjälp åt dem som redan
            drabbats. Samhället ska aktivt arbeta brottsförebyggande genom
            breda samverkansprojekt mellan lokala myndigheter, organisationer
            och medborgare. I ett boendeplaneringsprogram ska brottsförebyggande
            arbete vara en självklar del. För att värna kvinnors rätt till
            trygghet och säkerhet bör kommunerna åläggas att ta fram ett program
            för kvinnofrid. I den del som handlar om boendet ska kvinnofridsprogrammet
            vara en del av boendeplaneringen.
          </p>
          <head xml:id="i-8c2Y11m1WHpyirMUkG3cEQ" type="h3">
            5.1.5 Bryt segregationen
          </head>
          <p xml:id="i-PxvKA4GQA236rXpLTp9PJa">
            I 5 kap. 7 § plan- och bygglagen regleras kommunens möjlighet
            att utifrån ett program ge förutsättningar för hur ett bostadsområde
            ska bebyggas, antal lägenheter, upplåtelseform osv. Detta är inget
            absolut krav. Frånvaron av krav på obligatoriska boendeplaneringsprogram
            i samband med översynen av översiktsplaner är utan tvekan en orsak
            till den svaga samhällsdebatten kring boendefrågor.
          </p>
          <p xml:id="i-3kgEBrGb2Qqw3UYNvRcc5X">
            Med ett krav på obligatoriska boendeplaneringsprogram som bl.a.
            skulle ta upp aspekterna kring segregering och lösningar för de
            grupper som är eller riskerar att bli hemlösa skulle vi få en
            aktiv debatt i kommunerna om hur vi bygger ett samhälle där alla
            får plats. Genom en medveten boendeplanering som tar sikte på
            byggande med blandade upplåtelseformer kan vi bryta den segregering
            som framför allt präglar våra stora städer. Det mesta är redan
            byggt, och därför är det betydelsefullt att ta hänsyn till det
            redan byggda och planera på ett sådant sätt att vi bryter segregation
            och utanförskap.
          </p>
          <head xml:id="i-31zr4p47ybcdqaqRRvukpK" type="h3">
            5.1.6 Barnperspektiv i boendeplaneringen
          </head>
          <p xml:id="i-NLgtFgmgdbV46wf6CMHpj4">
            Flickor och pojkars rätt till en trygg och fri utemiljö måste
            vara en grundpelare i samhällsbyggandet. Unga måste ges möjlighet
            att förflytta sig på egen hand mellan fritidsaktiviteter, skola
            och hem. Inom eller i nära anslutning till områden med sammanhållen
            bebyggelse ska det finnas lämpliga platser för lek, motion och
            annan utevistelse. Flickor och pojkars perspektiv måste därför
            självklart vara en del i ett boendeplaneringsprogram. Vi har tidigare
            i denna motion utvecklat resonemanget om barns perspektiv i planeringen
            (se 4.1).
          </p>
          <head xml:id="i-AnYgeXRqP4w5WmCbDoQajx" type="h3">
            5.1.7 Jämställdhetsperspektiv i planeringen
          </head>
          <p xml:id="i-ZhGjAiXvLtbsrAwEEBVDL">
            Samhällsplanering förväntas i stor utsträckning vara till lika
            stor nytta för kvinnor som för män. Utgångspunkten i den fysiska
            planeringen och markanvändningen är en könsblind hållning. Planeringen
            tar sin utgångspunkt i att den är till för alla, men kön har betydelse
            för samhällsplaneringen, och det är vanligt att planeringen i
            högre grad svarar mot männens behov och mindre mot kvinnornas.
          </p>
          <p xml:id="i-5MutRByJo3JLa7oBhGpfpW">
            Jämställdhetsperspektivet ska alltid finnas med i ett boendeplaneringsprogram.
            Vi har ovan utvecklat resonemanget om vikten av jämställdhet i
            den fysiska planeringen (se 4.2). I en särskild motion, Jämställdhet
            och fysisk planering, sker en utförligare presentation.
          </p>
        </div>
        <div xml:id="i-LaDgiQqziTmYPg4UgU8aFW" type="signatureBlock">
          <list xml:id="i-3CgXQX2Y2FWq6XLcmT1MRv">
            <item xml:id="i-5A1Uijk3BsbgEn8C84XzHP" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-QZZ1cUBFx5qQp8H2cPHxXQ" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-SS4nfDDMxtuigDt5SL5wFy" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-PEHYXChCw7HDZhSuhJ6aws" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-B3RgMG4fob8qnVUhrvrKQr" who="i-du5LHNwBWrCH1am94GCk1" type="signature">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
