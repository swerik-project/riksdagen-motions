<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-03838">
  <teiHeader>
    <fileDesc>
      <titleStmt>
        <title>med anledning av prop. 2020/21:71 Uppenbart ogrundade ansökningar och fastställande av säkra ursprungsländer</title>
        <author corresp="i-7H4PDcMCMUzP6iinK28TBh i-MakV1EvC3LLnePpBXzwg5H">av Jonas Andersson i Skellefteå och Jennie Åfeldt (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3838 av Jonas Andersson i Skellefteå och Jennie Åfeldt (båda SD)</title>
          <idno type="rdwebb">H8023838</idno>
          <rs type="number">3838</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8023838/text</ref>
          <ref type="dokument_url_html">http://data.riksdagen.se/dokument/H8023838</ref>
          <ref type="dokumentstatus_url_xml">http://data.riksdagen.se/dokumentstatus/H8023838</ref>
          <ref type="docx">http://data.riksdagen.se/fil/A1529B2C-ED7B-4626-A354-58BC09F957AF</ref>
          <ref type="pdf">http://data.riksdagen.se/fil/79704B0B-2431-44C2-957B-BEA877120C85</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ByzVzUg4baE9yAWMKXxocQ" type="basedOn"/>
        <correspContext corresp="i-ByzVzUg4baE9yAWMKXxocQ">
          <ref>Proposition 2020/21:71</ref>
        </correspContext>
        <correspAction xml:id="i-Tb7UBiWcYXCg7DBqNZ2BzX" type="signed"/>
        <correspContext corresp="i-Tb7UBiWcYXCg7DBqNZ2BzX">
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-9RYUmoxK81XWDMNjTWQpPH" type="submitted">
          <date when="2021-01-21"/>
          <time when="15:37:28"/>
        </correspAction>
        <correspAction xml:id="i-FVom8jRbEYMTNPvvcbQqmj" type="reviewed">
          <date when="2021-01-25"/>
          <time when="17:01:57"/>
        </correspAction>
        <correspAction xml:id="i-M8qSkuSEhUkM6rWvC3ePKz" type="dismissed">
          <date when="2021-01-26"/>
        </correspAction>
        <correspAction xml:id="i-WQPKFNUD23t657hVWB3h3w" type="referred">
          <date when="2021-01-27"/>
        </correspAction>
        <correspAction xml:id="i-YCsqJTi58okB7CVgQUxav7" type="assigned">
          <date when="2021-03-17"/>
          <time when="16:36:38"/>
        </correspAction>
        <correspContext corresp="i-YCsqJTi58okB7CVgQUxav7">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-VU6k1dE4Fuhevf2ueoCnig" type="behandlas_i"/>
        <correspContext corresp="i-VU6k1dE4Fuhevf2ueoCnig">
          <ref type="uppgift">2020/21:SfU15</ref>
          <ref type="ref_dok_id">H801SfU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU15</ref>
          <ref type="ref_dok_titel">Uppenbart ogrundade ansökningar och fastställande av säkra ursprungsländer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YDgxNR6JZKhqb9ej2VX9Sm" type="motHeader">
        <div xml:id="i-CMh6Mi6NXT42YmRyd3BZHb" type="motTitle">
          Motion till riksdagen 2020/21:3838 av Jonas Andersson i Skellefteå
          och Jennie Åfeldt (båda SD) med anledning av prop. 2020/21:71
          Uppenbart ogrundade ansökningar och fastställande av säkra ursprungsländer
        </div>
      </div>
      <div xml:id="i-FBsSCr6NL3c1ntRckY6zVe" type="motBody">
        <div xml:id="i-P2SRYcXYjihh4vKJJ5uJaz" type="motProposal" subtype="förslag">
          <head xml:id="i-JD6VZ2YHjTU7xgQe3rpCBZ">
            Förslag till riksdagsbeslut
          </head>
          <list xml:id="i-Caz6JaWwxwMESrgb1oT5xV" style="ol">
            <item xml:id="i-YGUMwasvJN2e9XMn5goNZU">
              Riksdagen antar regeringens förslag till lag om ändring i utlänningslagen
              (2005:716), med den ändringen att 1 kap. 6 a § ska ha den lydelse
              som framgår av motionens författningsförslag.
            </item>
            <item xml:id="i-Drw2XbJapkB9wtMQwHfbN5">
              Riksdagen ställer sig bakom det som anförs i motionen om särskilda
              kontrollåtgärder för utlänningar vars asylansökan bedömts vara
              uppenbart ogrundad och tillkännager detta för regeringen.
            </item>
            <item xml:id="i-8fpRGtMTUXNUkTC7PQwUUd">
              Riksdagen ställer sig bakom det som anförs i motionen om förkortad
              besvärstid vid uppenbart ogrundade asylansökningar och tillkännager
              detta för regeringen.
            </item>
            <item xml:id="i-Djg9m8VMj9Ueo9iXZGE2sh">
              Riksdagen ställer sig bakom det som anförs i motionen om stöd
              till migrationsdomstolarna för att snabbt kunna handlägga ärenden
              om uppenbart ogrundade asylansökningar och tillkännager detta
              för regeringen.
            </item>
            <item xml:id="i-UinSmNGiRgBohGPNTZfkaK">
              Riksdagen ställer sig bakom det som anförs i motionen om att
              bestämmelserna om säkert ursprungsland bör kunna appliceras på
              delar av ett land eller vissa grupper och tillkännager detta för
              regeringen.
            </item>
          </list>
        </div>
        <div xml:id="i-BeqcPeYzwjpkWypwc49yWF" type="motContent">
          <head xml:id="i-A1MvVM1QbS5oKpnEF8kS3P" type="h1">
            Bakgrund
          </head>
          <p xml:id="i-heG12SGeZiyGki7aTBWoZ">
            Regeringen föreslår att en särskild förteckning ska skapas över
            säkra ursprungsländer. Asylsökande som kommer från sådana länder
            ska anses ha en uppenbart ogrundad ansökan och ska avvisas med
            omedelbar verkställighet, såvida sökanden inte framlagt allvarliga
            skäl.
          </p>
          <p xml:id="i-Wz2G8Dg6gNJSbgugPLCWm8">
            Reglerna följer av bestämmelser i EU:s asylprocedurdirektiv (2013/32/EU)
            som tidigare inte införts fullt ut i Sverige. Detta föranledde
            att EU-domstolen 2018 uttalade att Sverige saknade rätt att avvisa
            en sökande med omedelbar verkställighet för att ansökan ansetts
            vara uppenbart ogrundad utifrån att sökanden varit från ett säkert
            ursprungsland (mål C-404/17). Anledningen var att Sverige inte
            infört direktivets regler om en förteckning över säkra ursprungsländer.
            Regeringens förslag är tänkt att åtgärda denna brist.
          </p>
          <head xml:id="i-CissZdBsmj3mR9g9U8s2YZ" type="h1">
            Regeringens ansvar för en förteckning över säkra ursprungsländer
          </head>
          <p xml:id="i-VDsTw6F3mpc17HBRkRhckY">
            Regeringen föreslår att Migrationsverket ska ansvara för att
            ta fram en förteckning över säkra ursprungsländer. Förvisso innebär
            den föreslagna lagtexten att regeringen har ett val: ”regeringen
            eller den myndighet regeringen bestämmer”. Detta är dock en fast
            formulering som används i otaliga lagtexter. Av skälen för regeringens
            förslag framgår klart och tydligt att det är Migrationsverket
            som ska ta fram förteckningen, och ingen annan.
          </p>
          <p xml:id="i-5vWviqWDRbkBWWxpEiHaxi">
            Fler remissinstanser ifrågasätter huruvida Migrationsverket är
            bäst lämpat att framtaga en sådan företeckning. Juridiska fakultetsnämnden
            vid Uppsala universitet menar att det är mindre lämpligt och att
            Migrationsverket härigenom skulle få dubbla roller. Regeringen
            motsätter sig denna kritik, dels eftersom förteckningen skulle
            avgöras på central nivå och inte på handläggarnivå, dels för att
            vart ärende ska avgöras genom en individuell prövning, som i sin
            tur kan överklagas i flera led. Man tillägger samtidigt att regeringsformen
            föreskriver att utrikesministern, och därmed regeringen, ska under­rättas
            när en fråga som är av betydelse för förhållandet till en annan
            stat eller till en mellanfolklig organisation uppkommer hos en
            statlig myndighet.
          </p>
          <p xml:id="i-KSzCXFU84nf2XKV1gQ36F9">
            Sverigedemokraterna delar i viss mån remissinstansernas kritik,
            om än av något annorlunda skäl. Migrationspolitiken är av utomordentligt
            stor vikt i dagens Sverige, som en direkt följd av decennier av
            ansvarslös politik. Det är därmed mer angeläget än någonsin att
            regeringen tar aktivt och tydligt politiskt ansvar för vem som
            får komma till Sverige, och varför. Häri ingår också valet av
            vilka länder som ska upptas på en nationell förteckning över säkra
            ursprungsländer. Såsom regeringen själv nämner ska ju denna framtas
            på central nivå på Migrationsverket, och regeringen underrättas
            om frågan. Att det råder en variation bland EU:s medlemsstater
            rörande vilka länder som betraktas som säkra tyder också på att
            det finns ett visst utrymme för politiska avväg­ningar. Det förefaller
            då onödigt att riskera en politisering av Migrationsverket, eller
            tvivel om Migrationsverkets roll som motpart i migrationsärenden.
            Vid en sammantagen bedömning framstår det som rimligare att regeringen
            själv fattar beslut om förteck­ningen.
          </p>
          <p xml:id="i-TnSUKLasmSrNeKwbWbJQnA">
            I sin kritik av regeringens förslag noterade Juridiska fakultetsnämnden
            vid Uppsala universitet också att det i flera andra europeiska
            länder snarare är en minister eller regeringen som hanterar förteckningen.
            Av promemorian framgår att så är fallet i bl.a. Belgien, Nederländerna
            och Irland, men i viss mån även Tyskland och Storbritannien. Fakultetsnämnden
            menar dock att denna lösning vore problematisk i svensk kontext,
            med tanke på principen om myndigheters och domstolars självständighet.
            Det är heller inte lämpligt med tanke på risken för politisering
            av en sådan förteckning.
          </p>
          <p xml:id="i-RFqVthpaa4VhbpZZfwCcpa">
            Att regeringen fattar beslut om att uppta ett land på listan
            över säkra ursprungsländer har dock ingenting att göra med vare
            sig myndigheters eller domstolars självständighet. Skyddet mot
            ministerstyre, och för den offentliga förvaltningens grundläggande
            princi­per, finns kvar även om regeringen fattar allmänna beslut
            inom ramen för svensk lag, såsom upptagandet av ett land på en
            förteckning över säkra ursprungsländer. Nämnden verkar därmed
            inte ha fog för sin kritik.
          </p>
          <p xml:id="i-LhjSx8mFPhgN1BrVYAznmf">
            När det gäller politiseringen definierar asylprocedurdirektivet
            tydligt kriterierna för att ett land ska anses vara ett säkert
            ursprungsland. Ingen svensk regering kan därför välja att uppta
            vilket land som helst på förteckningen, utan det måste ske i enlighet
            med vad som framgår i direktivet och dess bilagor, något också
            regeringen påpekar. Risken för politisering är därmed mycket begränsad.
            I den mån risken ändå finns torde det tvärtom vara av godo, såsom
            tidigare nämnts. Ett ökat politiskt ansvarsutkrävande är mycket
            efterlängtat i migrationspolitiken, och fördelarna torde trots
            nämndens kritik överväga riskerna.
          </p>
          <p xml:id="i-StmmccJaqcmK4nf8nbbuEN">
            Det politiska ansvarsutkrävandet kan också få andra fördelar.
            Såsom Förvaltnings­rätten i Luleå anfört finns det inga kontrollmekanismer
            kopplade till stadgandet i regeringens förslag, att ”förteckningen
            ska utformas så att effektivitet, ändamålsenlighet och rättssäkerhet
            uppnås vid tillämpningen”. Genom att det är regeringen som fattar
            beslutet finns däremot möjlighet till både en parlamentarisk granskning,
            från riksdagens sida, och en kontrollmekanism i form av bl.a.
            Justitieombudsmannen.
          </p>
          <p xml:id="i-SyBpdVFhtcxvgp9oyi4XP8">
            Det bör också noteras att regeringsansvar för förteckningen fungerat
            väl i de EU-länder som använder sig av denna metod, t.ex. Belgien,
            Nederländerna och Tyskland. I det senare fallet ska regeringen
            vartannat år överlämna en rapport till förbundsdagen med motivering
            om länderna på förteckningen fortfarande uppfyller kriterierna
            för att vara säkra ursprungsländer. Regeringen kan dock, utan
            godkännande av förbundsdagen, fatta beslut om att ett visst land
            på förteckningen inte längre uppfyller kriterierna.
          </p>
          <p xml:id="i-8BwTNguusubukAYfmFpCzq">
            Mot bakgrund av allt det ovannämnda föreslår Sverigedemokraterna
            således att regeringens förslag ändras så att lydelsen blir att
            regeringen får meddela föreskrifter om en förteckning över säkra
            länder. Det exakta lagförslaget återfinns i slutet av denna motion.
          </p>
          <head xml:id="i-7QJD7HSb1qsrYczbMvYyWW" type="h1">
            Definitionen av säkert ursprungsland
          </head>
          <p xml:id="i-XuqkyjJb4d4F2gLawcym9X">
            I den ursprungliga promemorian föreslog utredaren att säkra ursprungsländer
            skulle definieras som att det ”generellt inte förekommer” vissa
            typer av behandling eller feno­men i landet. Regeringen har dock
            i propositionen valt att i stället använda definitionen ”allmänt
            och genomgående”. Detta måste, såsom Migrationsöverdomstolen skriver
            i sitt remissvar, betraktas som en skärpning av kraven och skulle
            därmed innebära att länder som annars skulle betraktas som säkra
            ursprungsländer inte kan göra det.
          </p>
          <p xml:id="i-ReQNcC4RdZpjqiCsZ3shyh">
            Sveriges möjlighet att avgöra dessa frågor är redan allvarligt
            kringskuren av EU-rätten, och det är viktigt att de möjligheter
            Sverige har att föra en självständig migra­tionspolitik också
            tillvaratas. Utredarens definition av ett säkert ursprungsland
            bör därför inte förkastas, såsom regeringen föreslår, utan bör
            behållas, så att förslaget i detta avseende har kvar den lydelse
            som var i promemorian.
          </p>
          <p xml:id="i-UPH1h3Zt3y87hwrbjMC16X">
            Det exakta lagförslaget återfinns i slutet av denna motion.
          </p>
          <head xml:id="i-Pr6GVekGn3ubujrPD9MEFD" type="h1">
            Särskilda kontrollåtgärder för uppenbart ogrundade ansökningar
          </head>
          <p xml:id="i-E4jKz5W2VQ7eLKPLKx1AU">
            När asylansökan avslagits med omedelbar verkställighet eftersom
            den bedömts vara uppenbart ogrundad påbörjas ett återvändandeärende.
            I enlighet med praxis från EU-domstolen (C-181/16) kan en utlänning
            i detta skede inte tas i förvar i avlägsnandesyfte, och avlägsnandebeslutet
            är inte heller verkställbart förrän överklagandefristen löpt ut,
            alternativt, om ett ärende överklagas, när domstolen har beslutat
            att inte inhibera ärendet. Detta får dock i Sverigedemokraternas
            mening inte betyda att utlänningen fullt ut ska betraktas som
            en asylsökande bland andra. Som Migrationsverket skriver i sitt
            remissvar kan en begränsad möjlighet att ta utlänningen i förvar
            i detta skede motverka ett effektivt återvändandearbete.
          </p>
          <p xml:id="i-FXgLnBVCqDEf1foZ8TfgpA">
            Regeringen bör därför skyndsamt utreda vilka vidare åtgärder
            som kan vidtas för att förbättra och skynda på återvändandearbetet,
            främst genom ökade kontrollåtgärder gentemot utlänningen. Det
            bör företrädesvis röra sig om utökade möjligheter till sanno­likhetsförvar
            enligt 10 kap. 1 § andra stycket 2 utlänningslagen (2005:716).
            Om förvar inte kan anses förenligt med EU-rätten måste andra former
            av kontroll- och övervak­ningsåtgärder anställas, såsom uppsikt
            enligt 6 § samma lag, eller olika begränsningar för rörelsefriheten
            under hela eller delar av dygnet, eller i förekommande fall elektro­nisk
            fotboja.
          </p>
          <head xml:id="i-JPSn7JTfHZDwsZMa3PjvmZ" type="h1">
            Förkortad besvärstid vid uppenbart ogrundade ansökningar
          </head>
          <p xml:id="i-U6W6Czs6ipPeSonfB3j4rz">
            Utöver utökade kontrollåtgärder bör även frågan om överklagandefristen
            beröras. Denna besvärstid på tre veckor kan, enligt bl.a. Migrationsverket,
            riskera att motverka ett effektivt återvändandearbete, eftersom
            ett avlägsnandebeslut enligt vad som tidigare anförts inte kan
            verkställas förrän besvärstiden tagit slut. Den ursprungliga departe­mentspromemorian
            nämnde i förbifarten att ”ett alternativ för att påskynda processen
            skulle kunna vara att införa en kortare överklagandefrist för
            beslut om omedelbar verk­ställighet”. Regeringen konstaterar dock
            i sitt förslag att det saknas beredningsunderlag för att i detta
            lagstiftningsärende göra en sådan översyn. Sverigedemokraterna
            beklagar detta.
          </p>
          <p xml:id="i-As77wQn4ERDr6DhjxXSq8r">
            Bestämmelsen om tre veckors besvärstid finns i 44 § förvaltningslagen
            (2017:900) och 6 a § förvaltningsprocesslagen (1971:291). Tre
            veckor har varit den generella och normala besvärstiden sedan
            1954, då lagen om besvärstid vid talan mot förvaltande myndighets
            beslut (1954 års besvärstidslag) kom till. Den motsvaras av en
            liknande frist i tvistemål och brottmål. Innan denna lag kom till
            gällde i stället över tjugo olika besvärstider, från åtta dagar
            till tre år.
          </p>
          <p xml:id="i-Hz23DjkYpTrcxh45ZUHUvn">
            Frågan om besvärstidens längd har över huvud taget inte övervägts
            vid tidigare revisioner kring förvaltningsrätten (såsom prop.
            2016/17:180, prop. 1985/86:80 eller prop. 1971:30). Inte heller
            när asylprocedurdirektivet implementerades i svensk rätt diskuterades
            frågan om besvärstiden vid utvisning med omedelbar verkställighet
            (2009/10:31). Det är tydligt att det finns en brist i lagstiftningen
            i detta avseende.
          </p>
          <p xml:id="i-SVtMEXu5bH4ghjGHSH7t6S">
            Mot bakgrund av den skyndsamhet som bör känneteckna handläggningen
            av ärenden med omedelbar verkställighet, bör, precis som departementspromemorian
            indikerat, en kortare besvärstid införas. Frågan bör naturligtvis
            övervägas noggrant, i synnerhet i förhållande till bestämmelserna
            i asylprocedurdirektivet. Där framgår i artikel 46 bl.a. att medlemsstaterna
            ska fastställa skäliga tidsfrister och andra nödvän­diga bestämmelser
            så att sökanden kan utöva sin rätt till effektiva rättsmedel.
          </p>
          <p xml:id="i-7j9L6DfqYLbPXkQpBZRzPd">
            I sammanhanget kan nämnas att Norge har en ordning med s.k. 48‑timmarsförfarande
            för hantering av vissa asylärenden. Förfarandet motsvarar i stort
            sett det för omedelbar verkställighet vid uppenbart ogrundad asylansökan.
            För dessa ärenden gäller i Norge sedan 2016 ett särskilt undantag
            från den generella regeln i norsk förvaltning om tre veckors besvärstid.
            Av propositionen (prop. 90 L [2015–2016]) framgår att om asylansökan
            är uppenbart ogrundad ”er fristen for å klage én uke fra det tidspunktet
            underretning om vedtaket er kommet frem til vedkommende part”.
          </p>
          <p xml:id="i-6LbpbgrK3zQDBrWY6h8DkW">
            På likartat sätt förhåller det sig i Danmark, som till skillnad
            från Norge också är en EU-stat, fastän asylprocedurdirektivet
            inte är bindande för Danmark. Där kan Udlændingestyrelsen anse
            en ansökan vara åbenbart grundløs, varpå beslutet i frågan inte
            kan överklagas utan vinner laga kraft omedelbart.
          </p>
          <p xml:id="i-3AYTqGrPGxPcvCpcvfvU7y">
            Mot bakgrund av dessa närliggande exempel är det tydligt att
            en kortare besvärstid inte står i strid med de grundläggande internationella
            förpliktelser som omfattar såväl Sverige som våra grannländer.
            Utifrån den breda formulering som återfinns i asyl­procedurdirektivet
            föreslår Sverigedemokraterna att besvärstiden bestäms till högst
            en vecka i ärenden som bedöms uppenbart ogrundade. Regeringen
            bör skyndsamt utreda denna fråga och särskilt undersöka möjligheten
            att införa en besvärstid som är kortare än en vecka.
          </p>
          <head xml:id="i-PoPf1tW3xLXAs5VPaDDvw" type="h1">
            Migrationsdomstolarna och uppenbart ogrundade ansökningar
          </head>
          <p xml:id="i-LojZdLcwZWwSrXbNzzEhLb">
            Regeringens förslag skulle oavsett eventuella förändringar i
            kontrollåtgärder eller besvärstid innebära att Migrationsverket
            kan avgöra många asylärenden snabbare än förr. Detta skulle få
            en stor effekt på ärendeströmmarna. År 2019 rörde t.ex. mer än
            hälften av alla avgjorda asylärenden nationaliteter där avslagsgraden
            översteg 80 procent. För exempelvis georgier var avslagsgraden
            över 99,9 procent. I detta sammanhang är det dock viktigt att
            beakta även frågan om överklagan av avslags- och avlägsnandebeslutet
            och den vidare rättsprocessen.
          </p>
          <p xml:id="i-FxSHUfQzt2yiUPxB6oidf4">
            Som regeringen själv nämner blir ett avlägsnandebeslut verkställbart
            endast när överklagandefristen har löpt ut, alternativt, om ett
            ärende överklagas, när domstolen har beslutat att inte inhibera
            ärendet. Som Migrationsverket anför i sitt remissvar är det därför
            viktigt att domstolen efter överklagan skyndsamt prövar frågan
            om inhibition av avlägsnandebeslutet. Om så inte sker kan en utvisning
            inte verkställas, trots regeringens förslag. Regeringen bör därför
            tillse att migrationsdomstolarna har de praktiska och faktiska
            förutsättningarna att snabbt och smidigt avgöra dessa ärenden,
            exempelvis med en expansion av redan existerande jourverksamhet
            vid domstolarna.
          </p>
          <head xml:id="i-4MX9zr8nEcVsu7t8k1FNpU" type="h1">
            Delar av länder och grupper bör anses säkra
          </head>
          <p xml:id="i-9d7Sbu1pbiXdcyfwcvSBR7">
            Regeringen föreslår att begreppet säkert ursprungsland inte ska
            kunna appliceras på delar av ett land, vare sig huvuddelen eller
            en mindre del. På samma sätt ska inte begreppet kunna användas
            endast om en viss grupp, eller alla utom en viss grupp. Som Migrationsverket
            skriver i sitt remissvar innebär detta att begreppets användbarhet
            minskar och att rättsläget inte kan återgå till hur det var före
            EU-domstolens dom från 2018.
          </p>
          <p xml:id="i-BqJL3nbS4QAq4cTZPyLYXA">
            Storbritannien och Norge använder båda förfaranden som motsvarar
            utvisning med omedelbar verkställighet för uppenbart ogrundade
            ansökningar. Båda länderna kan dock bedöma att vissa delar av
            ett land ska betraktas som säkra, eller att alla personer utom
            vissa grupper ska anses ha en uppenbart ogrundad ansökan. Till
            exempel betraktar Storbritannien flera länder i Afrika som säkra
            ursprungsländer utom för kvinnor, medan Norge betraktar Tanzania
            som ett säkert land utom för minderåriga flickor eller personer
            som lider av albinism.
          </p>
          <p xml:id="i-J6T3C6KtghP6E2oH5nrwm4">
            Varken Storbritannien eller Norge omfattas av asylprocedurdirektivet,
            varför de har en annan möjlighet att fastställa nationella regler
            än Sverige. Det måste dock framstå som orimligt att demokratiska
            rättsstater med en lång historia av arbete för mänskliga rättigheter
            kan betrakta delar av ett land som säkert, eller endast applicera
            reglerna på vissa särskilt utsatta grupper, medan Sverige inte
            alls kan det. Det kan rimligtvis inte finnas några folkrättsliga
            skäl därtill. Sverige ska naturligtvis uppfylla sina åtaganden
            enligt EU-rätten så länge vi är med i EU, men detta måste också
            ske på ett sätt som är rimligt. Att helt avhända sig rätten att
            applicera reglerna om säkert ursprungsland på delar av ett land,
            eller vissa grupper, utan att möjligheten därtill över huvud taget
            utretts, förefaller skadligt för Sverige.
          </p>
          <p xml:id="i-FjtEFmk1mBZeX9HUZPzXn5">
            Regeringen bör därför snarast utreda frågan om ny tolkning av
            asylprocedurdirektivet och huruvida reglerna kring säkert ursprungsland
            kan appliceras på delar av ett land, eller på vissa grupper, i
            vissa fall.
          </p>
          <head xml:id="i-VNwzCENMkC1ey59GyPKRSL" type="h1">
            Ny lydelse av 1 kap. 6 a § utlänningslagen
          </head>
          <table xml:id="i-LCchYpjNjoBbDSTZPSiQ4V">
            <row xml:id="i-8mvjDpjn9cj2pJ78Cavitw">
              <cell>
                Regeringens förslag
              </cell>
              <cell>
                Motionärernas förslag
              </cell>
            </row>
            <row xml:id="i-DCUVFtn9ZKUYy6441QNrRh">
              <cell>
                1 kap.
              </cell>
            </row>
            <row xml:id="i-EfBuYvNaqRJWyhCxpTzDZm">
              <cell>
                Säkert ursprungsland 6 a § Med säkert ursprungsland avses i denna
                lag ett land där det allmänt och genomgående inte förekommer förföljelse,
                tortyr eller annan omänsklig eller förnedrande behandling eller
                bestraffning eller hot på grund av urskillningslöst våld med anledning
                av en yttre eller inre väpnad konflikt. Vid bedömningen av om
                ett land ska anses vara ett säkert ursprungsland ska den rättsliga
                situationen och de politiska förhållandena i landet beaktas.
              </cell>
              <cell>
                Säkert ursprungsland 6 a § Med säkert ursprungsland avses i denna
                lag ett land där det generellt inte förekommer förföljelse, tortyr
                eller annan omänsklig eller förnedrande behandling eller bestraffning
                eller hot på grund av urskillningslöst våld med anledning av en
                yttre eller inre väpnad konflikt. Vid bedömningen av om ett land
                ska anses vara ett säkert ursprungsland ska den rättsliga situationen
                och de politiska förhållandena i landet beaktas.
              </cell>
            </row>
            <row xml:id="i-9EgNGQEvPh98tGQB82ZcRD">
              <cell>
                Regeringen eller den myndighet som regeringen bestämmer får meddela
                föreskrifter om en förteckning över länder som uppfyller definitionen
                i första stycket.
              </cell>
              <cell>
                Regeringen får meddela föreskrifter om en förteckning över länder
                som uppfyller definitionen i första stycket.
              </cell>
            </row>
            <row xml:id="i-C4sVZpcb7sjugRQ3yvjMKU"/>
          </table>
        </div>
        <div xml:id="i-TUEjb7thV4bycHNbouoGB4" type="signatureBlock">
          <list xml:id="i-VwMuKL5CCkCqYnXbpDFaxt">
            <item xml:id="i-NAqH2mxAu1mEdjMjygHzMf" who="unknown" type="signature">
              Jonas Andersson i Skellefteå (SD)
            </item>
            <item xml:id="i-Sy5npPhTCX1ViQoRqxut1p" who="i-MakV1EvC3LLnePpBXzwg5H" type="signature">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
