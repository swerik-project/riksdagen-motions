<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00026">
  <teiHeader>
    <fileDesc>
      <titleStmt>
        <title>Datapolitik (prop. 1984/85:220)</title>
        <author corresp="i-Ay6zrjzeNnZpMAPRBGZ8tC">Gunnar Hökmark </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Datapolitik (prop. 1984/85:220)</title>
          <idno type="rdwebb">G90226</idno>
          <rs type="number">26</rs>
          <ref type="dokument_url_text">http://data.riksdagen.se/dokument/G90226/text</ref>
          <ref type="dokument_url_html">http://data.riksdagen.se/dokument/G90226</ref>
          <ref type="dokumentstatus_url_xml">http://data.riksdagen.se/dokumentstatus/G90226</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ay6zrjzeNnZpMAPRBGZ8tC</idno>
            <name>Gunnar Hökmark</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Uf5W2wPrMSsHBuwRHQxbxu" type="signed"/>
        <correspContext corresp="i-Uf5W2wPrMSsHBuwRHQxbxu">
          <note type="signatory" corresp="i-Ay6zrjzeNnZpMAPRBGZ8tC"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__26/mot_198586__26-001-001.pdf"/>
      <fw xml:id="i-Skgs4jbvWZxrP4yuHhxPbr">
        Mot. 1985/86:26
      </fw>
      <div type="motHeader" xml:id="i-7FmqXQcXgFngG7Tjmo2qkL">
        <div type="motTitle" xml:id="i-SQr2yBv7En2LJyX4ToLdzK"/>
        <div type="motSubmissionInfo" xml:id="i-CvN6QpsKJu4gDQufvqpu2b"/>
      </div>
      <div type="motBody" xml:id="i-6eYK6Bu475s4647voRzgnk">
        <div xml:id="i-2AVn4vMmiwTvzvrP3hYtfT">
          <pb facs="riksdagen-motions-pdf/data/198586/mot_198586__26/mot_198586__26-001.pdf"/>
          <p xml:id="i-BfLYjEG6ngY7WVVNMQK3Yw">
            Motion till riksdagen 1985/86:26
          </p>
          <p xml:id="i-8aCij6MN7JMaz3a5QiAjo3">
            Gunnar Hökmark Mot. Datapolitik (prop. 1984/85:220) 1985/86 26-29
          </p>
          <p xml:id="i-Dor2mG2GLjTk4Diic5tnuw">
            Introduktionen av datorer och modern informationsteknologi har
            gått snabbare och fått ett större genomslag än vad de flesta bedömare
            trodde för ett tiotal år sedan. Företag, myndigheter och organisationer
            har fått informationssystem som bygger på en integrerad användning
            av datorer. Allt fler befattningshavare använder persondatorer,
            terminaler till större system eller ordbehandlare. Denna utveckling
            har skett samtidigt som informationsteknologin inom andra områden
            tagit snabba steg. Ny kommunikationsteknik växer fram genom satelliter,
            utvecklingen av fiberoptik och nya system för datakommu- nikation
            genom telenätet. Den allra viktigaste utvecklingen sker dock genom
            innovationer, nytän- kande och utvecklingen av metoder för att
            använda den nya tekniken. Nya informationssystem bygger på befintlig
            teknik. Genom nya metoder för att utnyttja tekniken skapar man
            möjligheter till ett närmare samarbete mellan människor i olika
            funktioner. Den moderna informationsteknologin sätter mycket konsekvent
            den enskilda individen i centrum. Den nya tekniken är individrelaterad
            även på andra sätt. Inom industrin ger numerisk styrning och industrirobotar
            möjligheter till en produktion i långa serier men med korta upplagor,
            en produktion som kan uppfylla en lång rad olika specifika önskemål
            och värderingar från enskilda människor. Inom produktionen ger
            de nya systemen en överblick och en kommunikation med andra som
            inte tidigare funnits, samtidigt som den nya tekniken skapar ett
            större utrymme för den enskildes kreativitet och kompetens. För
            ett land som Sverige innebär genomslaget för modern informations-
            teknologi spännande och fascinerande möjligheter. Den öppenhet
            för ny teknik som länge karaktäriserat det svenska samhället är
            en styrka. Sverige är också ett av de länder som kommit längst
            i utnyttjandet av industrirobotar och vi ligger bland de främsta
            när det gäller datortäthet. På en avgörande punkt skiljer sig
            Sverige däremot från andra västländer. Ingen annanstans finns
            en motsvarighet till storleken på den svenska offentliga sektorn.
            De farhågor som har funnits i Sverige gentemot den nya tekniken
            har besannats när det gäller myndigheters sätt att använda den.
            En stor del av den offentliga sektorns användning av data har
            kommit att handla om registrering av uppgifter om enskilda människor.
            Till en del har detta varit en konsekvens av hur välfärden har
            utformats, till en annan del ett resultat av att olika myndigheters
            intressen för information och kontroll tillåtits gå före den enskildes
            integritet.
          </p>
          <p xml:id="i-FYxtYfvnxMG4XnUzwHz6Zy">
            1 Riksdagen 1985186. 3 saml. Nr 26-29
          </p>
          <pb facs="riksdagen-motions-pdf/data/198586/mot_198586__26/mot_198586__26-002.pdf"/>
          <p xml:id="i-FBAgVhw8bAPvNjFYtgvEaf">
            Enligt en undersökning som statistiska centralbyrån presenterade
            i början av 1985 uppgav 67 Yo av de tillfrågade att de var skrämda
            av myndigheternas möjligheter att med hjälp av datauppgifter kontrollera
            medborgarna. På samma sätt som den omfattande offentliga sektorn
            skapar betydande risker för att den nya informationsteknologin
            utnyttjas till att stärka den offentliga makten på de enskilda
            medborgarnas bekostnad innebär dess dominans en begränsning av
            vår förmåga att tillgodogöra oss den mångfald av möjligheter som
            den nya informationsteknologin ger. Den nya informationsteknologin
            ger möjligheter till en förnyelse av traditionell industri och
            öppnar för nya branscher och nya företag. Det moderna industrisamhället
            kommer att vara också ett informationssamhälle. Den nya informationsteknologin
            ger den enskilde medborgaren möjligheter till företagande och
            nytänkande som tidigare inte funnits. Genom att öppna vårt samhälle
            för dessa möjligheter kan vi lägga en grund för att Sverige skall
            kunna ligga i täten för den utveckling som i dag sker genom hela
            västvärlden. Det är mot denna bakgrund som det kan konstateras
            att i regeringens propositioner 1984/85:220 om datapolitik och
            1984/85:225 om statsförvalt- ningens användning av ADB m.m. inte
            finns några förslag till hur det svenska samhället skall öppnas
            för de möjligheter den nya informationstek- nologin ger, lika
            litet som propositionerna bär fram några förslag med anspråk på
            att lösa de problem, t. ex. vad gäller den enskildes integritet,
            som modern informationsteknologi skapar för ett samhälle av svensk
            modell. Till en del är propositionerna ett uttryck för ett socialdemokratiskt
            dilemma inför framtidens samhälle. Personlig kreativitet och engagemang
            — som är en avgörande förutsättning för att den nya tekniken skall
            kunna utnyttjas — kan inte kommenderas fram genom statliga åtgärder
            och politiska beslut. De växer bäst i frihet. Till en annan del
            är propositionerna ett uttryck för svårigheterna i begreppet datapolitik
            om man med det menar en politik utgående från vissa centrala värderingar
            av tekniken. Datatekniken måste liksom andra tekniker bedömas
            och prövas utifrån de kriterier som är aktuella och relevanta
            inom olika samhällsområden. En politiserad syn på tekniken som
            sådan leder antingen till stelhet, baserad på den felaktiga föreställningen
            att den tekniska utvecklingen förutsätter politiska beslut eller
            att det politiska beslutsfattan- det blir maktlöst genom en teknisk
            utveckling som ändå inte kan kontrolleras politiskt. Till skillnad
            från en datapolitik i denna bemärkelse behöver Sverige däremot
            en politik som inom olika samhällsområden bygger på en medveten-
            het om de förändrade villkor och nya möjligheter datatekniken
            ger. Den medvetenheten saknas i den datapolitiska propositionen.
            I stället bygger den på funderingar om vad som kan åstadkommas
            genom statens egna åtgärder i stället för på en politik som mobiliserar
            även den del av samhället som inte är stat och kommun. Några förslag
            som reglerar det offentligas hantering av enskildas personuppgifter
            finns däremot inte. Propositionen är fylld av snusförnuftiga utfästelser
            om vad regeringen skall göra: ”Ett mål för regeringen måste vara
            att datateknikens användning för samkörning och kontroll utformas
            med full respekt för den enskildes integritet” (s. 26). ”Jag anser
            att samhället bör satsa på en systematisk och
          </p>
          <pb facs="riksdagen-motions-pdf/data/198586/mot_198586__26/mot_198586__26-003.pdf"/>
          <p xml:id="i-7z6xbwzBRkhwPwTALZZMnF">
            långsiktig forskning och utveckling inom detta område” (s. 23).
            ”Om vi Mot. 1985/86:26 utvecklar ett särskilt kunnande på detta
            område är det möjligt att våra datatekniska produkter kan finna
            avsättning på den internationella markna- den.” ”Jag vill dock
            framhålla att det på lång sikt är viktigt att skolan ger barnen
            tillräcklig utbildning i de naturliga mänskliga uttrycksformerna,
            såsom språk, konst och musik” (s. 30). Ingen kan ha något emot
            vare sig långsiktigheten, systematiken, respekten för den enskildes
            integritet eller de naturliga mänskliga uttrycksformerna. Försäkringar
            om att samhället, dvs. staten, dvs. oftast i de här fallen regeringen,
            skall agera kompetent och långsiktigt är därför föga menings-
            fulla. Regeringens förslag till riktlinjer för den framtida datapolitiken
            är i konsekvens med detta innehållslösa men framför allt fokuserade
            på statens egna åtgärder i stället för på förslag som ökar förutsättningarna
            för vårt samhälle i sin helhet att möta dataåldern. När det gäller
            användningen av datatekniken i arbetslivet, sätter regering- en
            sin tillit till att staten skall kunna uppträda som kompetent
            och krävande kund. Behovet är däremot snarare att vi får en svensk
            programvaruutveck- I ling som baserar sig på de vitt skilda arbetssituationer
            och marknadsvillkor som finns på den svenska arbetsmarknaden.
            Regeringen söker inte ens analysera vilka åtgärder detta ställer
            krav på. För att fördjupa demokratin och förnya den offentliga
            sektorn vill regeringen använda datatekniken. Det är angeläget
            men regeringen säger inget om vad datatekniken skall användas
            till och vilka mål den skall uppfylla. Regeringen anger heller
            inga gränser eller hänsyn som det offentliga skall ta vad gäller
            användningen av datatekniken. Både vad gäller myndigheternas försäljningsverksamhet
            och hanteringen av offentlighets- principen hänvisar man till
            data- och offentlighetskommittén. Detta är något paradoxalt eftersom
            man samtidigt föreslår inrättandet av en ny nämnd för försäljning
            av information och låter myndigheternas datauppbyggnad fortgå
            innan det finns några utredningsresultat eller ens en laglig reglering
            av deras försäljningsverksamhet. Vad gäller utbildningen diskuterar
            regeringen inte den dominerande delen av utbildning inom dataområdet
            som finns inom den privata sektorn. Vad gäller utbyggnaden av
            data- och telekommunikation sitter regeringen fast i det monopoltänkande
            som försvårar konkurrens t.ex. vad gäller höghastighetsmodem och
            abonnentväxlar. Det finns över huvud taget ingen öppenhet för
            privata initiativ och andra tekniska lösningar än dem som televerket
            föreslår. Vad gäller forskning bortser regeringen från den forskning
            som sker inom den privata sektorn samtidigt som man inte nämner
            det internationella samarbete som är aktuellt. Vad gäller den
            enskildes integritet lämnar regeringen inga förslag men hävdar
            allmänt att frågan om den enskildes integritet är en avvägningsfråga.
            Detta är i princip en deklaration om att regeringen inte anser
            att den enskildes integritet har ett värde i sig. Uppenbarligen
            anser regeringen att mycket långtgående integritetskränkningar
            är möjliga under förutsättning att det samhälleliga intresset
            är stort nog.
          </p>
          <p xml:id="i-5q7wMeLY9P537ZWqn7CT8z">
            1" Riksdagen 1985/86. 3 saml. Nr 26-29
          </p>
          <p xml:id="i-UEpnqggzCCUHwQxP6ooKS7">
            [BE EE tage a LR AA EE
          </p>
          <pb facs="riksdagen-motions-pdf/data/198586/mot_198586__26/mot_198586__26-004.pdf"/>
          <p xml:id="i-4vdyxpX7CxSTibeYSEdAdD">
            Samtidigt som regeringen säger sig vilja minska sårbarheten föreslår
            man att sårbarhetsberedningens arbetsuppgifter skall överföras
            till statskontoret där de knappast kan få den uppmärksamhet de
            har i dag. Regeringens förslag till riktlinjer för datapolitiken
            ger inga konkreta besked och bygger på ett tänkesätt som knappast
            kan vara till gagn för utvecklingen och användandet av informationsteknologin
            i det svenska samhället. Riksdagen bör därför avslå regeringens
            förslag till riktlinjer för den framtida datapolitiken. En politik
            för att på bästa sätt utnyttja den nya informationsteknologin
            måste i stället bygga på följande riktlinjer. För det första ställer
            det ökande användandet av datorer och dataregister krav på ett
            förstärkt skydd av den enskildes integritet. För det andra måste
            offentlighetsprincipen hållas levande även i en tid då en stor
            del av offentliga uppgifter registreras på data. För det tredje
            måste sårbarheten i olika register och olika system beaktas. För
            det fjärde måste strävan vara att med största möjliga frihet öppna
            för att Sverige skall bli ett land som på bästa sätt, inom olika
            samhällsområden, tar till vara de fördelar och möjligheter som
            den nya teknologin ger.
          </p>
          <p xml:id="i-CGpXVGea5JATh59Xb6eWUF">
            Den enskildes integritet
          </p>
          <p xml:id="i-WGdrWELLE17HugqJpyzYvX">
            I regeringens proposition 1984/85:220 angående datapolitik och
            i proposition 1984/85:225 om statsförvaltningens användning av
            ADB m. m. hävdas ett flertal gånger att myndigheter måste ta hänsyn
            till den enskildes integritet, att den enskildes integritet är
            en avvägningsfråga och att integritetsdebatten i själva verket
            gäller hur långt man skall acceptera myndigheternas kontroll av
            medborgare. Detta synsätt är i sig alarmerande. Den enskildes
            integritet får inte vara en relativ sak, som kan förskjutas beroende
            på hur stor myndigheternas kontrolliver är. Utnyttjandet av datorer
            måste utgå ifrån att den enskildes integritet skall respekteras.
            Data- och informationssystemen måste byggas upp kring detta. Samtidigt
            som regeringen föreslår att de statliga myndigheterna på olika
            sätt skall gå vidare i sin uppbyggnad av olika datasystem hänvisar
            man vad gäller integriteten till det arbete som pågår inom data-
            och offentlighetskom- mittén. Man lämnar inga förslag till hur
            integriteten skall skyddas utan förutsätter att myndigheterna
            på egen hand skall bygga upp systemen med full respekt för den
            enskildes integritet. Mot bakgrund av vad som har skett den senaste
            mandatperioden är detta föga imponerande och illavarslande för
            den enskildes integritet. Under den gångna mandatperioden har
            antalet personregister vuxit snabbt. Samkörningar i kontrollsyfte
            har blivit vanligare. Samtidigt som regeringen har uppdragit åt
            data- och offentlighetskommit- tén att utreda en begränsning av
            personnummeranvändningen har man genom sitt förslag om en förenklad
            självdeklaration tvingat fram den största utökningen av personnummeranvändningen
            som någonsin gjorts i Sverige. Enskilda myndigheter har inte det
            intresse att ta till vara människors integritet som regeringen
            i sin proposition tycks förutsätta. Riksskatteverket
          </p>
          <fw xml:id="i-EZGyG1jdPdr9QP6CjoEvxD">
            Mot. 1985/86:26
          </fw>
          <pb facs="riksdagen-motions-pdf/data/198586/mot_198586__26/mot_198586__26-005.pdf"/>
          <p xml:id="i-Lj6nTnKYo4bws88Gx6FtwH">
            hart. ex. under den gångna perioden lämnat förslag till en ändring
            i datalagen som väsentligen skulle ha ökat myndigheternas möjlighet
            till kontroll. Hanteringen av kronofogdemyndighetsregistret REX
            har heller inte tytt på något större intresse att slå vakt om
            den enskildes integritet. Andra framstötar, från riksskatteverket
            och andra myndigheter, tyder inte på att respekten för den enskildes
            integritet står i förgrunden när företrädare för regering och
            myndighet vill effektivisera sin verksamhet. Uppbyggnaden av socialstyrelsens
            slutenvårdsregister är ett annat exem- pel på hur en myndighet
            tillåts arbeta vidare med ett register utan att frågan om sådana
            register skall ha särskilt lagstöd eller stöd i särskild författning
            är utredd, liksom frågan om tillgängligheten i landstingens databaser.
            Det bristande intresset för den enskildes integritet gäller också
            det förslag som regeringen för fram i sin proposition 1984/85:225
            vad gäller inrättandet av en särskild myndighet som skall svara
            för den aktiva statliga informations- förmedlingen. Detta är knappast
            förenligt med att data- och offentlighets- kommittén skall utreda
            myndigheternas försäljning av insamlade uppgifter. Den sammantagna
            bilden av regeringens arbete med data och integritet är att man
            släpper fritt fram för en utbyggnad av olika dataregister innan
            integritetsfrågorna är lösta. Det naturliga hade varit att hänvisningarna
            till data- och offentlighetskommitténs arbete också hade lett
            till en återhållsam- het i registeruppbyggnaden. Någon sådan återhållsamhet
            finns inte. Denna attityd understryker behovet av en ny politik
            för den enskildes integritet. För det första måste det vara en
            rimlig utgångspunkt att information om den enskilde i första hand
            tillhör den enskilde. För det andra bör det finnas stöd i lag
            eller författning om det, trots detta, finns skäl för att den
            enskilde skall lämna ut personliga uppgifter om sig själv till
            det offentliga. För det tredje bör utlämnade personuppgifter så
            långt möjligt vara en sak mellan den enskilde och myndigheten.
            Det växande behovet av att samla in uppgifter från enskilda människor
            sammanhänger med hur olika välfärdssystem utvecklas. Det blir
            helt enkelt en nödvändighet att samla in information om enskilda
            människor för att systemen skall fungera. Samtidigt tenderar de
            politiska intressena i olika sakfrågor att sätta sakfrågorna före
            den enskildes integritet. Olika myndighe- ter tenderar att ha
            samma attityd. Det är mot denna bakgrund som det är angeläget
            att den enskildes integritet ges ett särskilt grundlagsskydd.
            Detta kan ske genom att rätten till ett skyddat privatliv förs
            in tillsammans med fri- och rättigheterna i grundlagen. Det kan
            också ske genom att delar av datalagen ges ett grundlagsskydd
            eller genom att man på annat sätt ger den enskildes integritet
            grundlagsskydd. Regeringen bör därför ge data- och offentlighetskommittén
            tilläggsdirektiv att utreda frågan om hur den enskil- des integritet
            skall kunna ges grundlagsskydd. Riksdagen bör ge regeringen detta
            till känna. En fråga som utreds inom data- och offentlighetskommittén
            är huruvida stora offentliga register skall kunna inrättas utan
            särskilt lagstöd eller författningsstöd. Det rimliga är att offentliga
            register konsekvent skall ha sådant stöd för att kunna föras.
            Det är mot den bakgrunden otillfredsställande att socialstyrelsen
            nu håller på att bygga upp ett stort slutenvårdsregister, omfattande
            samtliga patienter
          </p>
          <fw xml:id="i-SwAVhXymEnqz3HQCjmgMsg">
            Mot. 1985/86:26
          </fw>
          <pb facs="riksdagen-motions-pdf/data/198586/mot_198586__26/mot_198586__26-006.pdf"/>
          <p xml:id="i-7N441qR4jwFGo2V8J7kHq7">
            intagna på landstingens slutenvård. Det är ett register som otvivelaktigt
            borde ställas under riksdagens särskilda prövning. Frågorna om
            tillgänglig- heten i landstingens databaser och sekretessen i
            patientjournaler är också under utredning i data- och offentlighetskommittén.
            Ett så omfattande register som slutenvårdsregistret borde, om
            det över huvud taget skall byggas upp, baseras på utredningens
            resultat och inte byggas ut dessförinnan. Riksdagen bör ge regeringen
            detta till känna. En fråga som sammanhänger med uppbyggnaden av
            de stora registren är den enskildes rätt att kunna stå utanför
            dataregistrering. Inom sjukvårdens område kan detta anses vara
            särskilt viktigt, med anledning av att de uppgifter som här är
            aktuella kan anses vara särskilt känsliga. Det är därför rimligt
            att det finns en möjlighet för den enskilda patienten att begära
            att den egna patientjournalen ej förs på data. Den mängd av uppgifter
            som i dag samlas om enskilda medborgare är stor. Det gör det nödvändigt
            att olika myndigheters uppgiftsinsamlande granskas kritiskt. Myndigheters
            rätt att insamla, registrera, lagra och vidarebefordra uppgifter
            bör begränsas. Regeringen bör till riksdagen återkomma med förslag
            till åtgärder för en sådan begränsning. En lång rad olika myndigheter
            sysslar i dag med försäljning av de uppgifter som de har insamlat.
            Detta är betänkligt av olika anledningar. För det första kan man
            fråga sig om offentliga myndigheter skall finansieras på annat
            sätt än genom de anslag som riksdagen beviljar. För det andra
            måste det anses vara principiellt felaktigt att uppgifter som
            inhämtas av en myndighet, för dess myndighetsutövning, sedan sprids
            vidare till andra genom aktiv marknadsfö- ring. För det tredje
            saknar, i de flesta fall, myndigheterna stöd i lag eller författning
            för denna verksamhet. Offentlighetsprincipen innebär att alla
            sådana uppgifter som är insamlade av en myndighet, som inte är
            sekretessbelagda, är tillgängliga för offentlighe- ten. Detta
            faktum legitimerar inte att man aktivt genom försäljning sprider
            uppgifter om den enskilde. I avvaktan på resultaten från data-
            och offentlighetskommittén bör regeringen tillse att myndigheter
            som saknar lagstöd eller författningsstöd inte säljer personuppgifter.
            Riksdagen bör ge regeringen detta till känna. I konsekvens med
            detta bör riksdagen avslå regeringens förslag om att inrätta en
            särskild myndighet med uppgift att svara för huvudmannaskapet
            för SPAR och att undersöka formerna för den aktiva, statliga informations-
            förmedlingen. Det är orimligt att, samtidigt som man utreder frågan
            om myndigheter skall sälja sin information, inrätta en ny myndighet
            för att detta skall göras. Huvudmannaskapet för SPAR kan i avvaktan
            på utredningens resultat tilldelas statskontoret.
          </p>
          <p xml:id="i-2JBPqEGoKB6R4XF4Xc94Ua">
            Offentlighetsprincipen
          </p>
          <p xml:id="i-YWqk9wbQdn6FxUuXKHk86W">
            Offentlighetsprincipen är från början utformad med tanke på att
            de aktuella uppgifterna fanns på papper. Datatekniken har förändrat
            omständigheterna kring offentlighetsprincipen avsevärt. För den
            normale medborgaren är det svårare att tillgodogöra sig information
            som finns lagrad på data. För den kunnige finns däremot utomordentligt
            goda möjligheter att få en massiv
          </p>
          <fw xml:id="i-2sKeyfkuzsSeJpbFaaUT1k">
            Mot. 1985/86:26
          </fw>
          <pb facs="riksdagen-motions-pdf/data/198586/mot_198586__26/mot_198586__26-007.pdf"/>
          <p xml:id="i-G7qUHAt3qKrR51iQkVrDut">
            information genom att utnyttja offentlighetsprincipen tillsammans
            med de möjligheter som modern datateknologi ger. Datateknologin
            kan också, t. ex. i form av terminalanknytning, ge en betydligt
            vidare spridning av i och för sig offentliga uppgifter än vad
            som ursprungligen varit möjligt. Sedan några år tillbaka tolkas
            offentlighetsprincipen vad gäller ADB- baserad information till
            att gälla också vad som har kommit att betecknas som ”potentiell
            handling”, dvs. en handling som i och för sig inte finns men som
            kan framställas med hjälp av datateknik. Myndigheternas försäljningsverksamhet
            har aktualiserat frågan om mass- uttag enligt offentlighetsprincipen
            skall vara tillåtna. Det problemet kan endera lösas genom att
            massuttag görs mer komplicerade och mindre attraktiva, eller genom
            att man differentierar offentlighetsprincipen så att den inte
            gäller för vissa definierade situationer. Enligt min mening är
            det farligt att differentiera offentlighetsprincipen. Offentlighetsprincipen
            bör inte skilja på olika medborgare eller olika medborgare i olika
            funktioner. Däremot finns det skäl till en striktare tillämpning
            av de förpliktelser offentlighetsprincipen ger myndigheterna.
            I avvaktan på data- och offentlighetskommittén bör därför den
            statliga förvaltningen iaktta återhållsamhet med formerna för
            hur information distribueras i enlighet med offentlighetsprincipen.
            Riksdagen bör ge rege- ringen detta till känna.
          </p>
          <p xml:id="i-J5xMwK4i8ax6uJcaMSzoCU">
            Sårbarheten
          </p>
          <p xml:id="i-L6Yb37ut6Dk6i1zwiYf2Zj">
            I takt med att olika informationssystem baseras på datateknologin
            blir vårt samhälle alltmer sårbart för störningar i datasystemen.
            Ur totalförsvarssyn- punkt är detta en allvarlig fråga men den
            berör också i vidare bemärkelse hela vårt samhälles sätt att fungera.
            Att väcka till medvetande om sårbarheten och bidra till ett ökat
            säkerhetstänkande hos alla parter är därför en viktig samhällelig
            uppgift. Sårbarhetsfrågorna är ofta komplicerade och står ofta
            i strid med andra intressen som påverkar uppbyggnaden av olika
            datasystem. Det är därför av vikt att sårbarhetsfrågorna behandlas
            av ett organ som kan samla olika intressen i vårt samhälle och
            som kan vara fristående från andra. Sårbarhetsberedningen (SÅRB)
            har alltsedan sin tillkomst 1981 svarat för uppgiften att genom
            utredningsverksamhet och information verka för en minskad sårbarhet.
            Det är allmänt omvittnat att SÅRB lyckats etablera ett förtroendefullt
            och fruktbart samarbete mellan myndigheter och näringsliv, som
            alla parter haft stor nytta av. Uppslutningen från näringslivets
            sida med såväl ekonomiskt som perso- nellt stöd har också medfört
            att många omfattande projekt kunnat genomfö- ras till en för statskassan
            blygsam kostnad. Så har t.ex. den s.k. SBA- metoden till övervägande
            del finansierats utanför statsbudgeten. I proposition 1984/85:225
            angående statsförvaltningens användning av ADB föreslås att statskontoret
            får ett sammanhållet ansvar för sårbarhetsfrå- gorna inom den
            civila statsförvaltningen, samtidigt som regeringen bekräftar
            att SÅRB och dess verksamhet skall upphöra. Detta torde leda till
            att sårbarhetsfrågorna drunknar bland de frågor som
          </p>
          <fw xml:id="i-NEcFYTa53BzQAJ89t3L9Lp">
            Mot. 1985/86:26
          </fw>
          <pb facs="riksdagen-motions-pdf/data/198586/mot_198586__26/mot_198586__26-008.pdf"/>
          <p xml:id="i-Uauhpm7816gmDuVdXGYpKG">
            statskontoret i övrigt ansvarar för. Det finns också betydande
            risker för intressekonflikter. Till detta kommer att sårbarhetsfrågorna
            som nämnts inte enbart är en fråga om statens ADB-verksamhet utan
            gäller ADB-hanteringen i vårt samhälle i sin helhet. Det föredragande
            statsrådet påpekar i sitt övervägande att sårbarhetsfrågorna inte
            är begränsade till den försvarsanknutna verksam- heten. De omfattar
            också frågor som arbetsmiljö och rättssäkerhet. Detta är korrekt.
            Det faktum att sårbarhetsfrågorna dessutom omfattar inte bara
            den offentliga sektorn utan samhället i sin helhet talar för att
            de inte skall beredas inom en myndighet som hanterar den statliga
            ADB-hanteringen. Konse- kvensen av regeringens förslag blir ju
            att näringslivet samt kommuner och landsting ställs utanför och
            risken finns att ett begynnande säkerhetsmedve- tande försvagas.
            Det faktum att det finns en allmän enighet om värdet av de insatser
            SÅRB gjort talar för att SÅRB och dess verksamhet bör bestå även
            i fortsättningen. Detta bör lämpligen kunna ske i form av en nämnd
            knuten till försvarsdepar- tementet.
          </p>
          <p xml:id="i-9BEihnqKcRfP93xK3Kzh5b">
            Informationsteknologin och friheten
          </p>
          <p xml:id="i-CAqAYyRFWTo99Cq8bP6WMz">
            Informationsteknologin ger möjlighet till ett mångskiftande samhälle,
            där utrymmet för enskilt nytänkande är stort. Behovet av att samhället
            är öppet för människors nytänkande är därför också i motsvarande
            mån stort. Föränderligheten och komplexiteten i ett samhälle där
            informationsteknolo- gin spelar en allt större roll är sådan att
            politiker måste inta en mer ödmjuk hållning till vad man kan styra
            och dirigera. Förutsättningen för att Sverige skall vara framgångsrikt
            att utnyttja de nya teknologierna är att en betydande avmonopolisering
            sker i det svenska samhället.
          </p>
          <p xml:id="i-MZpE77tXKZspYEpKNtuVGd">
            Hemställan
          </p>
          <p xml:id="i-c83NysDPJeQNBb6Gv8i5g">
            Mot bakgrund av ovanstående hemställs 1. att riksdagen avslår
            regeringens förslag till riktlinjer för den framtida datapolitiken,
            2. att riksdagen i frågan om grundlagsskydd för den enskildes
            integritet som sin mening ger regeringen till känna vad som i
            motionen anförts angående tilläggsdirektiv till data- och offentlighetskom-
            mittén, 3. att riksdagen som sin mening ger regeringen till känna
            vad som i motionen anförts angående socialstyrelsens slutenvårdsregister,
            4. att riksdagen som sin mening ger regeringen till känna vad
            som i motionen anförts angående rätten att begära att den egna
            pa- tientjournalen ej förs på data, 5. att riksdagen hos regeringen
            begär förslag till åtgärder för att begränsa myndigheters rätt
            att insamla, registrera, lagra och vidarebe- fordra personuppgifter,
          </p>
          <fw xml:id="i-PdQL4zggJbQPCmUXw4YGoP">
            Mot. 1985/86:26
          </fw>
          <pb facs="riksdagen-motions-pdf/data/198586/mot_198586__26/mot_198586__26-009.pdf"/>
          <p xml:id="i-MiRvaAocNh7HY7NmVZ5qqu">
            6. att riksdagen som sin mening ger regeringen till känna vad
            somi Mot. 1985/86:26 motionen anförts angående myndigheters försäljning
            av personupp- gifter, 7. att riksdagen som sin mening ger regeringen
            till känna vad som i motionen anförts angående en striktare tillämpning
            av de krav offentlighetsprincipen ställer.
          </p>
          <p xml:id="i-TeDdgmiTPy5P7bz1GaxBH3" type="date">
            Stockholm den 7 oktober 1985
          </p>
          <p xml:id="i-J3BzG6YsW57oTP6pgqfNqG">
            Gunnar Hökmark (m)
          </p>
        </div>
      </div>
    </body>
  </text>
</TEI>
