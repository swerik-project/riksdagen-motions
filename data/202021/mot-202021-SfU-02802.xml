<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-02802">
  <teiHeader>
    <fileDesc>
      <titleStmt>
        <title>Reformering och åtstramning av bidragssystemen</title>
        <author corresp="i-XHzgSBhvzhMtyTsYMbxgy4">av Fredrik Schulte (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2802 av Fredrik Schulte (M)</title>
          <idno type="rdwebb">H8022802</idno>
          <rs type="number">2802</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8022802/text</ref>
          <ref type="dokument_url_html">http://data.riksdagen.se/dokument/H8022802</ref>
          <ref type="dokumentstatus_url_xml">http://data.riksdagen.se/dokumentstatus/H8022802</ref>
          <ref type="docx">http://data.riksdagen.se/fil/6646C8B5-E4A5-4F03-A249-A81D512505EC</ref>
          <ref type="pdf">http://data.riksdagen.se/fil/4F6FD677-4F16-44E8-90C9-7FB7C1BBD334</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RteLaVow3ntD6Y3mQ8VrCV" type="signed"/>
        <correspContext corresp="i-RteLaVow3ntD6Y3mQ8VrCV">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction xml:id="i-F9LxVw84ZNe6rZPEuLgmjv" type="submitted">
          <date when="2020-10-06"/>
          <time when="09:33:20"/>
        </correspAction>
        <correspAction xml:id="i-XU9NhewL9SsH2BH1aq1wcv" type="reviewed">
          <date when="2020-10-06"/>
          <time when="09:57:07"/>
        </correspAction>
        <correspAction xml:id="i-T5Z6W8R7rsSDEEK3N5uDyg" type="referred">
          <date when="2020-10-14"/>
        </correspAction>
        <correspAction xml:id="i-U2dkARvsEzZNY5ryjdKt7x" type="assigned">
          <date when="2021-08-20"/>
          <time when="09:33:45"/>
        </correspAction>
        <correspContext corresp="i-U2dkARvsEzZNY5ryjdKt7x">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-XhVj2yMpdhHXxjnsPna8Ag" type="behandlas_i"/>
        <correspContext corresp="i-XhVj2yMpdhHXxjnsPna8Ag">
          <ref type="uppgift">2020/21:SfU21</ref>
          <ref type="ref_dok_id">H801SfU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU21</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XFTHWiJZQPnmAu33PvV7VG" type="motHeader">
        <div xml:id="i-9U8ThjezAhMvy6K16mB6v9" type="motTitle">
          Motion till riksdagen 2020/21:2802 av Fredrik Schulte (M) Reformering
          och åtstramning av bidragssystemen
        </div>
      </div>
      <div xml:id="i-FYRwYKJgdbE5oKSb9UubHb" type="motBody">
        <div xml:id="i-JpY9DDAZEfNMoAtTqgPFB7" type="motProposal" subtype="förslag">
          <head xml:id="i-JWaYhkuKVQygD8wbSFWVGE">
            Förslag till riksdagsbeslut
          </head>
          <list xml:id="i-PPToF5Dm9xLaYvYoX5EPrX">
            <item xml:id="i-8nEGfsP2azzpCzwicGMADR" sortKey="Yrkande 1">
              Riksdagen ställer sig bakom det som anförs i motionen om att
              strama åt bidragssystemen med utgångspunkt i det som anförs i
              motionen och tillkännager detta för regeringen.
            </item>
          </list>
        </div>
        <div xml:id="i-UN6sX6jJmu1xC82z5Tx6ML" type="motContent">
          <head xml:id="i-UcgyDj1GuTKz2xs6mjNQri" type="h1">
            Motivering
          </head>
          <p xml:id="i-D91ftUA8PPp5K8WLiCmTp3">
            Den svenska bidragspolitiken ligger i hjärtat av de flesta allvarliga
            samhällsproblem vi ser idag genom att bygga en ekonomisk struktur
            som låser fast människor, då särskilt utrikes födda, i utanförskap.
            Detta skapar i sin tur de många problem med kriminalitet, ärftlighet
            av socioekonomisk utsatthet och ett kulturellt utanförskap vilket
            bidrar till samhällsmotsättningar som finns utbrett i utanförskapsområden.
            Generositeten i de svenska bidragssystemen har också varit en
            bidragande orsak till att många sökt asyl i just Sverige och inte
            andra västländer. Att strama åt bidragen kommer inte lösa alla
            samhällsproblem vi står inför, men det är den mest avgörande faktorn
            politiken i direkt mening kan påverka.
          </p>
          <p xml:id="i-UnXuHTLxw6exLZYcHRWeTG">
            Regeringen Reinfeldt tillrättalade många av de problem med bidragsberoende
            som skapades i samband med 90-talskrisen och som sedan kom att
            öka under början av 2000-talet. Då handlade problemen om att Svensson-Svensson
            i för hög utsträckning levde på A-kassa, var sjukskrivna eller
            förtidspensionerade. Idag handlar det snarare om ett nytt utanförskap
            där främst utrikesfödda som asyl- eller anhöriginvandrat lever
            i bidragsberoende nästan helt utan någon förankring på arbetsmarknaden.
          </p>
          <p xml:id="i-RqbjA346pC9x1MR5M7umiZ">
            Att för generösa bidragssystem skapar bidragsberoende och hämmar
            sysselsättning finns det ett solitt ekonomiskt teoretiskt och
            empiriskt stöd för. I teoretisk mening styrs arbetsutbudet av
            reservationslönen – den alternativa inkomsten som en person kan
            få istället för arbete. Ingen eller få tar ett arbete som ger
            mindre betalt än man får i bidrag. Höga bidrag leder också till
            att människor söker färre jobb vid arbetslöshet, blir mer selektiva
            i vilka jobb de tackar ja till, fastnar i dåliga rutiner och så
            vidare. Detta sker ofta i kombination med att man bryts ned mentalt
            och tillslut inte orkar ta sig över tröskeln in på arbetsmarknaden.
            För många som kommit hit som asyl- eller anhörig­invandrare kommer
            man dessutom ofta från sammanhang där ett liv på socialbidrag
            ger en avsevärt högre materiell standard än tillvaron i hemlandet,
            varför det redan från början finns svaga incitament att söka jobb.
          </p>
          <p xml:id="i-9wicTL4KLBvD1m8XLxg53Z">
            Hur vi utformar bidragssystemen får kort och gott påverkan på
            hur många som befinner sig i utanförskap. Att vifta bort detta
            med att alla egentligen är dygdiga lutheraner som alltid gör sitt
            absolut yttersta för att göra rätt för sig är ett uttryck för
            en naivitet som angränsar till dumhet.
          </p>
          <p xml:id="i-5MzhGTPW4ihHjyiocUyhMc">
            Det omfattande bidragsberoendet är också synnerligen kostsamt
            för samhället. Förenklat kan man säga att var femte skattekrona
            går till att finansiera bidrag och utanförskap. Sveriges höga
            skattetryck kan i stor utsträckning förklaras av detta. Skulle
            samma kostnader minska med en tredjedel skulle Sverige nästan
            ha ett för Europa genomsnittligt skattetryck – helt utan andra
            besparingar. De höga svenska skatterna går inte till välfärden
            utan till höga bidragskostnader. Jämför man Sverige med till exempel
            Kanada har vi nästan ett 50 % högre skattetryck samtidigt som
            resurserna kanadensarna lägger på välfärdens kärna nästan är i
            paritet med Sverige. Även om utanförskapet minskat från motsvarande
            drygt 1,1 miljoner människor som heltidsförsörjdes av bidrag till
            772 275 i genomsnitt för 2018 (SCB), är det fortfarande mellan
            var 10:e till var 8:e (beroende på hur man räknar) av den arbetsföra
            befolkningen.
          </p>
          <p xml:id="i-FbgngKFDRqagQn2gSjWkUf">
            Inte minst är idén bakom den svenska bidragsstaten omoralisk.
            Samhällsgemenskapen finns inte till för att vissa ska leva på
            andras bekostnad utan att bidra. Utgångspunkten måste vara att
            människor klarar sin egen försörjning och att de som arbetar inte
            ska få sin frihet begränsad av att betala höga skatter för att
            bekosta levernet för människor som kan och borde försörja sig
            själv. Den svenska bidrags- och offermentaliteten att det alltid
            är någon annans fel att man inte har ett jobb måste brytas! Det
            krävs ett nytt svenskt sam­hällskontrakt byggd på att välfärdsstaten
            ska garantera en vård, skola och omsorg i världsklass till alla
            oavsett inkomst samt erbjuda en grundläggande trygghet när man
            inte klarar sin egen försörjning. Samma grundtrygghet kan dock
            inte vara mer än just en grundtrygghet.
          </p>
          <p xml:id="i-TuUhPpDWSiQiYVEs17NyxB">
            Därför måste det löna sig att arbeta i jämförelse med att leva
            på bidrag. En familj med tre små barn och två föräldrar som lever
            på socialbidrag (försörjningsstöd) och bor i en lägenhet med en
            hyra och övriga fasta kostnader på 8 000 kr i månaden krävs det
            en inkomst på drygt 30 000 kr/mån för att det ska löna sig för
            en av föräldrarna att arbeta. Många av de som asyl- och anhöriginvandrat
            till Sverige under senare år har helt enkelt inte och kan inte
            under överskådlig framtid förvärva det humankapital som krävs
            för att få en anställning som ger motsvarande inkomstnivå. Systemet
            bygger in utanförskap.
          </p>
          <p xml:id="i-P1HU4iwLGG2AKhpQDtCR5E">
            Att komma tillrätta med detta är inte en direkt avgörande fråga
            för vårt välstånds­skapande, men det är en statsfinansiellt viktig
            fråga för att minska kostnadstrycket som bidrag och utanförskapet
            kostar samhället. Inte minst är det en avgörande fråga för att
            skapa incitament att klara sin egen försörjning för att bryta
            problemen i utanförskaps­områden. Även andra åtgärder är nödvändiga
            så som sänkta inkomstskatter (för att också på så sätt göra arbete
            mer lönsamt) och förbättringar av utbildningsväsendet, men att
            strama åt bidragen är också centralt.
          </p>
          <head xml:id="i-W4TtUqek9BLqY7ekbMrcth" type="h2">
            A-kassan och sjukersättning
          </head>
          <p xml:id="i-GzbGb9Mx3eZmNeToWL2YbY">
            Ett första steg för att reformera bidragssystemet i linje med
            ovanstående inriktning bör vara att a-kassan och sjukpenningen
            får ett lägre tak på motsvarande den tidigare max­nivån för a-kassan
            som rådde före 2015. Ersättningsgraden i båda stödsystemen bör
            också trappas ner på samma sätt som a-kassan gör idag men i ytterligare
            ett steg till 65 % efter två tredjedelar av ett år. Detta för
            att skapa en incitamentsstruktur som signalerar att bidragsförsörjning
            är en lösning i ett övergångsskede i livet och inte en permanent
            försörjning. På samma sätt bör även taket minska i samma takt
            och med samma procentuella omfattning som ersättningsgraden. Minimiersättningen
            för respek­tive system bör dock ligga kvar på samma nivå. Vill
            man ha högre ersättningar får man skaffa sig en privat försäkring.
            Därutöver bör ytterligare ett karensavdrag införas under den tredje
            sjukveckan.
          </p>
          <head xml:id="i-5WuA34nj3ry6BGdBY544HT" type="h2">
            Jobb och utvecklingsgarantin år 2–4
          </head>
          <p xml:id="i-5gzoZqYbAYzxXK26qyghRT">
            Efter ett kalenderår med a-kassa eller sjukpenning bör man utförsäkras
            från bägge ersättningssystem, undantaget om man lider av allvarliga
            sjukdomar i linje med regel­verket som tidigare rådde med en bortre
            parentes i sjukförsäkringen. Då bör man – som idag med a-kassan
            – hamna i jobb- och utvecklingsgarantin som bör ha en platt ersätt­ning
            motsvarande miniminivån i a-kassan. Efter totalt fyra år i utanförskap
            bör den en­skilde överföras till vad som nedan beskrivs som underhållsjobb.
          </p>
          <head xml:id="i-M8x9Qreztcuqb1x72hSXhz" type="h2">
            Åtstramning av socialbidraget och etableringsersättning
          </head>
          <p xml:id="i-XRc9aaRPVEmNqxU88oEyJx">
            Andelen i utanförskap som går på socialbidrag (försörjningsstöd)
            och etableringsstöd har ökat påtagligt det senaste decenniet.
            Som redogjorts för ovan är incitamenten för arbete mycket svaga
            för familjer som är helt beroende av socialbidrag. Därför bör
            riksnormen för socialbidraget och etableringsersättningen generellt
            minska med 10 % för att förstärka drivkrafterna att ta sig in
            på arbetsmarknaden. Därtill bör inskärpningar av regelverken göras
            så att det blir obligatoriskt för kommuner att göra oanmälda hembesök
            för att säkerställa att bidragen går till rätt personer och att
            fusk inte förekommer. Likaså bör alla som lever på bidrag omfattas
            av aktivitetskravet och avkrävas motprestation så som att delta
            i arbetsträning eller utbildning för att öka sannolikheten att
            i framtiden kunna klara sin egen försörjning. Det bör också vara
            förbjudet för kommuner att ge högre ersättning än riksnormen annat
            än vid synnerligen ömmande situationer. Försörjningsstöd bör inte
            heller kunna ges till EU-migranter eller invandrare som uppehåller
            sig illegalt i landet. Avslutningsvis bör ersättningsmodellen
            även ändras så att bidragskompensation för mat och livsmedel ersätts
            med matkuponger.
          </p>
          <head xml:id="i-FZLWWhcp6rdw6oncekiaMM" type="h2">
            Underhållsjobb eller indragna bidrag efter 4 år i utanförskap
          </head>
          <p xml:id="i-G494hqCVmevu1MTUqGbZPf">
            För att klara integrationen på arbetsmarknaden måste arbetsmarknaden
            breddas med fler jobb som inte kräver gymnasiekompetens. Det offentligas
            roll i detta bör i mindre ut­sträckning fokusera på anställningssubventioner
            och AMS-politiken och istället ersättas med en kraftig ökad offentlig
            efterfrågan på liknande jobb. Detta bör framförallt ske ge­nom
            att det offentliga höjer sina ambitionsnivåer för skötseln av
            det offentliga rummet. Klotter bör saneras oftare och snabbare,
            offentliga soptunnor tömmas mer regelbundet, gräset i offentliga
            parker klippas mer frekvent och så vidare. Detta är arbeten som
            inte kräver omfattande förkunskaper och som skulle skapa ett stort
            mervärde för allmän­hetens intryck av hur samhället styrs. Att
            sköta det offentliga rummet ökar också den upplevda tryggheten
            vilket i förlängningen ökar den faktiska tryggheten. Efter fyra
            år av utanförskap bör man därför erbjudas en anställning i ett
            nytt statligt företag som påmin­ner om Samhall eller i privata
            motsvarigheter. Samtidigt bör delar av resurserna som idag läggs
            på arbetsmarknadspolitiska program användas för att just höja
            kommunernas efterfrågan på samma tjänster. Målsättningen ska vara
            att samtliga som befunnit sig i utanförskap ska få en sådan anställning.
            Den som nekar samma erbjudande eller aktivt bedöms obstruera på
            sin nya arbetsplats ska få sina bidrag indragna. Åtgärden bör
            om­fatta alla som varit i utanförskap längre än fyra år som inte
            alltjämt har rätt till sjukpen­ning på grund av allvarlig sjukdom
            eller lider av omfattande sociala eller psykologiska problem att
            de inte alls bedöms kunna delta på en arbetsplats.
          </p>
          <head xml:id="i-TgNhyt2vLB19K4Ukpbk97t" type="h2">
            Ett bidragstak på 20 000 kr/mån
          </head>
          <p xml:id="i-XU2a2sT7ApxN9GjzgssELy">
            För att säkerställa att ingen familj befinner sig i en situation
            som beskrivits ovan, att det är så gott som utsiktslöst att en
            av föräldrarna får ett arbete som ger mer i lön än vad familjen
            får i försörjningsstöd, bör ett bidragstak på en maximal ersättning
            om 20 000 kr per månad införas. Endast i synnerligen ömmande situationer
            bör kommuner ges möjlig­het att ge mer i ersättning. För att säkerställa
            att bidragstaket upprätthålls på ett konse­kvent sätt bör det
            offentliga upprätta en databas som automatiskt samkör alla bidrags­utbetalningar.
            Att värna den enskildes integritet är en av statens grundfunktioner.
            Den som uppbär ersättningar från det offentliga får dock finna
            sig i att samma information finns lättillgängligt i en offentlig
            databas i syfte att automatiskt stoppa överutnyttjanden av bidragssystemen.
          </p>
          <head xml:id="i-5zdJGYjuW9cHigdHEjiNDm" type="h2">
            Barnbidrag och föräldraledighet
          </head>
          <p xml:id="i-FyqeYL73tPzAFPD7F59yKe">
            En av den svenska bidragsstatens värsta inlåsningseffekter som
            skapar bidragsberoende hos föräldrar med många barn. Detta är
            särskilt allvarligt ur integrationspolitiskt hänse­ende. Därför
            bör inget flerbarnstillägg utgå för mer än tre barn och nivån
            bör sänkas med 10 %. Den senaste höjningen av föräldraförsäkringens
            garantinivå från 225 kr till 250 kr bör även återställas. Likaså
            bör den 13:e månaden i föräldraförsäkringen avvecklas. Ny­anlända
            bör inte heller ha rätt till föräldrapenning innan de erhållit
            uppehållstillstånd.
          </p>
          <head xml:id="i-QrmCCCRbRhAiGaik8QWSdR" type="h2">
            Pension och förtidspension
          </head>
          <p xml:id="i-DPAdVhZaRcR16GtwXg15Dd">
            Garantipensionens nivå är en svår fråga där man måste balansera
            mellan att ge gamla en värdig ålderdom samtidigt som det måste
            spela roll huruvida man arbetat under sitt yrkesliv eller inte.
            Att tidigare asylsökande och anhöriginvandrare kan kvalificera
            till garantipensionen utan att uppfylla grundkraven innebär en
            oacceptabel orättvisa i detta hänseende. Detta bör ändras och
            de som idag får garantipension på samma premisser bör få den indragen
            och istället söka äldreförsörjningsstöd. Det är inte heller rimligt
            att förtidspension (sjuk- och aktivitetsersättning) ska ge lika
            mycket eller mer än reguljär pension. Därför bör tak och ersättningsgrad
            för förtidspensionen (sjukersättning) sänkas med knappt åtta respektive
            till drygt 13 procent.
          </p>
          <head xml:id="i-Meird2ieiLDJ5uugeqrTpe" type="h2">
            Studiebidrag och studiemedel
          </head>
          <p xml:id="i-SG6oZeyz7NNyHErKxNccd8">
            För att tydligare markera att man bär ansvar för sin egen försörjning
            och belöna eget arbete bör studiemedlet (för högskole-, universitets-,
            yrkes-, komvux- samt folkhög­skolestudier) minska med 500 kr.
            Istället bör lånedelen öka med motsvarande summa. Studiebidraget
            för gymnasiestudier bör minska med 250 kr.
          </p>
        </div>
        <div xml:id="i-V4Y34g6dEHVvZFJbcnnFvU" type="motSignatures">
          <list xml:id="i-PGVnae5aCXoGmQbP6iBBnx">
            <item xml:id="i-7pikpVaRxgLeW1NwadjDWh">
              Fredrik Schulte (M)
            </item>
          </list>
        </div>
      </div>
    </body>
  </text>
</TEI>
