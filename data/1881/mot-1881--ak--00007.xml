<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1881/mot_1881__ak__7/mot_1881__ak__7-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            -
          </p>
          <p>
            16 Motioner i Andra Kammaren, N:o 7.
          </p>
          <p>
            N:o 7.
          </p>
          <p>
            Af Herr Anders Bengtsson: Angående utsträckning till alla rikets
            delar af rättighet att idka boktryckerirörelse.
          </p>
          <p>
            En hvar, som deråt egnar sin uppmärksamhet, skall utan tvifvel
            öfverraskas af den motsägelsen, att då vi i fråga om alla andra
            förvärfs- grenar hylla och tillämpa näringsfrihetens grundsats,
            vi i fråga om ett enda yrke, boktryckerinäringen, fasthålla vid
            monopolsgrundsatsen, i det Tryckfrihetsförordningen förbehåller
            städerna rättigheten att uteslutande idka detta yrke. Om nu detta
            monopol endast medförde den orättvisan, att landsbygden derigenom
            beröfvades en näring, hvaraf mången bland dess invånare kunde
            hemta sin bergning, så kunde väl den ekonomiska förlust, som derigenom
            drabbade dessa, möjligen icke uppgå till så stora belopp; men
            monopolets menliga följder inskränka sig icke dertill: detta monopol
            beröfvar landsbygden ett af de kraftigaste medlen för dess fram-
            åtskridande i vett och välstånd. Det är ur denna synpunkt, som
            saken måste betraktas, och det är af denna anledning, som hvarje
            landsbyg- dens vän måste ifra för detta monopols afskaffande.
            Det har varit vår tid beskärdt att till sitt fulla värde uppskatta
            be- tydelsen af lättade kommunikationer. Man har med skäl i dem
            funnit den kraftigaste häfstången för ett folks andliga och materiella
            lyftning. Detta gäller icke blott om kommunikationerna 1 vanlig
            mening, vägarne till lands och sjös; det gäller ock om de kommunikationer,
            som beredas oss genom tidningspressen, hvars makt och välgörande
            inflytande det icke torde falla någon in att förneka. Men i fråga
            om detta senare slag af förbindelser är det just som landsbygden
            är vanlottad. Den saknar vis- serligen icke dylik förbindelse
            med de större städerna genom de i dessa utgifna tidningarne; men
            den saknar på de festa ställen, hvad som för landsbygden är vida
            vigtigare, den förbindelse, som förenar de spridda delarne inom
            -den större landtkommunen, och som allenast ortspressen
          </p>
          <pb facs="riksdagen-motions-pdf/data/1881/mot_1881__ak__7/mot_1881__ak__7-002.pdf"/>
          <p>
            Motioner i Andra Kammaren, N:o 7. 17
          </p>
          <p>
            mäktar åstadkomma. Man må icke säga, att våra landsortsstäder
            kunna förse oss med den erforderliga lokalpressen; dessas lokala
            inflytande kan nemligen svårligen sträcka sig öfver häradet, och
            häradenas antal öfverstiger med 220 städernas, i det de förra
            äro 306, de senare 86. Må man icke underskatta betydelsen af det
            inflytande, som en väl skött landsortspress kan utöfva! Den är
            nemligen det hardt när ound- gängliga vilkoret för en samverkan
            mellan de nu spridda delarne, denna samverkan, som är så alldeles
            nödvändig, om landsbygden skall gå framåt i upplysning, sedlighet
            och välstånd. Om alla goda och upplysta kraf- ter inom ett härad
            förenade sig för åstadkommandet af gemensamt gagne- liga företag,
            som främjade folkets andliga och materiella välgång, hvilken vacker
            bild skulle icke detta härad i en framtid förete! Men om en dylik
            storartad samverkan ännu på de flesta ställen väl länge torde
            låta vänta på sig, äfven om fördelen af en ortspress bereddes
            häradet, så blefve, om också häradet stannade på den närvarande
            utvecklingsgraden, inflytandet af en dylik press ändå särdeles
            välgörande. Vi behöfva knappt påpeka, hvilken lättnad som skulle
            beredas de kommunala ärendenas skötande genom densamma, ej heller
            af hvilket oberäkneligt stort gagn den skulle blifva för ortens
            kommerciella lif, huruledes den äfven för embetsmännens verksamhet
            inom häradet skulle blifva af den största nytta. I sjelfva verket
            är pressen nödvändigare för landsbygden än för städerna, alldenstund
            ju mera spridda delarne äro, dess nödvändigare är det band, som
            förenar dem. Denna fråga är icke ny. Redan vid den första riksdag,
            som hölls efter den nya riksdagsordningens införande, beslöto
            båda Kamrarne att utsträcka tryckningsrätten till alla delar af
            riket, Detta beslut vann icke Kongl. Maj:ts stadfästelse. Motionären
            har ej varit i tillfälle att erhålla kännedom om skälen för upphäfvandet
            af Riksdagens beslut. Han antager, att de hafva varit uteslutande
            af formel natur, men er- känner sin oförmåga att finna ett enda
            tillräckligt betydande att kull- kasta ett beslut, som landets
            representanter ansett gagneligt för det samma. Hafva åter skälen
            varit af politisk natur, har regeringen fruktat för att från landsbygdens
            tryckerier skulle spridas samhällsupplösande och religionsfiendtliga
            läror, så kan det icke nekas, att om skäl funnits för denna fruktan,
            regeringen haft anledning att iakttaga den största varsamhet.
            Vi och alla, som känna landsbygden, veta dock, att denna fruktan
            varit grundlös. De, som predika förderfliga läror, komma ej från
            landsbygden, utan från städerna, och den som behöfver för sin
            verk- samhet sky ljuset, finner lättare ett gömställe i staden
            än på landet. En sådan fruktan förutsätter en obekantskap med
            landsbygden, som man ej Bih. till Biksd. Prot. 1881. 1 Saml. 2
            Afd. 2 Band. 1 Häft. 3
          </p>
          <pb facs="riksdagen-motions-pdf/data/1881/mot_1881__ak__7/mot_1881__ak__7-003.pdf"/>
          <p>
            18 Motioner i Andra Kammaren, N:o 7.
          </p>
          <p>
            kan antaga hos landets regering. Ingenstädes torde nemligen kärleken
            till medärfda skick och seder och motviljan mot det nya vara lifligare
            än just på landsbygden. Från hvilken sida man än betraktar denna
            reform, talar ingenting emot, men allt för dess genomförande.
            Kan man väl tänka sig en större orimlighet än att i ett land,
            hvars invånare äro så kända för politisk sans, laglydnad: och
            gudsfruktan, man skall förvägra 5/, af landets in- vånare den
            mest naturliga af alla förvärfsgrenar, för att uteslutande för-
            behålla den åt den återstående sjundedelen! Icke kan det vara
            följd- rigtigt handladt af dem, som ifra för landets välgång,
            att man beröfvar det ett så kraftigt medel till dess framåtskridande
            i vett och välstånd. Med anledning af hvad jag här ofvan anfört
            får jag härmed vörd- samt föreslå, att Riksdagen för sin del förnyar
            1867 års beslut, att till alla delar af riket utsträcka rättigheten
            att trycka skrifter.
          </p>
          <p>
            Om remiss till Konstitutions-Utskottet anhålles. Stockholm den
            24 Januari 1881.
          </p>
          <p>
            Anders Bengtsson
          </p>
          <p>
            från Jösse härad.
          </p>
        </div>
      </div>
    </body>
  </text>
</TEI>
