<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_54/mot_198788_n_54-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1987/88:N54
          </p>
          <p>
            av Lars Werner m. fl. (vpk) med anledning av prop. 1987/88:86
            om särskilda regionalpolitiska insatser i Norrbottens län m. m.
          </p>
          <pb facs="riksdagen-motions-pdf/data/198788/mot_198788_n_54/mot_198788_n_54-001.pdf"/>
          <p>
            Motion till riksdagen
          </p>
          <p>
            Utvecklingen i Norrbotten visar vissa särdrag. Detta beror delvis
            på statens stora ägarandel av skogar, malmer, vattenkraft och
            mark i länet. Självfallet har statens roll i länet förstärkts
            av den industrietablering av stora statliga företagsenheter som
            LKAB, ASSI, SSAB, Domänföretagen och Statsföre- tag som skett.
            Om dessa företag maximalt hade utnyttjats för att ge fler jobb
            och bredda produktprogrammen skulle utvecklingen i Norrbotten
            ha länkats in i andra banor än för närvarande. I stället för att
            använda dessa statliga företag för en offensiv näringspolitik
            går regeringens nuvarande politik ut på en uppluckring av banden
            med den nuvarande ägaren. Vissa delar av SSAB
          </p>
          <p>
            har t. ex. redan sålts ut. Någon ansats att använda löntagarfonderna
            eller '
          </p>
          <p>
            AP-fonderna som något offensivt instrument inom den statliga
            företagssek- torn har inte heller märkts hittills. Effektivare
            maskiner, teknikutveckling och otillräcklig förädling har lett
            fram till drastiska personalnedskärningar inom de statliga företagen.
            Den nedskärningspolitik gentemot kommuner och landsting som regeringen
            bedrivit med argumentet att bekämpa underskotten i statens budget
            har hårt drabbat kvinnorna i Norrbottens län. Trots att kvinnoflykten
            från Norrbot- ten blev den mest omdebatterade frågan i länet under
            fjolåret så finns ingenting i regeringspropositionen om ett program
            eller något initiativ för att bryta nuvarande tendenser. Riksdagen
            ställde sig våren 1987 bakom ett krav till regeringen att lägga
            fram förslag till insatser för en bättre infrastruktur i skogslänen.
            Bergslags- propositionen och förslagen till insatser i Norrbottens
            län är regeringens reaktion på denna beställning. De förslag som
            framförs i propositionen kan vi från vänsterpartiet kommunisterna
            godta. Vi bedömer de föreslagna åtgärderna som välbefoga- de men
            helt otillräckliga. Vänsterpartiet kommunisterna anser att det
            borde utformas en regional strategi för utveckling av Norrbotten,
            där tillgången till regionalt styrt utvecklingskapital skulle
            möjliggöra genomförandet av en sådan strategi. Vpk har under allmänna
            motionstiden i parti- och enskilda motioner lagt fram förslag
            i denna riktning.
          </p>
          <p>
            1 Riksdagen 1987/88. 3 saml. Nr N54-55
          </p>
          <pb facs="riksdagen-motions-pdf/data/198788/mot_198788_n_54/mot_198788_n_54-002.pdf"/>
          <p>
            Förslag för regional utveckling
          </p>
          <p>
            Norrbottens LO- och TCO-distrikt har i ett gemensamt uttalande
            till regeringen krävt att det läggs fram kompletterande förslag
            om att kraftverks- vinsterna från vattenkraften delvis återförs
            till länet. Deras tålamod efter tio års väntan är slut. Enligt
            beräkningar skulle deras modell om att återföra kraftverksvinsterna
            innebära minst 0,6 miljarder kronor per år. Vpk stöder de fackliga
            organisationernas krav, som ett första steg. Det finns emellertid
            flera olika förslag till tekniska lösningar. Ett förslag finns
            i vpk:s partimotion om energiskatter (1987/88:Sk560). I denna
            motion fram- förs krav om införande av en produktionsavgift på
            all vattenkraft och införande av regionala samhällsfonder som
            ett instrument för att förvalta och fatta beslut om investeringar
            av dessa medel. Ett effektivt sätt att öka sysselsättningen i
            Norrbotten vore att intensifiera utlokaliseringen av statlig verksamhet.
            Eftersom regeringen inte sett till att skapa styrmedel för lokalisering
            av privat verksamhet är den statligt ägda verksamheten den enda
            som är möjlig för riksdag och regering att besluta om. Det måste
            ligga på regeringens ansvar att omlokaliseringar genomförs på
            ett sätt som är godtagbart för personalen och inte innebär försämrad
            kompetens. Omlokaliseringar måste enligt vår mening ske i ökad
            utsträckning och vi hänvisar till motion om flyttning av delar
            av den statliga förvaltningen till Norrbotten (1987/88:A437 av
            Paul Lestander) där vi utförligt preciserat vilka verksamheter
            som avses. Ytterligare ett förslag som vi vill framföra är att
            ASSI:s huvudkontor flyttas till Norrbotten. En bra standard på
            järnvägen är av strategisk betydelse för Norrbotten. Vi föreslår
            upprustning av malmbanan med 100 milj. kr. Detta behövs bl. a.
            för att öka kapaciteten på malmvagnarna med ca 10 96, vilket också
            ger malmbergsgruvan bättre ekonomi. För att sätta in snabbare
            persontåg mellan Luleå och Kiruna föreslår vi en satsning med
            120 milj. kr. under en tvåårsperiod. En banupprustning linjen
            Boden—Haparanda för godstrafik behövs också — vi föreslår 84 milj.
            kr. för en sexårsperiod. I Norrbotten finns ca 12 000 förtidspensionerade,
            varav hälften är det på grund av arbetsbrist. Antalet arbetshandikappade
            är stort, och vi föreslår ytterligare 30 lönebidragstjänster för
            att i viss mån förbättra situationen. Inom forskningen har vi
            i år också motionerat om behovet av socialmedi- cinsk forskning
            (1987/88:Ub528) samt om ett inventerings- och forsknings- program
            avseende torv (1987/88:N412). Vi hänvisar till yrkanden i dessa
            motioner men vill därutöver väcka ytterligare ett förslag i syfte
            att bygga upp en kunskapsbas i Sverige för bakteriell lakning
            av malmer. Ett framgångsrikt forskningsarbete har pågått vid Umeå
            och Stockholms universitet och medel har sökts bl. a. via Norrbottenspaketet
            för att kunna genomföra tekniska och ekonomiska studier av den
            bakteriella lakningspro- cessen i halvstor skala vid högskolan
            i Luleå. Denna lakningsteknik används redan och får en allt större
            betydelse i ett antal länder, framför allt i USA. Kostnaden för
            produktion av koppar med bakteriell lakning ligger nu på 25-50
            90 av kostnaden för kopparproduktion med traditionell teknik eller
            mellan 3:30 och 6:60 kr. per kg koppar i jämförelse med ca 12
            kr. per kg.
          </p>
          <p>
            Mot. 1987/88 N54
          </p>
          <pb facs="riksdagen-motions-pdf/data/198788/mot_198788_n_54/mot_198788_n_54-003.pdf"/>
          <p>
            Den bakteriella lakningstekniken kommer sannolikt att vara bestämman-
            de för prissättningen av koppar i framtiden. Detta innebär att
            traditionell utvinningsteknik för rena kopparmalmer med lågt innehåll
            av ädelmetaller kommer att slås ut. I Sverige har åtminstone två
            sådana större malmer fastställts genom prospektering på senare:
            tid — Dingervik i Dalsland och Riddarhyttan i Bergslagen. Aitikgruvan
            i Norrbotten hör hit. Det torde vara tveksamt om den kan brytas
            vid ett halverat kopparpris. De båda först nämnda malmerna håller
            något högre kopparhalter än uppgivna kopparhal- ter i de i dag
            producerande amerikanska koppargruvorna. Bakteriell lakning kräver
            dessutom bara en femtedel av den energi som går åt vid traditionell
            teknik. Den är också i de flesta fall miljövänligare. När det
            gäller vår motion om offentlig kommunal databasservice (1987/
            88:K809) ser vi det som angeläget att de förslag till anläggande
            av lokalkontor, som ST-facken i Norrbotten förordat, sammankopplas
            med tanke på en kommunal databasservice. Turismen är en av de
            expansiva näringar där fler jobb kan skapas, men då krävs insatser
            för tillgänglighet och intressanta utbud av aktiviteter. I en
            särskild motion om åtgärder för turism m.m. vid vissa Norrlandsälvar
            (1987/88:Kr403) har vpk föreslagit åtgärder och marknadsföringsinsatser
            och vi hänvisar även till denna motion. Det är beklagligt att
            regeringsförslaget när det gäller insatserna vid sågverken ger
            ett så uppgivet och kraftlöst intryck. 10 milj. kr. under en treårsperiod
            är ett så njuggt tilltaget belopp att man kan förmoda att regeringen
            anser att nedläggning av sågar och otillräckliga förädlingsinsatser
            i dem som drivs vidare är acceptabelt i Norrbotten även framdeles.
            Till branschinsatser i Norrbottens län för sågverksnäringen föreslår
            vpk ett i förhållande till regeringsförslaget förhöjt belopp med
            90 milj. kr. Som tidigare framhållits är kvinnorna en bortglömd
            grupp i regeringens proposition. Det är självklart att satsningar
            på kommunikationer, utbild- ning, forskning, flyttning av statlig
            verksamhet och industristöd berör alla norrbottningar. Men det
            är tveklöst att det behövs särskilda riktade insatser för kvinnors
            arbete, kultur och för skapande av en framtidstro hos kvinnorna
            på ett Norrbotten som en fin provins även för kvinnor. Vi föreslår
            därför ett riktat anslag till länsstyrelsen i Norrbotten på 25
            milj. kr. för ett projekt: Kvinnor i Norrbotten. Anslaget skall
            användas till kulturaktiviteter och för att initiera förbättringar
            av arbetsmarknaden för kvinnor i Norrbotten.
          </p>
          <p>
            Hemställan
          </p>
          <p>
            Mot bakgrund av det anförda hemställs 1. att riksdagen hos regeringen
            begär förslag till återföring av vattenkraftsvinsterna till Norrbotten
            enligt LO- och TCO-distriktens förslag som ett första steg till
            införande av en produktionsavgift på all vattenkraft,
          </p>
          <p>
            2. att riksdagen som sin mening ger regeringen till känna att
            ASSI:s huvudkontor skall flyttas till Norrbotten,
          </p>
          <p>
            Mot. 1987/88 N54
          </p>
          <pb facs="riksdagen-motions-pdf/data/198788/mot_198788_n_54/mot_198788_n_54-004.pdf"/>
          <p>
            3. att riksdagen beslutar anslå 100 000 000 kr. för upprustning
            av Mot. 1987/88 malmbanan, N54 4, att riksdagen beslutar anslå
            120 000 000 kr. under en tvåårspe- riod för att införa snabbare
            persontåg på sträckan Luleå—Kiruna, 5. att riksdagen beslutar
            anslå 84 000 000 kr. under en sexårsperiod för banupprustning
            av sträckan Boden—Haparanda, 6. att riksdagen beslutar inrätta
            ytterligare 30 lönebidragstjänster i Norrbotten och anvisa 3 000
            000 kr. för detta ändamål, 7. att riksdagen beslutar anslå 6 600
            000 kr. för genomförande av ett treårigt pilotskaleförsök avseende
            bakteriell lakning av malmer vid högskolan i Luleå, 8. att riksdagen
            beslutar anslå 90 000 000 kr. till branschinsatser för sågverksnäringen
            i Norrbotten, 9. att riksdagen beslutar anslå 25 000 000 kr. till
            länsstyrelsen i Norrbotten för ett projekt: Kvinnor i Norrbotten.
          </p>
          <p>
            Stockholm den 7 april 1988
          </p>
          <p>
            Lars Werner (vpk) Bertil Måbrink (vpk) Nils Berndtson (vpk) Jörn
            Svensson (vpk) Inga Lantz (vpk) Paul Lestander (vpk)
          </p>
        </div>
      </div>
    </body>
  </text>
</TEI>
