<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0903/mot_200001_MJ_0903-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ903 pnr: m211
          </p>
          <p>
            Motion till riksdagen 2000/01:MJ903
          </p>
          <p>
            av Jeppe Johnsson och Anders G Högmark (m)
          </p>
          <p>
            Jakt
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om allmän jakt på skarv. 2. Riksdagen tillkännager
            för regeringen som sin mening vad i motionen anförs om skyddsjakt
            på sädgås, kanadagås och grågås vid fält med vall- odling. 3.
            Riksdagen tillkännager för regeringen som sin mening vad i motionen
            anförs om skyddsjakt på grågås i samma utsträckning som nu gällande
            bestämmelser för sädgås.
          </p>
          <p>
            Jakt på skarv och gås
          </p>
          <p>
            Jakt har många olika dimensioner. Från början var huvudsyftet
            att skaffa mat och/eller päls för att överleva. Dagens jakt har
            betydligt flera dimensioner. Jakt är avkoppling, naturupplevelser
            och kamratskap. Viltvård, hundträning och skytteträning är andra
            viktiga inslag i jakten. Viss jakt är också nödvändig för att
            begränsa de skador som viltet kan ställa till med, exempelvis
            trafikskador, skador på skog och gröda. En art som vållar stor
            skada för yrkesfisket är mellanskarven. Skarven har få naturliga
            fiender. Det svenska beståndet beräknas vara i storleksordningen
            100.000 individer fördelade på förhållandevis begränsade kustvatten
            i landet. Skarvens dagliga födointag är ca 600 gram vilket, med
            100.000 individer, skulle innebära att de varje dygn konsumerar
            60 ton fisk. Skarvens negativa betydelse för ålfisket är ett faktum.
            SFR (Sveriges Fiskares Riksförbund) är mycket tydligt i sin uppfattning
            att skarvarna orsakar allvarliga problem för det kustnära fisket
            och insjöfisket. I tider där det ekonomiska läget för många kust-
            och insjöfiskare är kärvt, kan det gissel som skarvarnas framfart
            innebär betyda skillnaden mellan att fortsatt kunna bedriva fiske
            eller att behöva ägna sig åt annan verksamhet. De undersökningar
            som Fiskeriverket utfört i Kalmarsund bekräftar att skarvens
          </p>
          <pb facs="riksdagen-motions-pdf/data/200001/mot_200001_MJ_0903/mot_200001_MJ_0903-0002.pdf"/>
          <p>
            2000/01:MJ903
          </p>
          <p>
            expansion är ett stort problem för fisket. Det är därför angeläget
            att det införs en allmän jakt på skarven. S.k. skyddsjakt är tillåten
            på vissa arter. Sädgås som uppträder vid fält besådda med höstgrödor
            i Blekinge och Skåne län får jagas om det behövs för att förebygga
            skada (1 januari-15 mars). Samma gäller för kanadagås under tiden
            1 januari-31 mars i hela landet, med undantag för Gävleborgs-,
            Västernorrlands-, Jämtlands-, Västerbottens- och Norrbottens län.
            Denna skyddsjakt behövs och anses fylla sin uppgift. Ett problem
            är att skyddsjakten på sädgås och kanadagås är begränsad till
            höstgrödor. Nu gällande rätt till skyddsjakt gäller inte för vallodlingar
            där dessa båda arter i dag orsakar stora skador. Skyddsjakten
            på sädgås och kanadagås bör därför utökas till att gälla även
            vid fält besådda med vall. Ett växande problem för många lantbrukare
            är grågåsen. Denna
          </p>
          <p>
            förekommer i dag i stora mängder på vissa platser. I t.ex. östra
            Blekinge ställer den till stora problem för lantbruket. Grågåsen
            omfattas inte av bestämmelserna om skyddsjakt. De skador som grågåsen
            åstadkommer på grödor, där den uppträder i stora mängder, är helt
            jämförbara med de skador som sädgåsen och kanadagåsen ställer
            till med. Bestämmelser om skyddsjakt på grågås bör därför införas
            i Blekinge och Skåne län.
          </p>
          <p>
            Stockholm den 27 september 2000
          </p>
          <p>
            Jeppe Johnsson (m) Anders G Högmark (m)
          </p>
        </div>
      </div>
    </body>
  </text>
</TEI>
