<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969-höst-ak--01253">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969_höst_ak__1253/mot_1969_höst_ak__1253-001.pdf"/>
      <fw xml:id="i-8ER56aP5q4s1huhfwW4DGb">
        Motion i Andra kammaren, nr 1253 år 1969 3
      </fw>
      <div xml:id="i-Gk2jWmxw6LjTmUeXHNYdh3" type="motHeader">
        <div xml:id="i-GCyquBiMuqGqTNzBxiAD1d" type="motTitle"/>
        <div xml:id="i-LvAWQhGXvLRc66afnVWD1N" type="motSubmissionInfo"/>
      </div>
      <div xml:id="i-Wi8n3fZPBgh4yqEB5WuD75" type="motBody">
        <div xml:id="i-CEyMQHnaAnnSTEypSC5h1L">
          <p xml:id="i-6x6y6ih8QwsNaV3ZJGThGT">
            Nr 1253
          </p>
          <p xml:id="i-5C83MFBXiPaNrJUYBZpJT7">
            Av herr Hermansson m. fl., i anledning av Kungl. Maj:ts proposition
            nr 125, med förslag till lag om ändring i lagen den 25 maj 1962
            (nr 381) om allmän försäkring, m. m.
          </p>
          <p xml:id="i-RwzpW6sc7hMr4DqZMzfMgC">
            (Lika lydande med motion nr 1089 i Första kammaren)
          </p>
          <p xml:id="i-UREsAJ3aBhHz8EBv78DbuP">
            Gentemot det i Kungl. Maj:ts prop. nr 125 år 1969 föreslagna
            ersättningssyste- met inom sjukförsäkringen för den öppna läkarvården
            har vi ingen erinran. I sam- manhanget skall endast uttalas den
            förhoppningen att systemet snarast skall kunna utvidgas till att
            också omfatta de privatpraktiserande läkarna. Däremot är det beklagligt
            att det av 1946 års riksdag fattade principbeslutet om fri sjukhusvård
            icke tagits upp och lagts till grund för ett förslag rörande den
            slutna sjukvårdens avgiftsfinansiering. Sjukförsäkringsutredningen
            (SOU 1967:63) har angett de fördelar som systemet med fri sjukhusvård
            har: administrativa lätt- nader och därmed följande kostnadsbesparingar
            för både försäkringskassorna och sjukvårdshuvudmännen. Försäkringsutgifterna
            skulle minska med i runt tal 15 kr. per år och försäkrad. Att
            i detta läge avstå från ett system med sådana ekonomiska och administrativa
            fördelar är långtifrån välbetänkt. Det avgörande ligger emellertid
            på det principiella planet och berör i hög grad dagens jämlikhetsdiskussion.
            Liksom vi har fri skolgång borde fri sjukhusvård för alla utgöra
            en elementär grundtrygghet i samhället. Detta var grundtanken
            i 1946 års riksdagsbeslut. En utbrytning av sjukhusvårdsförmånen
            ur lagen om den all- männa försäkringen (AFL) och slopande av
            vårdavgifterna skulle automatiskt med- föra att begränsningen
            av sjukhjälpstiden i fråga om sjukhusvård för försäkrade med ålderspension
            eller hel förtidspension upphörde. Den kommunistiska riksdags-
            gruppen har under en följd av riksdagar föreslagit att begränsningen
            av sjukhjälps- tiden till 180 dagar skulle slopas. När nu denna
            fråga ånyo togs upp till behand- ling borde detta krav ha tillgodosetts.
            Det är naturligtvis ett framsteg att utsträcka nämnda tid till
            365 dagar. Men man bibehåller därmed likväl en ordning som är
            direkt diskriminerande mot ett ansenligt antal medborgare i samhället
            — därtill de som till stor del är de sämst lottade. Behovet av
            sjukhusvård ökar av naturliga skäl i de högre åldrarna. Det är
            dock orimligt att begränsa en förmån enbart därför att behovet
            av dess utnyttjande ökar. I departementspromemorian omnämnes att
            flera landsting utfärdat bestäm- melser om avgiftslindring för
            utförsäkrade patienter, d. v.s. de som uttömt sin rätt till ersättning.
            Avgiftslindringen kan därigenom vara olika i skilda delar av landet.
            Till fysiska och psykiska handikapp kommer således även geografiska.
            Graden av
          </p>
          <pb facs="riksdagen-motions-pdf/data/1969/mot_1969_höst_ak__1253/mot_1969_höst_ak__1253-002.pdf"/>
          <fw xml:id="i-NKgSQDpyLuFMZWdtz78fsn">
            4 Motion i Andra kammaren, nr 1253 år 1969
          </fw>
          <p xml:id="i-UWPm8HFAq2FT2e9daU5ftm">
            förmånen är beroende av var bostadsorten är belägen. I propositionen
            sägs att en sjukvårdshuvudman efter eget bedömande kan ta ut en
            vårdavgift motsvarande folkpension efter avdrag för s.k. fickpengar.
            ”I de undantagsfall då man trots förstärkningen av sjukförsäkringsskyddet
            (d.v.s. sjukhjälpstidens utsträckande till 365 dagar) skulle få
            stötande sociala effekter förutsätts att sjukvårdshuvudmännen
            medger avgiftsnedsättning eller avgiftsbefrielse.” Enligt vår
            mening består det socialt stötande i att över huvud taget för
            ålders- och förtidspensionärer begränsa en sjukvårdsförmån som
            gäller för övriga med- borgare i samhället. Ett system enligt
            vilket pensionärerna görs till föremål för behovsprövning i fråga
            om kostnaden för sjukhusvistelse bör därtill försvinna och icke
            — som regeringen föreslår — behållas som princip även in på 1970-talet.
            Det hade varit önskvärt om förutsättningar förelegat för att i
            detta sammanhang genomföra en reform i överensstämmelse med 1946
            års principbeslut. Begränsningen i propositionen medger icke att
            nu i konkret form ställa ett sådant förslag. Riksdagen bör dock
            ge sin mening till känna och hos regeringen hemställa att sådana
            förslag förberedes och förelägges riksdagen. Angeläget är emellertid
            att riksdagen icke bi- faller förslaget om en begränsning av sjukhjälpstiden
            — låt vara att denna föreslås bli utsträckt till 365 dagar — och
            att bestämmelse härom utmönstras ur AFL; Med ett genomförande
            av detta förslag bortfaller problemet om uttagande av vårdavgift
            ”motsvarande folkpension efter avdrag för s.k. fickpengar” (se
            s. 17 i prop.). Skulle däremot riksdagen avslå ett sådant förslag,
            kvarstår nyssnämnda fråga om pensionärernas vårdavgifter och det
            i samband härmed aktualiserade s. k. ”över- skottsproblemet”.
            Detta anses vara knutet till de handikappades och långtidssjuka
            pensionärernas situation — däremot anmärker man inte på överskottsproblemen
            för miljonärerna i samhället. De långtidssjuka får förutom medicinsk
            vård också kost och logi under sin sjuk- husvistelse. Med åren
            skulle en sådan patient med hel tillgång till sin pension av-
            sedd för normala levnadskostnader så småningom få en slant sparad.
            Sparslanten kunde sedan som arv tillfalla släktingar, som kanske
            helt underlåtit att visa in- tresse för den sjuke under dennes
            levnadstid, säger man. Statens handikappråd tar i sitt remissyttrande
            till sjukförsäkringsutredningens betänkande upp detta resone-
            mang och reducerar problemet till sina rätta proportioner. Även
            om utredningens sönderkritiserade förslag om underhållsavgift
            icke tagits upp i propositionen, har problemet ”vårdavgift motsvarande
            folkpension efter avdrag för s.k. fickpengar” och det i samband
            härmed förda resonemanget om ”överskottsproblemet” en be- stämd
            aktualitet. Rådet anför i sitt yttrande bl. a.:
          </p>
          <p xml:id="i-V7bPjTdSMuHv9q3F3FEMo4">
            I själva verket är det nästan som om utredningen skulle anse
            det vara uteslutande skadligt att i sluten vård intagna pensionärer
            förmår spara något. Till det vill vi anföra, att en sparslant
            exempelvis kan komma till stor nytta, om en i långtidsvård inskriven
            patient blir utskriven. Så har skett även i fråga om patienter,
            om vilka man trott att de aldrig skulle kunna lämna ett sjukhus
            eller en vårdinstitution. Just inom mentalsjukvården händer t.ex.
            detta i stor utsträckning, när nya mediciner
          </p>
          <pb facs="riksdagen-motions-pdf/data/1969/mot_1969_höst_ak__1253/mot_1969_höst_ak__1253-003.pdf"/>
          <fw xml:id="i-DTPivkqqMP4HTaELyimdnn">
            Motion i Andra kammaren, nr 1253 år 1969 5
          </fw>
          <p xml:id="i-Sb6c8uN4a3LMECZXA7s3mZ">
            och metoder, som gjorde åtskilliga förment kroniska fall tillgängliga
            för terapi, bör- jade användas mera systematiskt under loppet
            av 50-talet. Man får räkna med att sådant kommer att kunna hända
            flera gånger både inom psykisk och somatisk vård. Men även oavsett
            sådana förbättringar i terapin, så är det dock normalt att åtskilliga
            s. k. långtidsfall blir utskrivna och att de då för sin fortsatta
            försörjning och rehabilitering är i hög grad beroende av att ha
            en sparslant — och att de likaså har kvar möjligheten att kunna
            flytta tillbaka till sin ursprungliga bostad.
          </p>
          <p xml:id="i-Ef6kpwUr4waFWSCY5L8pWa">
            Det bör tillfogas att envar pensionär under sin aktiva levnad
            har erlagt avgifter till folkpensioneringen och att folkpensionen
            är en samhällelig rättighet. Alltefter- som ATP-systemet får vidgad
            praktisk tillämpning kommer detta problem att öka i betydelse.
            ATP betecknas med rätta som intjänt lön. Att i detta läge bibehålla
            en ordning innebärande att samhälleliga institutioner bestämmer
            om hur stor ”fick- penning” pensionären skall få behålla är något
            i sig självt kränkande för de enskilda människorna och ett från
            alla synpunkter orimligt förhållande. Frågan har för övrigt betydelse
            också inom den slutna åldringsvården. Hela detta problem är där-
            för moget för en översyn, varom vi också anser att riksdagen bör
            ge sin mening till känna. Med stöd av det anförda föreslås, att
            riksdagen i anledning av och med bifall i övrigt till Kungl. Maj:ts
            prop. nr 125 år 1969 måtte besluta 1. att i skrivelse till Kungl.
            Maj:t hemställa om förslag till riks- dagen angående kostnadsfri
            sjukhusvård i överensstämmelse med riksdagens år 1946 fattade
            principbeslut; 2. att ur 4 kap. 3 $ i lagen den 25 maj 1962 om
            allmän försäk- ring utmönstra den bestämmelse som begränsar sjukhjälpstiden
            för ålderspensionär och pensionär med hel förtidspension, varigenom
            sagda paragraf i sin helhet föreslås få följande lydelse: För
            tid efter ingången av den månad, varunder försäkrad fyllt sextiosju
            år eller dessförinnan börjat åtnjuta ålderspension enligt denna
            lag, må sjukpenning utgå för högst etthundraåttio dagar; 3. att
            i skrivelse till Kungl. Maj:t hemställa att gällande ord- ning
            med vårdavgift och fickpengar inom den slutna sjuk- och åldringsvården
            blir föremål för en skyndsam översyn.
          </p>
          <p xml:id="i-FWBq6hAC6H9QyZq879QsF1" type="date">
            Stockholm den 11 november 1969
          </p>
          <p xml:id="i-Xynb7mraWzyY6CiRVFH7MR">
            C. H. Hermansson (vpk) Gunvor Ryding (vpk) Eivor Marklund (vpk)
          </p>
        </div>
      </div>
    </body>
  </text>
</TEI>
