<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00665">
  <teiHeader>
    <fileDesc>
      <titleStmt>
        <title>Återställ apoteksmarknaden</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Återställ apoteksmarknaden</title>
          <idno type="rdwebb">H102So665</idno>
          <rs type="number">So665</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So665/text</ref>
          <ref type="dokument_url_html">http://data.riksdagen.se/dokument/H102So665</ref>
          <ref type="dokumentstatus_url_xml">http://data.riksdagen.se/dokumentstatus/H102So665</ref>
          <ref type="doc">http://data.riksdagen.se/fil/2D633548-1CA7-49F9-9CC4-047540F46AFA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-enkBuXQBWYtcTEsfrfj4z" type="signed"/>
        <correspContext corresp="i-enkBuXQBWYtcTEsfrfj4z">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-XSuWURvcJRjSbVSYUBBuD2"/>
        </correspContext>
        <correspAction xml:id="i-5uM1ViCQYsKQvGYyNBEXML" type="numbering">
          <date when="2013-10-08"/>
        </correspAction>
        <correspAction xml:id="i-2PBCud5KfMH3KisVKmCY69" type="submission">
          <date when="2013-10-04"/>
        </correspAction>
        <correspAction xml:id="i-EdFTdoKnp879cx59Fa96gB" type="transfer">
          <date when="2013-10-04"/>
        </correspAction>
        <correspAction xml:id="i-QEviNLKRRn8ukuuWj9iQMf" type="assigned"/>
        <correspContext corresp="i-QEviNLKRRn8ukuuWj9iQMf">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2oULzhSwARB7ghJZZk7Bzy" type="motHeader"/>
      <div xml:id="i-DqdXGpsfptpweXUjPMDVEA" type="motBody">
        <div xml:id="i-RCgDc7UqPzq87uaUaEoeuK" type="motProposal" subtype="förslag">
          <head xml:id="i-G15BpAjFo7C66JhuNBW42y">
            Förslag till riksdagsbeslut
          </head>
          <list xml:id="i-SYKs52dNAvZH8LP83PEHVn" style="ol">
            <item xml:id="i-3bPbKdbrdsSsMqLgLNihKz">
              Riksdagen tillkännager för regeringen som sin mening vad som
              anförs i motionen om att skyndsamt lägga fram förslag för att
              åtgärda de allvarliga brister som finns med försäljning av receptfria
              läkemedel.
            </item>
            <item xml:id="i-98sxD9MdjU62TcuVjMkZmd">
              Riksdagen tillkännager för regeringen som sin mening vad som
              anförs i motionen om att skyndsamt låta utreda hur det statliga
              Apoteket AB åter kan ges ensamrätt för försäljning av receptbelagda
              läkemedel.
            </item>
            <item xml:id="i-U9Gi785FBnBxNUf9fMY4E1">
              Riksdagen tillkännager för regeringen som sin mening vad som
              anförs i motionen om att snarast ge det statligt ägda Apoteket
              AB i uppdrag att utöka tillgängligheten i glesbygden genom exempelvis
              fler apotek och Apoteket Shop.
            </item>
          </list>
        </div>
        <div xml:id="i-UerPHSBpyzqDFUwVA3bRvC" type="motContent">
          <head xml:id="i-SMVGrhQUp7GnSzUm1GYc5u" type="h1">
            Bakgrund
          </head>
          <p xml:id="i-7ryfZE6vCUFboWbJ7NoJSy">
            Sverige hade mellan 1970 och 2009 ett monopol på all försäljning
            av läkemedel. Det var en kostnadseffektiv och säker läkemedelsförsörjning
            som var tillgänglig för alla. Exempelvis ansåg OECD det vara ett
            av de mest välfungerande systemen i Europa. Trots detta har det
            svenska apoteksmonopolet avreglerats i två steg. Den 1 juli 2009
            förlorade Apoteket AB ensamrätt på försäljning av läkemedel. Apotek
            får numera drivas av privata apoteksbolag. Från och med 1 november
            2009 får vissa receptfria läkemedel säljas i dagligvaruhandeln.
          </p>
          <p xml:id="i-UmeZAKpbvFzgW3qqnN5Z8W">
            Regeringens uttalade mål med reformen var ökad tillgänglighet
            till läkemedel, bättre service och tjänsteutbud, låga läkemedelskostnader,
            bibehållen kompetens och säkerhet i läkemedelsförsörjningen samt
            att tillvarata apotekens bidrag till en förbättrad läkemedelsanvändning.
          </p>
          <p xml:id="i-Nd4cDJ86Q7XPJq9Wgv9L9P">
            Statskontoret fick i juni 2010 i uppdrag av regeringen att följa
            upp och utvärdera apoteksomregleringen utifrån målen för omregleringen.
            I maj 2013 lämnade Statskontoret sin slutrapport, En omreglerad
            apoteksmarknad (2013:7).
          </p>
          <p xml:id="i-4xCiNeZ5DTf62aBXC3c7M1">
            Rapporten pekar på flera allvarliga problem. Apoteksanställda
            upplever att möjligheterna till kompetensutveckling har försämrats
            efter omregleringen, samt att de fått mindre tid att ge kunderna
            råd och stöd vid receptexpedition, vilket riskerar säkerheten.
            Det finns allvarliga brister vad gäller försäljning av receptfria
            läkemedel. Vidare talar mycket för att det tidigare statliga monopolet
            kommer att övergå i ett oligopol med en handfull privata koncerner
            samt Apoteket AB som alla har vinstmaximering som främsta mål.
          </p>
          <head xml:id="i-4VVLfTPXTT3ziM7KDmFZc3" type="h1">
            Tillgänglighet
          </head>
          <p xml:id="i-JnUZF9duLPg11nmq62wCbV">
            Ett av de främsta argumenten för reformen som anfördes av den
            borgerliga regeringen var ökad tillgänglighet på läkemedel. Den
            1 maj 2013 hade 356 nya öppenvårdsapotek tillkommit i landet sedan
            avregleringen. Ökningen har nästan uteslutande ägt rum i tätorter.
            Inga apotek har etablerats i glesbygd men sex av de nya ligger
            i tätortsnära landsbygd. Ett trettiotal av de nya apoteken har
            etablerats på platser som tidigare saknade apotek. Apoteken har
            alltså inte blivit fler i glesbygden.
          </p>
          <p xml:id="i-JQHeouXS67fcqtPSNb75fj">
            Antalet apoteksombud i landet har minskat under en längre tid.
            I april 2013 var antalet ombud i landet 704, jämfört med 839 år
            2009.
          </p>
          <p xml:id="i-MvF6QGtQKxvEkq3bUDB1qa">
            Den totala tillgängligheten till läkemedel har därmed försämrats
            , menar Tillväxtanalys i sin slutrapport om apoteksomregleringen
            (Geografisk tillgänglighet till läkemedel – En analys av omregleringen
            av apoteksmarknaden, december 2012), genom färre apoteksombud
            som till exempel bensinmackar och livsmedelsbutiker. Dessutom
            har många människor i glesbygd en redan sårbar situation då restiden
            ofta är lång till det näst närmsta apoteket.
          </p>
          <p xml:id="i-6v6TyjDyBet6bfBsmXofZd">
            En reell ökning av tillgängligheten hade däremot kunnat uppnås,
            inom ramen för apoteksmonopolet, genom att ge det statliga Apoteket
            AB direktiv om utökade öppettider, fler försäljningsställen och
            inrättande av fler Apoteket Shop. Redan innan avregleringen kom
            kritik från olika håll såsom Pensionärernas Riksorganisation (PRO)
            och Riksförbundet för social och mental hälsa (RSMH). De befarade
            att den uteblivna samordningen mellan olika apotekskedjor riskerade
            att göra det krångligare och därmed svårare för vissa kundgrupper
            att hämta ut receptbelagd medicin. Denna kritik aktualiserades
            under 2011 och handlade då bland annat om problem för människor
            med kroniska sjukdomar att få ut receptbelagda läkemedel.
          </p>
          <p xml:id="i-WH15sCjuhm58GdLAkWPaNd">
            Statskontoret skriver i sin rapport att det, med utgångspunkt
            från bland annat apotekspersonalens och konsumenternas upplevelser,
            bedömer att tillgängligheten till läkemedel inom 24 timmar har
            försämrats efter omregleringen.
          </p>
          <p xml:id="i-UyM32cepaAV3yutRY3A4A2">
            Tillväxtanalys konstaterar i sin rapport att tillgängligheten
            till receptfria läkemedel ökat markant sedan försäljningen tilläts
            utanför öppenvårdsapoteken. Hälften av försäljningsställena har
            startats i områden med en mycket hög tillgänglighet till tätorter.
          </p>
          <p xml:id="i-AAPsmeKWWNa8nsxZ2sWKx9">
            Numera kan butiker, tobaksaffärer och bensinmackar sälja receptfria
            läkemedel utan granskning eller prövning. Det räcker att handlaren
            skickar in en anmälan. Det handlar om mediciner som till exempel
            värktabletter och nässpray som får säljas av butikspersonal utan
            farmaceutisk utbildning. Kravet är att kunden har fyllt 18 år.
            Handlaren får inte sälja läkemedlen till minderåriga. Det ska
            skyltas om åldersgränsen och det finns också särskilda bestämmelser
            för exponering, exempelvis att läkemedlen måste förvaras åtskilda
            från andra varor. Därtill åtar sig säljaren att följa ett egenkontrollprogram.
          </p>
          <p xml:id="i-JjULjXLyQLp8MxDcUN33qy">
            Läkemedelsverket har fått rollen som övergripande tillsynsmyndighet
            medan de enskilda kommunerna har fått ansvaret för kontrollen
            av att regelverket efterlevs. Kommunerna ska rapportera funna
            brister till Läkemedelsverket som har sanktionsmöjligheter såsom
            föreläggande, förbud och polisanmälan.
          </p>
          <p xml:id="i-8bzXnDSPzbY9Sto3vgcUjT">
            Mycket talar för att den totala försäljningen av receptfria läkemedel
            är på väg mot rekordnivåer och att detaljhandeln tar allt större
            marknadsandelar.
          </p>
          <head xml:id="i-3qZ4oKX9LhtV4DoUkiNbq5" type="h1">
            Läkemedels- och patientsäkerhet
          </head>
          <p xml:id="i-N69LCgYx6pyuqs9LfTvhx5">
            Bland de argument som anfördes av den nuvarande regeringen för
            avregleringen fanns inget om höjd läkemedels- eller patientsäkerhet,
            eller förbättrad folkhälsa. Emellertid har resultaten inte låtit
            vänta på sig genom olika försämringar. Under 2012 rapporterades
            om receptfria värktabletter som hade blivit det vanligaste självmordspillret,
            särskilt bland unga kvinnor, och hur handlare bröt mot lagen genom
            att sälja läkemedel till ungdomar under 18 år. Statskontoret skriver
            att många kommuner inte är tillräckligt aktiva i sitt kontrollarbete
            kring försäljningen av receptfria läkemedel och att man ser allvarligt
            på bristerna i kommunernas kontrollarbete, i synnerhet med tanke
            på de avvikelser som har observerats i försäljningen.
          </p>
          <p xml:id="i-GsWqHiidzt5X9prWgnXPHr">
            Vidare har Statskontoret ur en enkät till apotekspersonal funnit
            att mer än hälften upplever att förutsättningarna för att göra
            korrekta receptexpedieringar har försämrats efter omregleringen.
            Mer än hälften upplever också att förutsättningarna för att ge
            information och rådgivning om läkemedel och egenvård har försämrats.
            Några förklaringar som lyftes fram var ökad arbetsbelastning,
            fler arbetsuppgifter samt krav från apoteksledningen på merförsäljning
            och att expedieringar inte bör ta för lång tid.
          </p>
          <p xml:id="i-3nN6jSZZQrJ4mnqCFqkJxK">
            Såväl Konsumentverket som Statskontoret har gjort konsumentundersökningar
            som visar att konsumenterna idag är mindre nöjda med apotekens
            rådgivning om läkemedel jämfört med hur det var före omregleringen.
            Bland annat noteras en markant ökning av antalet kunder som inte
            får sina receptbelagda läkemedel inom 24 timmar och fler kunder
            anser att personalens kunnande har försämrats.
          </p>
          <p xml:id="i-NDKjjA2rmmp7eQKcZQSbaq">
            Sex av tio apoteksanställda som svarade på Statskontorets enkät
            uppgav att möjligheterna till kompetensutveckling har försämrats
            efter omregleringen. Statskontoret bedömer att de observerade
            bristerna på längre sikt kan innebära risker för kompetensen och
            säkerheten på apotek, om de inte åtgärdas.
          </p>
          <head xml:id="i-AY27fR1njwUqfXLL2K5Rac" type="h1">
            Gör om, gör rätt!
          </head>
          <p xml:id="i-EL1ngC2Macid8eRaHBU3yi">
            Mot bakgrund av de ovan beskrivna problemen är det angeläget
            att återställa apoteksmarknaden till hur den fungerade innan omregleringen
            2009. En fungerande infrastruktur för att förse människor med
            rätt läkemedel när vi behöver är bokstavligen livsviktig.
          </p>
          <p xml:id="i-YNVr9VDXtbeNY64zyLMQNK">
            Nyttan av att enkelt kunna köpa receptfria läkemedel på andra
            ställen än apotek måste vägas mot risken att människor i en sårbar
            och utsatt situation alltför lätt kommer över en livsfarlig mängd
            värktabletter. Solidariteten bör väga tyngre än bekvämligheten.
            Därför bör försäljningen av receptfria läkemedel i handeln stoppas
            och apoteken åter ges ensamrätt till försäljning. Den minskade
            tillgängligheten bör så långt möjligt kompenseras genom att apoteken
            åläggs att ha öppet längre och genom insatser för fler apotek
            och apoteksombud i områden där sådana nu saknas. Detta bör riksdagen
            ge regeringen tillkänna som sin mening.
          </p>
          <p xml:id="i-NA4w5A1MueSLz8FBvbMjAu">
            Vinst- och marknadslogik styr mot de problem som rapporteras
            av apotekspersonalen och redovisas i Statskontorets rapport. Den
            är direkt olämplig på detta område. Personalens tid ska inte upptas
            av att sälja smink och annat som lika väl kan köpas någon annanstans.
            De måste få fokusera på att hjälpa medborgarna med läkemedel och
            egenvård. Det är inte heller klokt att bygga ett system som gör
            det lönsamt att spara in på kompetensutveckling för apoteksanställda.
            Det bör därför skyndsamt utredas hur det statliga Apoteket AB
            åter kan ges ensamrätt på försäljning av receptbelagda läkemedel.
            Detta bör riksdagen ge regeringen tillkänna som sin mening.
          </p>
          <p xml:id="i-NPwYQjzu8s39wQoe5LiAC3">
            Det statligt ägda Apoteket AB bör snarast ges i uppdrag att utöka
            tillgängligheten i glesbygden genom exempelvis fler apotek och
            Apoteket Shop. Detta bör riksdagen ge regeringen tillkänna som
            sin mening.
          </p>
        </div>
        <div xml:id="i-U3uTTAyBFHD3sp8DjxPcn7" type="motSignatures">
          <list xml:id="i-AjX7eRV1bvWaLj474KgwHG">
            <item xml:id="i-V5xX7dJAiDpGqBKDEsQPkh">
              Annika Lillemets (MP)
            </item>
            <item xml:id="i-SZctaodANXxG5igvXM1GP4">
              Valter Mutt (MP)
            </item>
            <item xml:id="i-6Y2NLJrz6xsGqf1tk1obJo">
              Stina Bergström (MP)
            </item>
          </list>
        </div>
      </div>
    </body>
  </text>
</TEI>
