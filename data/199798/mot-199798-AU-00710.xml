<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-AU-00710">
  <teiHeader>
    <fileDesc>
      <titleStmt>
        <title>Arbetsrätten</title>
        <author corresp="i-WvrkgGMVWbiVxVoPqgJuEF i-WvrkgGMVWbiVxVoPqgJuEF">av Johan Lönnroth m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsrätten</title>
          <idno type="rdwebb">GL02A710</idno>
          <rs type="number">A710</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GL02A710/text</ref>
          <ref type="dokument_url_html">http://data.riksdagen.se/dokument/GL02A710</ref>
          <ref type="dokumentstatus_url_xml">http://data.riksdagen.se/dokumentstatus/GL02A710</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WvrkgGMVWbiVxVoPqgJuEF</idno>
            <name>Johan Lönnroth</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-Kytbd3WZfQeKTPffXjTEpk</idno>
            <name>Eva Zetterberg</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-KoshphacAWMdvHAZ62MAi2</idno>
            <name>Lars Bäckström</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-6nbWfYQYwqJtM2XLoDTFkR</idno>
            <name>Ingrid Burman</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-QCRg2KTsg7cQV6CGsVeAfY</idno>
            <name>Hans Andersson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-BAB7JTqwHUAHz87bdy5smY</idno>
            <name>Tanja Linderborg</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-BvxBJicYo5FW1E9fuXk8LW</idno>
            <name>Owe Hellberg</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-WvrkgGMVWbiVxVoPqgJuEF</idno>
            <name>Johan Lönnroth</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QCRg2KTsg7cQV6CGsVeAfY</idno>
            <name>Hans Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-BAB7JTqwHUAHz87bdy5smY</idno>
            <name>Tanja Linderborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-BvxBJicYo5FW1E9fuXk8LW</idno>
            <name>Owe Hellberg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KoshphacAWMdvHAZ62MAi2</idno>
            <name>Lars Bäckström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6nbWfYQYwqJtM2XLoDTFkR</idno>
            <name>Ingrid Burman</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Kytbd3WZfQeKTPffXjTEpk</idno>
            <name>Eva Zetterberg</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2YUmCsnkvvz9RWjSMryimu" type="signed"/>
        <correspContext corresp="i-2YUmCsnkvvz9RWjSMryimu">
          <note type="signatory" corresp="i-WvrkgGMVWbiVxVoPqgJuEF"/>
          <note type="signatory" corresp="i-Kytbd3WZfQeKTPffXjTEpk"/>
          <note type="signatory" corresp="i-KoshphacAWMdvHAZ62MAi2"/>
          <note type="signatory" corresp="i-6nbWfYQYwqJtM2XLoDTFkR"/>
          <note type="signatory" corresp="i-QCRg2KTsg7cQV6CGsVeAfY"/>
          <note type="signatory" corresp="i-BAB7JTqwHUAHz87bdy5smY"/>
          <note type="signatory" corresp="i-BvxBJicYo5FW1E9fuXk8LW"/>
          <note type="signatory" corresp="i-WvrkgGMVWbiVxVoPqgJuEF"/>
          <note type="signatory" corresp="i-QCRg2KTsg7cQV6CGsVeAfY"/>
          <note type="signatory" corresp="i-BAB7JTqwHUAHz87bdy5smY"/>
          <note type="signatory" corresp="i-BvxBJicYo5FW1E9fuXk8LW"/>
          <note type="signatory" corresp="i-KoshphacAWMdvHAZ62MAi2"/>
          <note type="signatory" corresp="i-6nbWfYQYwqJtM2XLoDTFkR"/>
          <note type="signatory" corresp="i-Kytbd3WZfQeKTPffXjTEpk"/>
        </correspContext>
        <correspAction xml:id="i-NpGo7VrAhEhEHrbWKJM2Bp" type="referral">
          <date when="1997-10-10"/>
        </correspAction>
        <correspAction xml:id="i-KgqzyTMnN79bU87keRiNns" type="dismissal">
          <date when="1997-10-10"/>
        </correspAction>
        <correspAction xml:id="i-U2axRAZuQJdfH2KdUPLuvg" type="submission">
          <date when="1997-10-06"/>
        </correspAction>
        <correspAction xml:id="i-Gq6htBKEKE8272zwbEb9TF" type="referral">
          <date when="1997-10-10"/>
        </correspAction>
        <correspAction xml:id="i-9mrYjaxAjst1JH7Fk5bbXX" type="dismissal">
          <date when="1997-10-10"/>
        </correspAction>
        <correspAction xml:id="i-TUN4ei1C1H1ZNp9ftuG1Cu" type="submission">
          <date when="1997-10-06"/>
        </correspAction>
        <correspAction xml:id="i-JM3KqWw9SZFg1RNSPc3yWz" type="assigned"/>
        <correspContext corresp="i-JM3KqWw9SZFg1RNSPc3yWz">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_A_0710/mot_199798_A_0710-0001.pdf"/>
      <div xml:id="i-YPejACxDRXsYZq3m8Evs8J" type="motHeader">
        <div xml:id="i-KAYAWi4EQVxZeVqiZmfCCe" type="motTitle"/>
        <div xml:id="i-XaGBbPxJpMiT5NMrSiiYs4" type="motSubmissionInfo"/>
      </div>
      <div xml:id="i-6iZHVLFfst4t4jMKgrLmS4" type="motBody">
        <div xml:id="i-Cq9rGVUyxNkXzMSKLyymcf">
          <p xml:id="i-CoNSVTRFLR9PcxaJCPgeu6">
            1997/98 |A710 A709-710
          </p>
          <p xml:id="i-JNxZ4QWQRi43FaGegXF4Sh">
            Motion till riksdagen 1997/98:A710
          </p>
          <p xml:id="i-ATVHwmeNicNzidrvTGL3ZR">
            av Johan Lönnroth m.fl. (v) Arbetsrätten
          </p>
          <p xml:id="i-LvCVZoucubYypRCMbWVVmj">
            Innehåll
          </p>
          <p xml:id="i-Jep49r79vzdUCZHYYV8Gyd">
            1 INledlDiDgaossssseesssresssrerssrorsrrrrssrenrsrrnnsrrnnsrran
            sr ren sr rens erna nerna ne rran snar er ren tr rn nns rna nr
            rnnn 1.1 Förstärk arbetsrätten 2 Utvecklad arbetsrätt 2.1 Demokrati...
            2.2 Arbetstagarbegreppet.. 2.3 Kompetensutveckling.. 2.4 Yttrandefrihet.
            2.5 Utredning.... 3 Övriga områden att förändra.. 3.1 Medicinska
            kontroller. 3.2 Förstärkt förlikningsmannainstitu 3.3 En internationell
            jämförelse 3.4 Kollektivavtalsrätten. 3.5 Visstidsanställningar
            ökar kraftig 3.6 Företrädesrätt till anställning.... 3.7 Företrädesrätt
            för deltidsanställda. 3.8 Turordning och föräldralediga 3.9 Skydd
            för äldre 31039 8LAS. ans 3.11 Etnisk diskriminering, 3.12 Sexuella
            trakasserier.. 3.13 Arbetsdomstolens domförhetsregler. 4 Hemställan.
            Inledning
          </p>
          <p xml:id="i-AiB197NmiP4pUe9Y2GEYZG">
            Det finns ett stort behov av att förstärka vår arbetsrättsliga
            lagstiftning. Samtidigt finns det knappast någon fråga som är
            så kontroversiell som arbetsrätten och dess framtida utformning.
            Det visar inte minst de senaste årens debatt om och nedrustning
            av arbetsrätten. Från arbetsgivarsidan vill man avveckla arbetsrätten.
            Man påstår att den svenska arbetsrätten skulle vara ett hinder
            för sysselsättningen trots att det inte finns något belägg för
            detta. All tillgänglig forskning visar i stället att i länder
            som avreglerat arbetsrätten så minskar antalet tillsvidareanställningar
            medan visstidsanställningarna ökar. Vad som hänt är att man växlat
            trygga anställningsformer mot otrygga.
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0002.pdf"/>
          <p xml:id="i-Qov7mmpy6ZzGTqxZbDWVt6">
            Från löntagarorganisationerna finns en stark och uttalad vilja
            att bevara arbetsrätten i sin nuvarande form. Man vill inte röra
            arbetsrätten. En inställning som måste ses mot bakgrund av att
            först en borgerlig regering och sedan en socialdemokratisk har
            lagt fram en rad förslag och genomfört försämringar i arbetsrätten.
            Bortsett från återställarna 1994 har i huvudsak varje förändring
            av arbetsrätten som gjorts under 90-talet haft sin udd riktad
            mot löntagarna. Det har inneburit sämre anställningstrygghet för
            arbetstagarna och ökat arbetsgivarnas makt, detta oavsett om förändringarna
            administrerats av en borgerlig eller socialdemokratisk regering.
          </p>
          <p xml:id="i-23WcZSNsJceJaN4wMyBwoG">
            1.1Förstärk arbetsrätten
          </p>
          <p xml:id="i-HEVoPojvdAW1v3ti81ENL8">
            Vänsterpartiet menar att man i stället måste se behovet av en
            ny och förstärkt arbetsrätt mot bakgrund av de stora förändringar
            som skett i samhället och i näringslivet under de senaste trettio
            åren. Det handlar om förändrade produktions- och organisationsmönster,
            om nya anställningsformer, om internationalisering och EU-medlemskap.
            Utvecklingen har också gått i riktning mot ett utökat antal atypiska
            anställningsformer, dvs korta och lösa anställningsformer, främst
            på kvinnornas arbetsmarknad. Det är en angelägen uppgift att gå
            igenom det arbets- och socialrättsliga regelsystemet och se till
            att personer som arbetar inom sådana anställningar (främst kvinnor)
            inte gör oskäliga rätts- eller välfärdsförluster. Det är också
            en angelägen uppgift att utveckla incitament för arbetsgivaren
            att omvandla atypiska jobb till heltids- och tillsvidareanställningar
            där så är möjligt. Den nya uppsplittringen av arbetsmarknaden
            där anställda ”utkontrakteras” och formellt görs till egna företagare
            skapar ett behov av att inlemma dem som i dag faller utanför den
            arbetsrättsliga lagstiftningens skyddsnät och lagstifta om rättigheter
            som kan åberopas. Det finns också en rad andra områden där löntagarnas
            rättigheter behöver utvecklas: —1 yttrande- och meddelarfrihet,
            —-2 skydd vid arbete som innebär fara för hälsa och liv, —3 rätt
            till personlig integritet på arbetsplatsen, -4 medbestämmande
            i arbetslivet, —-5 utbildning och praktik i arbetslivet, —6 rätt
            till ickediskriminering, —-7 anställningsförhållanden som avslutas
            utan saklig grund, —8 provanställningar och visstidsanställningar.
          </p>
          <p xml:id="i-3FLC4Gt6V1wrmAcF6rDUJC">
            Internationella arbetsorganisationen (ILO) har flera gånger under
            de senaste åren ofta fått påtala att svensk lagstiftning inte
            varit förenlig med ILO:s konventioner. Det har gällt rätten att
            fritt sluta avtal, t. ex. minskningsregeln i sjukförsäkringen.
            Det har också varit påtagligt att det funnits problem med att
            implementera EU:s arbetsrättsliga lagstiftning. Ett aktuellt problem
            är frågan huruvida begränsningen för deltidsarbetande (de flesta
            kvinnor) i arbetslöshetsförsäkringen är förenlig med EU-direktivet
            79/7 om likabehandling av kvinnor och män. Det är hög tid att
            börja utreda hur den
          </p>
          <p xml:id="i-2gGPEgy4xxFjmM6xcidZAr">
            Mot. 1997/98A710
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0003.pdf"/>
          <p xml:id="i-Qv23tjKyYhPkFKLBafYUa3">
            5
          </p>
          <p xml:id="i-3UY8msXvQQaCh7fDU8uehN">
            svenska lagstiftningen kan göras förenlig med internationella
            konventioner och andra bindande åtaganden.
          </p>
          <p xml:id="i-4wkKLHLApuSZu1c98sLsah">
            2Utvecklad arbetsrätt 2.1Demokrati
          </p>
          <p xml:id="i-5PjaqsMyF2ESv3TQXPWjMp">
            Dagens arbetsrättsliga lagstiftning har sitt ursprung i ett samhälle
            som dominerades av industriell massproduktion, med = hierarkiska
            arbetsorganisationer och där arbetskraften skulle övervakas. Detta
            kommer tydligast till uttryck i grundtesen om arbetsgivarens oinskränkta
            rätt att leda och fördela arbetet. Arbetsgivarens rättighet har
            sin motsvarighet i att arbetstagaren har en lydnadsplikt som i
            stort bara begränsas av fara för liv och hälsa. Arbetsgivaren
            kan ensidigt förändra arbetsvillkoren, t ex omplacera den anställde
            eller ensidigt genomföra olika slag av kontrollåtgärder. Arbetsgivaren
            behöver inte visa några sakliga skäl för sina arbetsledningsbeslut.
            Huvudregeln i svensk arbetsrätt utgår alltså fortfarande från
            den oinskränkta lydnadsplikten. Arbetsdomstolen har också i ett
            antal domar visat att en vägran att lyda order från arbetsgivaren
            i allmänhet anses utgöra arbetsvägran och leder till uppsägning.
            Arbetsgivaren behöver inte motivera sitt beslut eller höra den
            berörda arbetstagaren (med några få undantag, t.ex. förläggning
            av föräldraledighet och semesterledighet). Detta blir otidsenligt
            i ett samhälle där verksamheternas konkurrenskraft bygger på aktiva
            och självständiga löntagare som tar ett utökat ansvar och som
            kräver motiverade och engagerade medarbetare för att nå ett bra
            resultat. För Vänsterpartiet är arbetsrätten en omistlig del av
            demokratin. Den arbetsrättsliga lagstiftningen är till för att
            säkra ett visst mått av inflytande i arbetslivet. När lagen om
            medbestämmande kom var tanken att denna ramlag skulle fyllas ut
            med lokala utvecklingsavtal eller medbestämmandeavtal för att
            fördjupa löntagarnas inflytande. Detta har inte skett inom alla
            områden. Det är dags att introducera en ny arbetsrätt som stöder
            en dialog och ett samarbete i en rad frågor som = traditionellt
            definierats som arbetsledningsfrågor. En arbetsrätt där arbetsgivaren
            har skyldighet att motivera sina beslut och samråda med löntagaren
            och där arbetstagaren alltid kan begära fackligt stöd och förhandling.
            En arbetsrätt där vägran att lyda omotiverade order inte skall
            ge påföljd. En ”inflytandelag” som sätter fokus på individens
            behov av inflytande över sin egen arbetssituation, arbetsinnehåll
            och planering av arbetet. Den måste också fylla kollektivets behov
            av inflytande över budgetbeslut och långsiktig strategisk planering
            när det gäller investeringar, bemanning, kompetensutveckling,
            arbetsorganisation m. m. Inom vissa områden måste vetorätt för
            arbetstagarna övervägas. Demokrati i arbetslivet handlar också
            om alla människors lika värde. I dag finns en segregering i arbetslivet
            som inte enbart kan härledas till formella meriter eller till
            andra objektiva kriterier. Olika villkor för kvinnor och män såväl
            som invandrarnas situation måste uppmärksammas.
          </p>
          <p xml:id="i-9wjPoxibznz4CoBzmE4YCf">
            Mot. 1997/98A710
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0004.pdf"/>
          <p xml:id="i-SsH3orHAz4BmvnbQrirfLE">
            2.2Arbetstagarbegreppet
          </p>
          <p xml:id="i-Y4hotwVPaV8iZfZ4zdxHuB">
            Arbetstagarbegreppet är ”inkörsporten” till hela den arbetsrättsliga
            lagstiftningen. Om man definieras som arbetstagare eller inte
            avgör om man skall ha de rättigheter och det skydd som LAS, MBL
            och andra arbetsrättsliga lagar och kollektivavtal ger. Det har
            också betydelse för rätten till förmåner enligt socialförsäkringslagstiftningen.
            Dagens arbetstagarbegrepp utformades i ett samhälle där tillsvidare-
            anställning var den helt dominerande anställningsformen. I dag
            utgör kort- tidsanställningar, uthyrning av arbetskraft, entreprenörer
            samt konsulter som arbetar som ”inhyrd” arbetskraft i företag
            och inom offentlig sektor en stor och växande del av svensk arbetsmarknad.
            Denna utveckling kommer alltmer att påverka arbetslivet och skapa
            problem eftersom de nya anställnings- formerna inte regleras fullt
            ut i våra arbetsrättsliga lagar. På många arbetsplatser finns
            det arbetskamrater som gör samma jobb, men den ena är arbetstagare
            och anställd och den andra konsult eller uppdragstagare, alltså
            inte anställd. De sistnämnda omfattas aldrig av kollektivavtalet
            på arbetsplatsen och betraktas inte som arbetstagare. De saknar
            rättigheter i förhållande till sin dagliga arbetsledning. Vänsterpartiet
            anser att arbetstagarbegreppet måste utvidgas så att alla löntagare
            omfattas av arbetsrätten. Det krävs en ny lagstiftning som stärker
            dessa gruppers rättigheter på den dagliga arbetsplatsen och i
            förhållande till den dagliga arbetsledningen. Denna lagstiftning
            skall också omfatta regler för företrädesrätt likaväl som den
            skall säkra rättigheter enligt socialförsäkringslagstiftningen.
          </p>
          <p xml:id="i-WqCbFPvAXf9sT98kVrA5PG">
            2.3Kompetensutveckling
          </p>
          <p xml:id="i-PYHc5H9eo1B8WxZ1gmV4YB">
            Ett av de viktigaste redskapen för att öka tryggheten i ett föränderligt
            arbetsliv är kompetensutveckling. För individen är kompetensutveckling
            en förutsättning både för att få behålla och utvecklas i sitt
            arbete men också för att kunna få ett nytt arbete om arbetsbrist
            uppstår. Samtidigt är kompetensutveckling en förutsättning för
            ett konkurrenskraftigt näringsliv och en väl fungerande offentlig
            sektor. Den personalutbildning som finns i dag är inte tillräcklig
            och inte heller rättvist fördelad. Olika utredningar visar alla
            på samma resultat, att personalutbildning snarare förstärker än
            utjämnar olikheter i utbildnings- bakgrund. LO pekar i sin rättviseutredning
            på att mer än dubbelt så många högskoleutbildade som de som endast
            har grundskola deltar i personalutbildning. Medelålders deltar
            i större utsträckning än yngre och äldre. Heltidsarbetande deltar
            mer än deltidsarbetande och offentliganställda mer än privatanställda.
            Möjligheten till personalutbildning styrs av både lön och kön.
            Ju högre lön, desto mer personalutbildning. Män erbjuds personalutbildning
            i långt större utsträckning än kvinnor. Arbetstagare med kunskaper
            och kompetens får en stark ställning på ramtidens arbetsmarknad.
            Det innebär att satsningar på utbildning minskar risken för arbetslöshet.
            Dessutom stärks konkurrenskraften. Både av rättvise-
          </p>
          <p xml:id="i-SCBeVYzjMF3MSpy1p2bhX2">
            Mot. 1997/98A710
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0005.pdf"/>
          <p xml:id="i-6E2Cow7j46WqbCYcWQ51TB">
            7
          </p>
          <p xml:id="i-Ru4m67TVrHS1zVv83dt95t">
            och effektivitetsskäl är det avgörande att alla får del av en
            ökande utbildning som ger kompetens. Om utbildningen och kompetensen
            bara kommer några till del blir insatserna mindre effektiva och
            klyftorna i samhället ökar. Arbetsgivarna har ett ansvar att skapa
            förutsättningar för den kompetens- utveckling som verksamheten
            kräver i nuet och i framtiden. Det är Vänsterpartiets uppfattning
            att huvuddelen av den kompetensutveckling som framtidens arbetsliv
            kräver måste skapas på arbetsplatserna. I dag står samhället för
            kostnaden för en grundutbildning för alla människor. Arbetsgivaren
            får i regel tillgång till en välutbildad arbetskraft. Det måste
            sen vara arbetsgivarens ansvar att arbetstagarna får reella möjligheter
            att upprätthålla sin kompetensnivå. Sker inte detta riskerar människor
            att sparkas ut ur arbetslivet bara för att de inte fått möjlighet
            att följa med i utvecklingen när produktionen förändras. Rätten
            till kompetensutveckling för alla anställda måste regleras i en
            lagstiftning där arbetsgivarnas tydliga ansvar för kompetensutveckling
            lyfts fram och där de fackliga organisationerna får möjlighet
            att påverka så att den fördelas rättvist bland alla grupper av
            anställda och mellan könen.
          </p>
          <p xml:id="i-7oXyyi5D6dQ3uyHmbHRf8W">
            2.4Yttrandefrihet
          </p>
          <p xml:id="i-2UYq58ZemZnpUr88UECWJE">
            Vänsterpartiet har upprepade gånger motionerat om att yttrandefriheten
            på arbetsplatsen måste säkras. Vi har hänvisat till regeringsformens
            2 kap. 1 8 punkt 1: ”Varje medborgare är gentemot det allmänna
            tillförsäkrad yttrandefrihet: Frihet att i tal, skrift eller bild
            eller på annat sätt förmedla upplysningar samt uttrycka tankar,
            åsikter och känslor.” Yttrandefriheten har ett starkt skydd i
            samhället men skyddet gäller bara på fritiden och på semestern.
            På arbetsplatsen är yttrandefriheten begränsad. Man hänvisar till
            den = lojalitetsplikt som ligger i själva anställningsavtalet.
            Enligt Arbetsdomstolen är detta en tyst klausul och den behöver
            inte öppet utsägas. Under senaste åren har denna ”tysta klausul”
            i praktiken förstärkts i och med att allt fler börjar lyfta in
            ”lojalitet” som ett kriterium i den individuella lönesättningen.
            Juridiskt har den grundlagsfästa yttrandefriheten upphört när
            löntagarna passerar dörren till arbetsplatsen. Konsekvenserna
            har varit förödande för många anställda. Kjell Erik Karlsson i
            Värö bruk och ambulansförare i Stockholms län är bara två exempel
            på personer som tvingats från sina anställningar bara för att
            de använt sig av en rätt de trodde sig ha, nämligen rätten att
            yttra sig fritt. Detta är inte rimligt i ett demokratiskt samhälle.
            Naturligtvis skall det inte vara möjligt att säga upp en arbetstagare
            bara för att hon eller han utnyttjat sina demokratiska rättigheter.
            Den lojalitetsplikt som ligger i anställningsförhållandet måste
            begränsas till illojalitet i egentlig bemärkelse. Det får inte
            innebära några ingrepp i den grundlagsfästa yttrandefriheten,
            det innebär att den interna kritikrätten skall lämnas orörd liksom
            rätten att lämna anmälan till myndigheter och att arbetstagarna
            också skall ha rätt att yttra sig om verksamheten utanför arbetsplatsen.
            Den enda
          </p>
          <p xml:id="i-TeXqdhngCGe2hqoxmbKLqr">
            Mot. 1997/98A710
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0006.pdf"/>
          <p xml:id="i-KumXNu9hqAfE39eRpWrp7L">
            begränsning som kan vidkännas är röjande av affärshemligheter
            eller andra sekretessbelagda uppgifter. Arbetsdomstolen har i
            en rad domar visat att regeringsformens stadganden om yttrande-
            och tryckfrihet inte gäller på arbetsplatsen, ett exempel är AD
            1994:79:
          </p>
          <p xml:id="i-XQ5RDxjtrnpfZhXKEowVTd">
            Arbetsdomstolen utgår dock i sin bedömning av om saklig grund
            förelegat för uppsägning av K från vad som hittills varit den
            förhärskande uppfattningen, nämligen att tryckfrihetsförordningen
            och yttrandefrihetsgrundlagen inte reglerar förhållandet mellan
            enskilda, t ex som nu i förevarande mål — arbetsgivare och arbetstagare
            på den privata arbetsmarknaden. Det finns nämligen knappast något
            stöd för arbetstagarsidans uppfattning att reglerna i dessa författningar,
            och för övrigt inte heller de andra författningsregler som arbetstagarsidan
            åberopat, skulle kunna utgöra ett hinder mot uppsägning eller
            avskedande av en arbetstagare med anledning av brott mot den tystnadsplikt
            som anses vara förenad med en anställning på den privata arbetsmarknaden.
          </p>
          <p xml:id="i-PNAv1byQisB7UTMUPJhmBe">
            Arbetsdomstolens dom innebär att vi inte kan vänta oss några
            förändringar i synen på = yttrandefriheten på = arbetsplatsen
            utan lagändringar. Arbetsdomstolen menar att anställningsförhållandet
            sätter de medborgerliga rättigheterna ur spel och det tycks som
            om Arbetsdomstolen utgår från att den anställde kan avtala bort
            sina konstitutionella rättigheter. Det krävs en lagstiftning som
            garanterar yttrandefriheten för arbetstagare och som inte tillåter
            att den inskränks i anställningsavtalet.
          </p>
          <p xml:id="i-BBZvK1hRRLTy25ruhvrsGg">
            2.5Utredning
          </p>
          <p xml:id="i-TzmxL6yVDzcykoXcgkxF2d">
            Vänsterpartiet föreslår att riksdagen ger regeringen i uppdrag
            att tillsätta en parlamentarisk utredning som har att utveckla
            arbetsrätten enligt vad vi anfört under rubrikerna demokrati,
            arbetstagarbegreppet, kompetensutveckling och yttrandefrihet.
            Utredningen skall bedrivas skyndsamt och i nära samarbete med
            arbetsmarknadens parter.
          </p>
          <p xml:id="i-KHADC6zRXtm7ivn7zLiJU5">
            3Övriga områden att förändra 3.1Medicinska kontroller
          </p>
          <p xml:id="i-LHg96Pm7Jmkdg5yR3cPEZo">
            Regeringen tillsatte 1994 en särskild utredare för att utreda
            frågan om medicinska kontroller. Anledningen var ett alltmer omfattande
            bruk av medicinska kontroller i samband med och under anställning.
            Utredningen utmynnade i att det inte fanns något behov av lagstiftning
            för att begränsa användningen av medicinska kontroller. I stället
            talar man om ”god sed på arbetsmarknaden” och att kontrollerna
            ska ”genomföras på ett godtagbart sätt samt vara av god kvalité”.
            Utredningen hänvisar också till den numera havererade Arbetsrättskommissionen
            och möjligheten att reglera arbetsrätten genom kollektivavtal.
            Utredningen föreslog alltså ingen åtgärd. Detta trots att resultatet
            av utredningens kartläggning av förekomsten av medicinska kontroller
            i arbetslivet tyder på att användningen har ökat och kommer att
            öka ytterligare. Kartläggningen ger inget svar på hur vanligt
            det är att medicinska
          </p>
          <p xml:id="i-5gjR29hU7z1QKnrcFE3AgQ">
            Mot. 1997/98A710
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0007.pdf"/>
          <p xml:id="i-Jr6SzzJxqWjWrZRsz2aZFo">
            3
          </p>
          <p xml:id="i-mj9bVn58TzYJcNnVdrZFt">
            kontroller inklusive sjukskrivningsstatistik från försäkringskassan
            inneburit att någon nekats anställning. Det är ett okänt mörkertal.
            Däremot visar en enkätundersökning riktad till företag med mer
            än 100 anställda att c:a 500 personer under 1994 nekats anställning
            p.g.a. en medicinsk kontroll. Det finns en uppenbar risk med att
            tillåta medicinska kontroller, eller använda sig av genetiska
            undersökningar, i samband med nyanställningar. Medicinska uppgifter
            kan, utan att vara kopplade till arbetsplatsens arbetsmiljö, leda
            till att grupper av människor med olika — konstaterade eller befarade
            — svagheter utestängs från arbetsmarknaden. Andra länder har gått
            före och lagstiftat om medicinska kontroller, just för att undvika
            att människor sorteras bort och ut ur arbetsmarknaden enbart p.g.a.
            att de tillhör en riskgrupp och kan insjukna någon gång i framtiden.
            I Danmark finns en lag som innebär att arbetsgivaren får efterfråga
            hälsoinformation endast om det kan ha väsentlig betydelse för
            det aktuella arbetet. USA, Tyskland och England har andra restriktioner
            när det gäller att använda olika hälsoundersökningar och medicinska
            kontroller i samband med anställningen. Grunden till att dessa
            regler vuxit fram har bl. a. varit hög arbetslöshet och svårigheter
            för vissa grupper att få arbete, men också en allmän uppfattning
            som starkt betonar individens okränkbarhet. Vänsterpartiet menar
            att det är hög tid att lagstifta och därmed reglera användandet
            av medicinska kontroller i arbetslivet. Det kan inte vara rimligt
            att arbetsgivarna kan använda hälsoundersökningar som grund för
            att sortera bort människor så att endast de friska och starka
            i framtiden kommer att finnas på arbetsmarknaden, i vart fall
            när de olika sjukdomarna eller anlagen inte ens behöver vägas
            mot det aktuella arbetet. Det är ingen enkel uppgift att utforma
            en lag om medicinska kontroller. Här krävs en avvägning mellan
            individens rätt till integritet och verksamhetens krav på säkerhet.
            Säkerhetskravet måste ställas högt när det gäller t. ex. möjligheten
            att använda tester av alkohol- och narkotikamissbruk på arbetsplatsen.
            När det gäller vanliga hälsoundersökningar som urvalsgrund måste
            individens rätt till integritet och samhällets skyldighet att
            motverka godtyckliga bortval av individer med svag eller nedsatt
            hälsa sättas högt. Det kan därför inte uteslutas att en lagstiftning
            kräver ytterligare utredning. Vänsterpartiet föreslår att riksdagen
            skall ge regeringen i uppdrag att presentera ett förslag till
            en lag som reglerar medicinska kontroller i arbetslivet senast
            under 1999. I avvaktan på den lagen skall riksdagen ge regeringen
            i uppdrag att presentera ett förslag till en lag som innebär att
            det krävs kollektivavtal för att få använda sig av medicinska
            kontroller i arbetslivet. En sådan temporär lösning innebär att
            arbetsgivaren inte kan använda sig av medicinska kontroller utan
            att förhandla om villkoren för dessa.
          </p>
          <p xml:id="i-NxXZn43TDk5fqFKswhkbFJ">
            Mot. 1997/98A710
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0008.pdf"/>
          <p xml:id="i-Hfu6Z42qL3196B2uH2L2FE">
            3.2Förstärkt förlikningsmannainstitut
          </p>
          <p xml:id="i-4dWwudHb4GneqYHyLECek9">
            Strejkrätten är en demokratisk rättighet som är helt nödvändig
            för att de anställda skall kunna uppnå rimliga löner och anställningsvillkor.
            Staten har alltid försökt lägga bojor på denna rättighet, eftersom
            det är det viktigaste medlet de anställda har för att uppnå fackliga
            mål. Så sent som 1990 fick den socialdemokratiska regeringen avgå
            sedan man lagt förslag om strejkförbud. I Sverige har vi ett väl
            fungerande medlingssystem som bygger på frivillighet och där nästan
            alla tvister som går till medling löses inför förlikningsman innan
            stridsåtgärder blivit utlösta. I budgetpropositionen aviserar
            regeringen att man avser att återkomma med ett förslag om ett
            förstärkt förlikningsmannainstitut. Regeringen har tillsatt en
            utredning (dir 1997:66) om förstärkt förliknings- mannainstitut.
            Förlikningsmannen skall kunna kalla till överläggningar, avbryta
            konflikter eller skjuta upp dem i ett visst antal dagar. Förslaget
            innebär att stridsåtgärder skall uppskjutas och stämmer väl överens
            med två tidigare utredningar (SOU 1984 och Ds 1988:2). Det stämmer
            också överens med SAF:s krav på att stridsåtgärder skall kunna
            skjutas upp. I de fall regeringens förslag om ett förstärkt medlingsinstitut
            innebär att konfliktåtgärder skall kunna skjutas upp innebär det
            att de fackliga organisationernas möjlighet att vidta stridsåtgärder
            naggas i kanten. Det blir en maktförskjutning till arbetsgivarens
            fördel. SAF har länge drivit en propaganda för att individens
            inflytande över stridsåtgärder skall förstärkas. Man vill avskaffa
            möjligheterna att ta ut nyckelgrupper och möjligheterna till sympatiåtgärder.
            Man ställer krav på medlemsomröstning och vill hindra samhällsfarliga
            konflikter m. m. Anledningen till dessa krav är alltså att arbetsgivaren
            vill kunna genomdriva en ny modell för lönesättning där arbetsgivaren
            själv skall kunna bestämma lönen. På grund av den fackliga styrkan
            i Sverige lyckas inte detta om man inte först luckrar upp reglerna
            om stridsåtgärder. Redan i dag finns avtal om hur konflikter skall
            hanteras, vilket innebär att reglerna är förankrade hos parterna.
            Vänsterpartiet menar att det inte finns något sakligt behov av
            att ändra på de regler som finns i dag.
          </p>
          <p xml:id="i-GcF8dYAwXBDWJcojX2juH8">
            3.3En internationell jämförelse
          </p>
          <p xml:id="i-7mDqQwz6SEUk629BoQCaAp">
            Ericssons nedläggning av fabriken i Norrköping har tydligt visat
            att Sverige, i en internationell jämförelse, har en alltför ”liberal”
            lagstiftning. Det är mycket billigare att lägga ned fabriker i
            Sverige än i andra EU-länder. Alla andra EU-länder (de nordiska
            undantagna) har en lagstiftning som gör att ägarna får betala
            stora skadestånd om fabriken flyttar. Dessutom kan de fackliga
            organisationerna förhandla fram skadestånd till arbetstagarna.
            I Grekland, Italien och Luxemburg får ägaren enligt lag betala
            två årslöner till alla anställda. I Storbritannien och Irland
            handlar det om 90 veckors lön. I Belgien och Frankrike får de
            anställda lagstadgad ersättning och kompensation enligt kollektivavtal.
            I Frankrike handlar det om c:a en halv årslön till varje anställd.
            I Spanien och Portugal får man enligt lag en
          </p>
          <p xml:id="i-7weZKBWhFNEcatQcoo1CH7">
            Mot. 1997/98A710
          </p>
          <p xml:id="i-BLu8wp1NPVUMgKa7BHWjZ6">
            10
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0009.pdf"/>
          <p xml:id="i-MUt5uvPaFHeY5yV8Gbnkz4">
            11
          </p>
          <p xml:id="i-BLKc2bCerkvBL3QTHVcnAc">
            månadslön för varje anställningsår och dessutom ungefär lika
            mycket enligt kollektivavtal. När Atlas Copco lade ned sin fabrik
            i Tyskland fick de betala 440 000 kr per anställd. Hade samma
            regler gällt i Sverige hade Ericsson fått betala 450 miljoner
            för att lägga ned sin fabrik i Norrköping. När företag rationaliserar
            och koncentrerar sin verksamhet stimulerar vår lagstiftning till
            att verksamheterna i Sverige läggs ned och flyttas utomlands.
            Svenska storföretag är i dag närvarande i hela Europa och övriga
            världen. Det är inte acceptabelt att Sverige skall medverka till
            social dumpning, det skall inte vara billigare att lägga ned verksamhet
            i Sverige jämfört med övriga Europa. Vänsterpartiet föreslår att
            företag med verksamhet i fler länder skall vara skyldiga att enligt
            lag betala skadestånd till anställda när de lägger ned sin verksamhet
            i Sverige. Skadeståndet bör vara i stor- leksordningen två årslöner
            och gå till de anställda som drabbas. Riksdagen skall ge regeringen
            i uppdrag att senast under 1998 presentera ett förslag till en
            lag som reglerar detta.
          </p>
          <p xml:id="i-BHPPbtSeaRdzSSupxneF77">
            3.4Kollektivavtalsrätten
          </p>
          <p xml:id="i-7M4DVp4XfCSXUpiDdCBYWj">
            Den svenska arbetsrätten är i stort sett dispositiv, d.v.s. parterna
            kan ersätta lagarna med avtal. För att garantera att avvikelser
            inte utnyttjas på ett otillbörligt sätt har det funnits en regel
            om att avvikelser från lagen skall vara träffade eller godkända
            på förbundsnivå. Dispositiviteten har byggt på de centrala parterna
            som sedan kan delegera ned förhandlingsrätten till den lokala
            fackliga organisationen. Den socialdemokratiska regeringen genomförde
            den 1 januari 1997 en lagändring som innebär att avvikelser från
            reglerna om tidsbegränsade anställningar, turordningsregler, regler
            om företrädesrätt m.m. får träffas av den lokala organisationen.
            Det innebär att arbetsrätten inte kommer att vara lika för alla.
            På arbetsplatser med svaga fackliga organisationer kan hela anställningsskyddslagen
            komma att avtalas bort. Det lokala facket kan också hamna i rena
            utpressningssituationer. Arbetsgivarna kan ställa krav på försämringar
            av anställningsskyddet som villkor för att nyanställa eller för
            att fler skall få behålla sitt arbete. När lagen om anställningsskydd
            infördes var den primärt en skydds- lagstiftning där arbetstagarna,
            som den svagare parten, ges ett skydd mot godtycke vid anställningens
            ingående och avslutande. Det är därför viktigt att möjligheten
            att göra avvikelser från dessa regler är restriktiv. JämO har
            också pekat på att forskningen visat att kvinnor blivit sämre
            behandlade än män när avsteg görs från den legala turordningen
            och s.k. avtalsturlistor upprättas. Inte bara kvinnor i fertil
            ålder väljs bort, det gäller också invandrare och funktionshindrade.
            Tendensen att välja bort dessa grupper brukar förklaras med att
            det lokala facket ställs inför risken att se driften nedlagd eller
            flyttad till annan ort. Förhandlingspositionen blir då inte särskilt
            god när det gäller att slå vakt om arbetstagare som p.g.a. fördomar
            och schablontänkande anses vara ”riskfaktorer” i verksamheten.
            Detta visar, enligt JämO, att det finns ett
          </p>
          <p xml:id="i-3FDGxj9k5RfjxJ8amuGwdj">
            Mot. 1997/98A710
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0010.pdf"/>
          <p xml:id="i-Qqvg2dDcSv8DtTTMjnichd">
            större intresse och kompetens hos förbunden på central nivå att
            vara ”grindvakt” mot könsdiskriminering. Vänsterpartiet anser
            att den gamla huvudprincipen skall gälla, d.v.s. att grundskyddet
            i anställningslagen inte skall kunna avtalas bort. Bransch- anpassningen
            av vissa bestämmelser skall enbart kunna ske genom överenskommelser
            på central nivå. Sedan kan förbunden delegera ned förhandlingsrätten
            till lokal nivå utifrån de lokala organisationernas styrka och
            önskemål. Vi anser att hänvisningen till central arbetstagarorganisation
            skall återinföras i anställningsskyddslagen.
          </p>
          <p xml:id="i-TQGY8sp2ytNeduVuLLoprk">
            3.5Visstidsanställningar ökar kraftigt
          </p>
          <p xml:id="i-GGksPvkr9X3saKUXU7nFcT">
            I dag kan = arbetsgivare = visstidsanställa i stor omfattning.
            Vikariatsanställningar, provanställningar, projektanställningar,
            anställningar vid arbetsanhopning och säsongsanställningar har
            länge varit vanliga, främst på kvinnors arbetsmarknad. Fr.o.m.
            den 1 januari 1997 får dessutom arbetsgivaren visstidsanställa
            fem personer utan att förhandla eller motivera varför. En socialdemokratisk
            regering har bidragit till att urholka anställningsskyddet. En
            visstidsanställning innebär alltid en urholkning av arbetstagarens
            rättigheter. Det handlar om varseltid, saklig grund för uppsägning,
            uppsägningslön och annat som är förbundet med en tillsvidareanställning.
            För den enskilde innebär också en visstidsanställning att man
            inte kan planera sin ekonomi, man får t.ex. inga lån om man inte
            har en tillsvidareanställning. I vissa kommuner får man inte bli
            hyresgäst hos allmännyttan om man är visstidsanställd. För att
            en visstidsanställd skall få ett telefonabonnemang kräver Telia
            att någon med tillsvidareanställning går in och tecknar borgen.
            Den socialdemokratiska regeringen har skärpt kvalifikationsreglerna
            i arbetslöshetsersättningen så att det har blivit svårare för
            visstidsanställda att kvalificera sig för rätten till ersättning.
            I dag är varannan LO-kvinna under 25 år visstidsanställd och antalet
            visstidsanställda ökar. Det innebär att en allt större del av
            de anställda saknar anställningsskydd men också möjligheter att
            planera sin ekonomi, sitt liv och sin fritid. En allt vanligare
            form av anställning är timanställning med uppgift att rycka in
            vid arbetsanhopning. Ofta har arbetsgivaren ett stort antal anställda
            som denne kan välja och vraka bland. Arbetsgivaren kan kalla in
            den anställde med mycket kort varsel, t.ex. en timme. En del får
            olika scheman vecka för vecka, eller inget schema alls. För att
            privatlivet skall fungera handlar det om att med korta varsel
            kasta om t ex dagis- och skoltider vilket inte alltid är så lätt.
            Man är också utlämnad till arbetsgivarens godtycke när det gäller
            att få fortsatt anställning. Det missgynnar kvinnor. En graviditet
            innebär t.ex. ökade kostnader för arbetsgivaren bl.a. i form av
            semesterersättning som inte motsvaras av någon arbetsinsats. Det
            innebär att arbetsgivare ofta inte förnyar en visstidsanställning
            för gravida kvinnor.
          </p>
          <p xml:id="i-Bwium4LJEA8A5rJQFtegPE">
            Mot. 1997/98A710
          </p>
          <p xml:id="i-HAq8LABLEob6pE8Zm51FrD">
            12
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0011.pdf"/>
          <p xml:id="i-VGJJ2LsBkCWYGdGDinMPTi">
            13
          </p>
          <p xml:id="i-8GGYwmbiSk8CHeDaiAZYPd">
            Visstidsanställda får dessutom mindre del av personalutbildning
            eftersom arbetsgivaren inte vill kosta på dessa någon utbildning.
            Så formas ett A- och B-lag på arbetsmarknaden där särskilt kvinnors
            arbetsmarknad kännetecknas av en hög andel anställningar utan
            anställningstrygghet och rättigheter. Vänsterpartiet menar att
            huvudprincipen för en anställning skall vara tills- vidareanställning.
            Andra anställningsformer skall motiveras i förhandlingar, d.v.s.
            godkännas av facklig organisation. För personer som varit visstids-
            anställda mer än 18 månader skall anställningen automatiskt övergå
            till tills- vidareanställning. Detta skall också gälla vid kombinationer
            av visstids- anställningar.
          </p>
          <p xml:id="i-TjMrtsYQBSDXbPf5ktJ868">
            3.6Företrädesrätt till anställning
          </p>
          <p xml:id="i-C33Nk2r7djNUiysB69dRQJ">
            Arbetsgivaren äger rätt att själv definiera när arbetsbrist föreligger
            och därmed också grund för uppsägning. Företrädesrätten till återanställning
            infördes för att motverka att oseriösa arbetsgivare säger upp
            personal enbart för att kunna anställa andra. Det är en regel
            om ickediskriminering som innebär att arbetsgivare inte godtyckligt
            skall kunna sortera ut icke önskvärda personer. Företrädesrätten
            är en viktig del i anställningsskyddet för att förhindra diskriminering.
            Den socialdemokratiska regeringen försämrade företrädesrätten
            genom att förkorta den från tolv till nio månader. I sina remissvar
            påtalade både JämO och LO att försämringen kommer att få negativa
            konsekvenser för föräldralediga kvinnor (och män). Många har haft
            tidsbegränsade anställningar där de tjänat in företrädesrätt till
            återanställning före ledigheten. Arbetsdomstolen har i en dom
            slagit fast att om den som har företrädesrätt inte omgående kan
            tillträda tjänsten så har arbetsgivaren rätt att erbjuda tjänsten
            till någon annan. En företrädesrätt som enbart omfattar nio månader
            innebär att många föräldralediga inte kan utnyttja sin företrädesrätt.
            Skall företrädesrätten vara ett skydd mot godtyckliga uppsägningar
            måste den förlängas till tolv månader.
          </p>
          <p xml:id="i-Xu6tFPFF84J2HdwMNDdaM1">
            3.7Företrädesrätt för deltidsanställda
          </p>
          <p xml:id="i-MiXeNa8T9oHnmAbAjTjWr">
            Vänsterpartiet har under flera år motionerat om att deltidsanställda
            skall ha företrädesrätt till fler arbetstimmar när sådana finns
            lediga. Den 1 januari genomfördes en lagändring som innebär att
            deltidsanställda har en sådan rätt men den begränsas till driftsenheten.
            Det innebär t.ex. att anställda i en butikskedja med flera butiker
            inte kan utnyttja sin företrädesrätt när det finns lediga timmar
            hos samma arbetsgivare i butiken i kvarteret intill, eller att
            anställda i kommunal verksamhet inte har rätt att kombinera två
            deltidsarbeten inom t ex barnomsorgen. Inskränkningen till driftsenheten
            är helt omotiverad och urholkar den deltidsanställdes rätt till
            fler timmar. I dag krävs det att den anställde skall ha tillräckliga
            kvalifikationer för de nya arbetsuppgifterna för att ha företrädesrätt.
            Vi menar att det är tillräckligt om den deltidsanställde efter
            ett rimligt inlärnings- eller skolningsskede
          </p>
          <p xml:id="i-KmL5JC3N3mLLLfGW1RnS1h">
            Mot. 1997/98A710
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0012.pdf"/>
          <p xml:id="i-5nucPMCTQEn6fb4mDC8NfQ">
            (inom eller utom företaget) kan anförtros nya arbetsuppgifter.
            Detta är av stor vikt eftersom deltidsanställda ofta inte får
            del av kompetensutveckling och allmänt sett har en svagare ställning
            på arbetsplatsen. Arbetsgivarna har rätt, oberoende av reella
            behov, att välja deltidsarbete som anställningsform utan att behöva
            motivera varför. I dag finns det många arbetsplatser och hela
            branscher där man satt i system att endast anställa på deltid.
            Det gäller sjukvården, stora delar av omsorgen och inte minst
            detaljhandeln. Ibland beroende på att arbetsgivarna vill ha en
            ”vikariepool” som står till verksamhetens förfogande när det behövs
            utan att man därför behöver betala för den när den inte behövs.
            Skall vi komma till rätta med det utbredda missbruket av deltidsanställningar
            måste lagstiftaren skapa incitament för arbetsgivaren att organisera
            sin verksamhet så att möjligheterna till högre sysselsättningsgrad
            för deltidsanställda ökar. Här krävs juridiska styrmedel i form
            av en inskränkning av arbetsgivarens fria rätt att oberoende av
            reella behov välja deltidsanställning som anställningsform. Endast
            om det finns sakliga skäl i form av att en påtaglig störning uppkommer
            i verksamheten, kan undantag medges i förhandlingar.
          </p>
          <p xml:id="i-4xEyBRGkRmNdJqXBPEcoyq">
            3.8Turordning och föräldralediga
          </p>
          <p xml:id="i-E91nTCiBJtxigsoFF8mxbt">
            Kravet på saklig grund för uppsägning är en regel om ickediskriminering.
            I lagen om anställningsskydd finns därför inskrivet en turordningsregel
            som bygger på att när arbetsbrist uppstår så skall den som anställts
            sist sägas upp först. Genom kollektivavtal får avvikelser göras
            från turordningsreglerna. Det finns belägg i forskningen för att
            kvinnor behandlas sämre än män när man gör avsteg från den legala
            turordningen och s.k. avtalsturlistor upprättas. Särskilt föräldralediga
            kvinnor och gravida har en svag position när arbetsgivaren förhandlar
            och träffar avtal med lokala facket om vilka som skall sägas upp
            p.g.a. arbetsbrist. Detta är ett oacceptabelt inslag som strider
            starkt mot anställningsskyddslagens grundregel om ickediskriminering.
            För att komma till rätta med denna könsdiskriminering krävs att
            avtalsturlistor alltid skall godkännas av central arbetstagarorganisation
            när föräldralediga och/eller gravida är berörda. JämO har pekat
            på att det finns ett större intresse och kompetens hos förbunden
            på central nivå när det gäller att motverka könsdiskriminering
            än hos det lokala facket.
          </p>
          <p xml:id="i-QJCdG52Ue5hGtxD8JzrLib">
            3.9Skydd för äldre
          </p>
          <p xml:id="i-BMyNbw4cYF4TJkLD1vTRfD">
            Den 1 januari 1997 försämrades skyddet för äldre vid avsteg från
            turordningsregeln. Det krävs inte längre att den centrala fackliga
            organisationen skall godkänna avsteg från turordningsregeln när
            arbetstagare som fyllt 57,5 år omfattas. Regeringens motiv för
            försämringen var att man inte längre kan förtidspensioneras av
            arbetsmarknadsskäl. Äldre arbetstagare har fått väsentligt svårare
            att ordna sin försörjning efter en uppsägning. Detta innebär inte
            att behovet av skydd för dessa löntagare har minskat — tvärtom
            har det ökat, vilket Vänsterpartiet pekade på i en tidigare motion.
            Vi vidhåller vår uppfattning och påminner om att regeln en gång
            infördes för att
          </p>
          <p xml:id="i-M44cwsgx3kpRbHnXNFLJ2j">
            Mot. 1997/98A710
          </p>
          <p xml:id="i-LeDwSFuXsHMinZd5Tv9oVJ">
            14
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0013.pdf"/>
          <p xml:id="i-87QzPkwwCufrxB97D3zcwm">
            15
          </p>
          <p xml:id="i-RvKXkxSnpHQ6eArJuHuwRJ">
            skydda den äldre arbetskraften som har svårt att hitta ny anställning.
            Vi menar att man bör återinföra regeln om att den centrala organisationen
            skall godkänna avsteg från turordningsregeln om avsteget innebär
            att man säger upp personer som fyllt 57,5 år. Det kan också i
            andra fall prövas om det via centrala kollektivavtal skall ske
            en hårdare granskning vid avsteg från turordningslistan. Även
            invandrare och funktionshindrade har i dag en svag ställning och
            det börjar synas en tendens att dessa behandlas på ett ogynnsamt
            sätt i lokala avtalsturlistor. Detta bör ges regeringen till känna.
          </p>
          <p xml:id="i-FwLdpD3FVZuuDp4HrNCAwi">
            3.1039 8 LAS
          </p>
          <p xml:id="i-LZ4BQxDQMkDzSUXKcZP2H2">
            En arbetsgivare som förlorat ett mål i Arbetsdomstolen och som
            ålagts att återta en lagstridigt uppsagd eller avskedad arbetstagare
            har enligt 39 $ LAS rätt att ”köpa ut” arbetstagaren. När bestämmelsen
            infördes var den tänkt att endast utnyttjas i undantagsfall men
            så är inte fallet. I stället har undantaget tenderat att bli regel.
            Resultatet blir att den arbetstagare som vinner ett mål i Arbetsdomstolen
            får ett ”skadestånd” och inte sin anställning tillbaka trots att
            uppsägningen varit lagstridig. Det är nödvändigt att begränsa
            det orimliga förhållandet att pengar och makt går före rätt. Har
            domstolen dömt en arbetsgivare att återta en anställd skall huvudregeln
            vara att detta respekteras. Den möjlighet till utköp som lagen
            nu ger bör kraftigt begränsas och ges formen av ett principförbud
            mot utköp. Undantag skall endast få göras om det föreligger särskilda
            eller synnerliga skäl. Det skall då vara frågan om en situation
            där det kan leda till en ohållbar situation på arbetsplatsen om
            den felaktigt uppsagde eller avskedade kom tillbaka. Det är också
            uppenbart att de skadestånd som utgår enligt 39 8 LAS, i vart
            fall beträffande större arbetsgivare, inte alls har den avsedda
            avhållande verkan. Skall man uppnå en sådan verkan måste skadeståndet
            bestämmas till en viss procent av arbetsgivarens årsomsättning,
            t.ex. efter mönster från EU:s konkurrensrättsliga regler. En viss
            del av detta skadestånd bör tillfalla staten.
          </p>
          <p xml:id="i-A4cqXHZMqVNWYQzNwzGNfi">
            3.11Etnisk diskriminering
          </p>
          <p xml:id="i-ACMexSDPzvWvxN7kWmYvik">
            Vänsterpartiet har under flera år motionerat om att lagen om
            etnisk diskriminering måste utvidgas så att den omfattar indirekt
            diskriminering och diskriminering under = rekryteringsförfarandet.
            Trots ett stort antal anmälningar om etnisk diskriminering i arbetslivet
            har hittills inget anmält fall ansetts strida mot gällande lag.
            Diskrimineringsombudsmannen sade i en intervju: ”Om jag t ex kan
            bevisa att en arbetsgivare plockat bort ett antal sökande till
            en tjänst genom att stryka alla med utländska namn, är detta inte
            ett brott mot lagen.” Det är uppenbart för alla att nuvarande
            regler ger ett otillräckligt skydd. Regeringen har under året
            tillsatt en utredning som skall se över lagen mot etnisk diskriminering,
            och utredningen kommer att presenteras i slutet av innevarande
            år. Vänsterpartiet förutsätter att
          </p>
          <p xml:id="i-PZoYaXzYMGkTDdjehpqGvL">
            Mot. 1997/98A710
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0014.pdf"/>
          <p xml:id="i-33gKPmekMpuhfP3AZ9cvxa">
            utredningen föreslår att lagen mot etnisk diskriminering skärps
            så att hela rekryteringsförfarandet omfattas av diskrimineringsförbudet
            och så att den även omfattar indirekt diskriminering. Utredningen
            skall också samråda med utredningen mot diskriminering av personer
            med funktionshinder samt utredningen mot diskriminering av homosexuella.
            Även på dessa områden förväntar vi oss förslag som ger en effektivare
            lagstiftning mot diskriminering av olika människor.
          </p>
          <p xml:id="i-WeP5HSPGNYNk1JKFZiarDh">
            3.12Sexuella trakasserier
          </p>
          <p xml:id="i-7TkUhTB1a9boe6UbJW9yQn">
            Vänsterpartiet har under flera år föreslagit ändringar i jämställdhetslagens
            bestämmelser om sexuella trakasserier. Vi har pekat på att bl.a.
            EU-rätten innehåller en definition av ”sexual harassment” som
            täcker inte bara handlingar, ord eller beteende av sexuell natur
            utan också kränkningar på grund av kön som inte behöver ha sexuell
            innebörd. Den svenska definitionen av sexuella trakasserier omfattar
            inte trakasserier p.g.a. kön som inte har sexuell innebörd. Finland
            har ändrat sin jämställdhetslag i detta avseende på grund av EU:s
            rekommendationer och har infört en skadeståndssanktionerad skyldighet
            att ”i mån av möjlighet se till att arbetstagarna inte utsätts
            för sexuella trakasserier”. I lagens förarbeten finns närmare
            angivet vilka skyldigheter som åligger arbetsgivaren och en regel
            som går ut på att bevisbördan övergår till arbetsgivaren när det
            finns skäl att misstänka att en arbetstagare blivit utsatt för
            sexuella trakasserier på arbetsplatsen. Vänsterpartiet anser att
            det i Sverige skall införas en regel i jämställdhetslagen som
            motsvarar den finska och att arbetsgivarens skyldighet tydligt
            skall anges i 6 8 jämställdhetslagen. Benämningen i lagtexten
            bör vara ”sexuella trakasserier eller trakasserier på grund av
            kön”.
          </p>
          <p xml:id="i-8z5fxw5Kc9AaCn8NuQ7Gn">
            3.13Arbetsdomstolens domförhetsregler
          </p>
          <p xml:id="i-WzSr31577AQBdf74uQB5YN">
            Sedan 1991 har Vänsterpartiet motionerat om att mål enligt jämställdhetslagen
            skall avgöras av en domstol med jämn könsfördelning. Kravet är
            lika aktuellt i dag som för sex år sedan. Tvister om könsdiskriminering
            skiljer sig från andra arbetsrättsliga tvister på det sättet att
            det ofta inte finns ett klart arbetstagarintresse som står emot
            ett klart arbetsgivarintresse. Skiljelinjen går snarare mellan
            kvinnliga och manliga värderingar. Ofta kan den som upplever sig
            diskriminerad ha svårt att få stöd från facket, i varje fall det
            lokala. I lönediskrimineringsfrågor är det ofta kollektivavtalet
            som sätts i fråga. Där har både arbetsgivare och fack en naturlig
            benägenhet att försvara det man gemensamt åstadkommit. Mot denna
            bakgrund är Arbetsdomstolens sammansättning — med bla. en överväldigande
            manlig majoritet — inte godtagbar i mål om könsdis- kriminering.
            Vänsterpartiet anser att Arbetsdomstolen i könsdiskrimineringsmål
            skall utökas med två ledamöter som är experter på diskrimineringsjuridik
            och jämställdhetsfrågor. För att antalet ledamöter inte skall
            bli alltför stort bör
          </p>
          <p xml:id="i-3dxddidpj49PdUsZLiygWv">
            Mot. 1997/98A710
          </p>
          <p xml:id="i-FA3235swoQRQeTTYFDsDVN">
            16
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0015.pdf"/>
          <p xml:id="i-UBLXrNhWuktFmHpHo7UYCz">
            17 Mot. arbetsmarknadens parter i dessa mål endast företrädas
            av en arbetsgivar- och = 1997/98A710 en arbetstagarrepresentant.
            Dessutom bör det införas regler som garanterar en jämn könsfördelning
            i jämställdhetsmål.
          </p>
          <pb facs="riksdagen-motions-pdf/data/199798/mot_199798_A_0710/mot_199798_A_0710-0016.pdf"/>
          <p xml:id="i-Gcf1qnAA7gUURHhCskX6RQ">
            4Hemställan Mot. 18 1997/98A710
          </p>
          <p xml:id="i-7HeKLqxAFePNA4UW58ttzJ">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            tillsättande av en parlamentarisk utredning för att utveckla arbetsrätten,
            2. att riksdagen som sin mening ger regeringen till känna vad
            i motionen anförts om medicinska kontroller, 3. attriksdagen hos
            regeringen begär förslag till lag om skadestånd vid nedläggning
            av verksamhet i Sverige enligt vad i motionen anförts, 4. att
            riksdagen beslutar återinföra hänvisning till central arbetstagarorganisation
            i anställningsskyddslagen enligt vad i motionen anförts, 5. attriksdagen
            hos regeringen begär förslag till sådan ändring som i motionen
            anförts om visstidsanställningar, 6. attriksdagen beslutar att
            företrädesrätten till återanställning skall vara 12 månader enligt
            vad i motionen anförts, 7. attriksdagen hos regeringen begär förslag
            till sådan ändring som i motionen anförts om företrädesrätt för
            deltidsanställda, 8. attriksdagen hos regeringen begär förslag
            till sådan ändring som i motionen anförts om turordning och föräldralediga,
            9. att riksdagen beslutar återinföra hänvisning till central facklig
            organisation i anställningsskyddslagen vad gäller personer äldre
            än 57,5 år enligt vad i motionen anförts, 10. att riksdagen hos
            regeringen begär förslag till sådan ändring som i motionen anförts
            om 39 8 LAS, 11. att riksdagen beslutar om ändring i jämställdhetslagen
            enligt vad i motionen anförts, 12. att riksdagen som sin mening
            ger regeringen till känna vad i motionen anförts om Arbetsdomstolens
            domförhetsregler.
          </p>
          <p xml:id="i-VVosuPSxHZJnMbUSFXZRmF" type="date">
            Stockholm den 6 oktober 1997
          </p>
          <div xml:id="i-LxAoezfPhXJkUA5hLThLZv" type="signatureBlock">
            <p who="i-WvrkgGMVWbiVxVoPqgJuEF" type="signature">
              Johan Lönnroth (v)
            </p>
          </div>
          <p xml:id="i-SCfot5Sb37uChj3Xu32EqW">
            Hans Andersson (v) Ingrid Burman (v) Lars Bäckström (v) Owe Hellberg
            (v) Tanja Linderborg (v) Eva Zetterberg (v)
          </p>
          <p xml:id="i-NpZhYSDDRzbZqn2UCWTkjz">
            'Gotab, Stockholm 2025
          </p>
        </div>
      </div>
    </body>
  </text>
</TEI>
