<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-NU-03155">
  <teiHeader>
    <fileDesc>
      <titleStmt>
        <title>Effektiviserad gruvprövning</title>
        <author corresp="i-A1NGMRYUqzQ6yvBRZ8XqFg">av Linda Modig (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3155 av Linda Modig (C)</title>
          <idno type="rdwebb">H8023155</idno>
          <rs type="number">3155</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H8023155/text</ref>
          <ref type="dokument_url_html">http://data.riksdagen.se/dokument/H8023155</ref>
          <ref type="dokumentstatus_url_xml">http://data.riksdagen.se/dokumentstatus/H8023155</ref>
          <ref type="docx">http://data.riksdagen.se/fil/04101492-97FB-4FE6-9214-F9A6C8FB9E21</ref>
          <ref type="pdf">http://data.riksdagen.se/fil/7B688B59-4196-4DC5-B7B0-3105873628E4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RfufXwvSiMpA1GTPmBbo7x" type="signed"/>
        <correspContext corresp="i-RfufXwvSiMpA1GTPmBbo7x">
          <note type="signatory" corresp="i-A1NGMRYUqzQ6yvBRZ8XqFg"/>
        </correspContext>
        <correspAction type="submitted" xml:id="i-LgyePCfvaBhZTDZ5jBBvEN">
          <date when="2020-10-06"/>
          <time when="13:08:58"/>
        </correspAction>
        <correspAction type="reviewed" xml:id="i-UPynqdckepj5CK3Bpi62jU">
          <date when="2020-10-06"/>
          <time when="14:49:02"/>
        </correspAction>
        <correspAction type="referred" xml:id="i-TcdmvAZtQQZ3pvsYZptB9S">
          <date when="2020-10-14"/>
        </correspAction>
        <correspAction type="assigned" xml:id="i-Hg84TKeeADDGnLf7vWbK8P">
          <date when="2021-09-09"/>
          <time when="14:37:05"/>
        </correspAction>
        <correspContext corresp="i-Hg84TKeeADDGnLf7vWbK8P">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-GDjPSkNnavKMJG8jWGNprD"/>
        <correspContext corresp="i-GDjPSkNnavKMJG8jWGNprD">
          <ref type="uppgift">2020/21:NU17</ref>
          <ref type="ref_dok_id">H801NU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU17</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Wc57kfYfD38TukRM8mwFk9"/>
        <correspContext corresp="i-Wc57kfYfD38TukRM8mwFk9">
          <ref type="uppgift">2020/21:NU18</ref>
          <ref type="ref_dok_id">H801NU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU18</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JK516D2GSZ8k2y9y3ydGCK"/>
        <correspContext corresp="i-JK516D2GSZ8k2y9y3ydGCK">
          <ref type="uppgift">2020/21:JuU25</ref>
          <ref type="ref_dok_id">H801JuU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU25</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3155 av Linda Modig (C) Effektiviserad gruvprövning</div>
      </div>
      <div type="motBody">
        <div type="motProposal" subtype="förslag">
          <head xml:id="i-VneGznrwdVTctY7Tmrqvdf">
            Förslag till riksdagsbeslut
          </head>
          <list style="ol">
            <item xml:id="i-FduFdJsqfcwJYkdCvUmhKE">
              Riksdagen ställer sig bakom det som anförs i motionen om att
              överväga att öka resurserna till berörda myndigheter och domstolar
              i gruvprövningsprocessen och tillkännager detta för regeringen.
            </item>
            <item xml:id="i-Fpi51b9SHWGMV9c6VXhi8C">
              Riksdagen ställer sig bakom det som anförs i motionen om att
              göra en översyn och modernisering av minerallagen och tillkännager
              detta för regeringen.
            </item>
            <item xml:id="i-7zJxmPS33WMXvFmG6Bwq7A">
              Riksdagen ställer sig bakom det som anförs i motionen om att
              koncentrera prövningen enligt 3–4 kap. miljöbalken i bearbetningskoncessionsärenden
              till en länsstyrelse och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-RP8on81ZF4SDQnBvsM3qEY">
            Motivering
          </head>
          <p xml:id="i-3fehiZPQFGsB2cUTLzmP2U">
            Att hitta och utveckla en ny fyndighet, att prospektera, är en
            förutsättning för att starta en ny gruva. Det är tidskrävande
            och kräver stor kunskap. För ett land som vill ha en aktiv och
            långsiktigt hållbar gruvnäring är en omfattande prospektering
            a och o. Intresset att prospektera i Sverige och därmed kartlägga
            berggrunden och dela dessa data ligger sedan flera år på historiskt
            låga nivåer. Sverige fortsätter relativt sett halka neråt på Fraserinstitutets
            ranking över attraktiva länder att prospektera i. Medan Sveriges
            geologiska potential är oförändrad är det istället policyfrågor
            och politisk stabilitet som ändrats i negativ riktning.
          </p>
          <p xml:id="i-B1WCVLBnn4i2j4CwGz4x5U">
            Inte heller har EU:s behov av kritiska metaller upphört. Snarare
            tvärtom. EU-kommissionen varnar nu för att klimatmålen hotas på
            grund av brist på råvaror som till exempel metaller till batterier.
            I sin uppdaterade lista återfinns nu 30 material som bedöms som
            kritiska för vårt samhälle och för välfärden.
          </p>
          <p xml:id="i-RJ6wDB3Gf2AFXE4cuFSnPM">
            Den 3 september 2020 släppte EU-kommissionen den uppdaterade
            listan för kritiska råvaror för EU. Den allra första listan omfattade
            15 stycken, den förra 27 och nu åter­finns 30 olika material.
            Nya är bland annat litium, som bland annat används för batterier
            och energilagring, och strontium, som används för magneter i elbilar.
            Enligt kommissionens bedömning kommer det att behövas upp till
            18 gånger mer litium och fem gånger mer kobolt 2030 för att unionen
            ska kunna uppnå sitt klimatmål.
          </p>
          <p xml:id="i-TShPu37eaK62WXzzvUNAgr">
            En stor del av produktionen av de kritiska materialen sker utanför
            EU. Det finns däremot en betydande mängd fyndigheter av kritiska
            material inom EU, bland annat i Sverige. I Sverige har vi kända
            fyndigheter av bland annat antimon, flusspat, fosfat­mineral,
            grafit, kobolt, PGE, REE, och volfram.
          </p>
          <p xml:id="i-4ajLwheiWE1VS7nifpVdFM">
            EU-kommissionens lista visar att utmaningarna för Europas råvaruförsörjning
            ökar kontinuerligt. Tillgången på kritiska råvaror är hotad då
            produktionen inom EU är låg eller obefintlig. Nuvarande produktion
            sker också ofta i ett fåtal icke-demokratier liksom, i vissa fall,
            konfliktdrabbade länder. Bristen på de kritiska råvarorna påverkar
            möjligheterna till att ta fram den teknik som behövs för energiomställning
            och klimat­åtgärder. Annat som påverkas är arbetstillfällen och
            inte minst försvarsberedskapen.
          </p>
          <p xml:id="i-ax2Tf17EM55p8nXqu7nwe">
            Ingen gruva har startat i Sverige sedan 2012. Regeringen har
            genom sin passivitet och oförmåga allvarligt försämrat Sveriges
            position som en av Europas ledande gruvnationer. Prövningsprocessen
            har gått i baklås och avstannat. Ärenden med överklagade och hänskjutna
            ansökningar om bearbetningskoncessioner hos regeringen ligger
            till sig år efter år. HFD:s dom i Norra Kärr-målet (mål nr 2047-14)
            kom för tre år sedan och ändrade, över en natt, förutsättningarna
            för tillståndsprövning av svensk gruvverksamhet på ett oförutsebart
            och genomgripande sätt.
          </p>
          <p xml:id="i-2ykTdw1cfv3yYdEZF5CCqy">
            Bland de fem ärenden som samlar damm på regeringens bord finns
            det principiellt viktiga Laver-ärendet. Det är Bolidens ansökan
            om en kopparfyndighet, i paritet med Aitik. Även detta ärende
            – oavsett utgången i regeringens beslut – kommer sannolikt att
            överklagas till HFD, på grund av dess prejudicerande värde och
            det akuta behovet av ett förutsebart rättsläge. En sådan eventuell
            prövning fördröjs och förlängs givetvis, för varje dag regeringen
            inte avgör ärendet.
          </p>
          <p xml:id="i-VxDB5WkprMi7EGS1tgWxrU">
            Det är uppenbart att flera åtgärder behöver vidtas skyndsamt
            för att säkra Sveriges attraktionskraft som prospekterings- och
            gruvland.
          </p>
          <p xml:id="i-FQEWNHr7L5EYneD5XCA8EF">
            En viktig faktor för en effektiviserad gruvprövning är att alla
            delar i rättskedjan och prövningsprocessen är tillräckligt resurssatta.
            Gruvärenden handläggs i mark- och miljödomstol. Enligt Sveriges
            domstolars budgetunderlag 2020–2022 kan sådan tillståndspliktig
            industriell verksamhet, om tillstånd inte meddelas inom rimlig
            tid, leda till att stora investeringar helt uteblir eftersom ekonomin
            inte längre tillåter satsningen. Enligt proposition 2017/18:243
            Vattenmiljö och vattenkraft är mål om prövning av vattenverksamhet
            generellt mer arbetsamma än genomsnittliga miljömål. Den genomsnittliga
            kostnaden för ett miljömål i mark- och miljödomstol är omkring
            82 000 kronor. I gruvärenden är en kombinerad prövning av såväl
            vattenverksamhet som miljöfarlig verksamhet mer regel än undantag.
            Det är bl a den omständigheten som gör dessa mål komplexa och
            arbetskrävande. När nu omprövningen av vattenkraften inom en 20-årsperiod
            ska ske kommer mark- och miljödomstolarna som ansvariga prövnings­myndigheter
            belastas kraftigt. Sveriges domstolar har ännu inte tillförts
            några ekonomiska resurser för att hantera den kommande verksamheten
            avseende omprövning av vattenkraften. Redan idag är rådmän, tekniska
            råd och beredningspersonal hårt belastade och mark- och miljödomstolarna
            kommer ha en nyckelroll för genomförandet av omprövning av vattenkraften.
            Tillförs inte nödvändiga resurser för att hantera omprövning av
            vattenkraften kommer det, enligt Sveriges domstolars bedömning,
            att påverka all övrig verksamhet vid mark- och miljödomstolarna
            och handläggningstiderna blir sannolikt orimligt långa under ett
            stort antal år. Idag har mark- och miljödomstolen vid Umeå tingsrätt
            en central roll för svensk gruvprövning, då det är den mark- och
            miljödomstol som handlägger flest ansökningar om tillstånd till
            gruvdrift och dylika omprövningsärenden. Den är redan och sedan
            lång tid hårt belastad av flera och komplexa ärenden och står
            inför utmaningar på rekryteringssidan. För att dessa tillståndsprocesser
            inte ska pågå orimligt länge måste därför Mark- och miljödomstolen
            vid Umeå tingsrätt tillföras nödvändiga resurser. Behovet av nödvändiga
            resurser gäller även övriga berörda myndigheter som t ex ansvariga
            länsstyrelser och Havs- och vattenmyndigheten. Längre fram i motionen
            föreslås en verksamhetsförändring gällande genomförandet av länsstyrelsernas
            prövning. Intill dess att en sådan eventuell verksam­hetsförändring
            genomförs, är det viktigt att de länsstyrelser som ansvarar för
            dessa prövningar har de personella resurser och den kompetens
            som krävs för att hantera dessa ärenden på ett skyndsamt och rättssäkert
            sätt.
          </p>
          <p xml:id="i-DSkwgSL7Fav3HxPfAuUyP4">
            Regeringen kan förutom att börja avgöra bearbetningskoncessionsärenden,
            låta utreda och göra en genomgripande översyn och modernisering
            av minerallagen. Sverige behöver en reform som bl a beaktar Sveriges
            folkrättsliga åtaganden gentemot det samiska folket och den internationella
            diskussionen om konceptet ”social license to mine”, nämligen den
            berörda befolkningens acceptans för en gruva. Idag är NIMBY, Not
            in my backyard-fenomenet påtagligt när det kommer till prospektering
            och gruvdrift.
          </p>
          <p xml:id="i-TwiP4NocUUXqAGVqNVhv7m">
            Ett annat förslag är att koncentrera prövningen enligt 3–4 kap.
            miljöbalken om de svåra avvägningarna mellan motstående markanvändningsanspråk
            till en länsstyrelse istället för dagens 21. Det har visat sig
            svårt för vissa länsstyrelser att tillämpa miljö­balkens hushållningsbestämmelser
            på ett adekvat sätt. Att koncentrera prövning och möjligen tillsyn
            av gruvverksamheter till en eller ett par myndigheter, skulle
            liksom i andra fall, där koncentration sedan år 2012 är vanligt
            förekommande inom läns­styrelsernas verksamhet, kunna vara ett
            sätt att åstadkomma en högre effektivitet, en mer rationell användning
            av resurser samt att säkerställa en fungerande rättssäkerhet.
            Ärendens komplexitet och behovet av likformigt utförande är sådana
            omständigheter som talar för att en koncentration skulle vara
            motiverad. Det skulle skapas en tydlighet om myndighetens ansvar
            och myndigheten skulle ha goda förutsättningar att bygga kompetens.
          </p>
        </div>
        <div type="motSignatures">
          <list>
            <item xml:id="i-Ee2pnxUHsawoDeT6G3NVsf">
              Linda Modig (C)
            </item>
          </list>
        </div>
      </div>
    </body>
  </text>
</TEI>
