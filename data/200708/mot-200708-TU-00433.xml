<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00433">
  <teiHeader>
    <fileDesc>
      <titleStmt>
        <title>Infrastruktur i Skåne</title>
        <author corresp="i-UmhVhzFM3Rs65aFjMTgRvj">av Anne-Marie Pålsson m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastruktur i Skåne</title>
          <idno type="rdwebb">GV02T433</idno>
          <rs type="number">T433</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T433/text</ref>
          <ref type="dokument_url_html">http://data.riksdagen.se/dokument/GV02T433</ref>
          <ref type="dokumentstatus_url_xml">http://data.riksdagen.se/dokumentstatus/GV02T433</ref>
          <ref type="doc">http://data.riksdagen.se/fil/A2F3B2AF-6828-42E7-BA0D-147264C88FE9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JwCAPrnin3ydHLFqNxeimg</idno>
            <name>Mats Sander</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BTT4KmhANXmGX5MoaLfFg9</idno>
            <name>Margareta Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MGs2jd2pNs8zvRaeYPLwcR</idno>
            <name>Inge Garstedt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NsEcawcPFxG7A1XTHfWDbD</idno>
            <name>Christine Jönsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-425Q6s5GbQ4PVf8MroZHeD</idno>
            <name>Sven Yngve Persson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-S8BBKfHh5NqEmsuWmXM5q</idno>
            <name>Marie Weibull Kornias</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GiQwAM9FyCfg9tMbUzoEAg</idno>
            <name>Göran Montan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6n4UMJ5Jq36EmnjPSSJDxB</idno>
            <name>Staffan Appelros</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C4JLqwVqCAqtA7Qgn3RGn7" type="signed"/>
        <correspContext corresp="i-C4JLqwVqCAqtA7Qgn3RGn7">
          <note type="signatory" corresp="i-UmhVhzFM3Rs65aFjMTgRvj"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-JwCAPrnin3ydHLFqNxeimg"/>
          <note type="signatory" corresp="i-BTT4KmhANXmGX5MoaLfFg9"/>
          <note type="signatory" corresp="i-jzGaaesAq8sGFLrFKnaY8"/>
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-MGs2jd2pNs8zvRaeYPLwcR"/>
          <note type="signatory" corresp="i-NsEcawcPFxG7A1XTHfWDbD"/>
          <note type="signatory" corresp="i-425Q6s5GbQ4PVf8MroZHeD"/>
          <note type="signatory" corresp="i-S8BBKfHh5NqEmsuWmXM5q"/>
          <note type="signatory" corresp="i-GiQwAM9FyCfg9tMbUzoEAg"/>
          <note type="signatory" corresp="i-6n4UMJ5Jq36EmnjPSSJDxB"/>
        </correspContext>
        <correspAction xml:id="i-3GxwHQmT7DTCoQbNjjxL6L" type="referral">
          <date when="2007-10-16"/>
        </correspAction>
        <correspAction xml:id="i-FeowEKtfSccJpEEWmQ1YXq" type="dismissal">
          <date when="2007-10-16"/>
        </correspAction>
        <correspAction xml:id="i-G5eihM1ME2KFYBC61jWXHo" type="numbering">
          <date when="2007-10-08"/>
        </correspAction>
        <correspAction xml:id="i-AEemLFBrb4VZiUpwKKvMkn" type="submission">
          <date when="2007-10-04"/>
        </correspAction>
        <correspAction xml:id="i-75VysjMjveJFkv8jPaN2NM" type="transfer">
          <date when="2007-10-04"/>
        </correspAction>
        <correspAction xml:id="i-DaCimxHVaDfuZdxfgdJeCe" type="assigned"/>
        <correspContext corresp="i-DaCimxHVaDfuZdxfgdJeCe">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7BTP9484FEFHnyXMy3tzpW" type="motBody">
        <div xml:id="i-2L7riVLk5R2SNwFYyawaUV" type="motProposal" subtype="förslag">
          <head xml:id="i-Nvs7yLvCHLXe6pieXeYfmm">
            Förslag till riksdagsbeslut
          </head>
          <list xml:id="i-8nhmAGrymmAbk5WbPbwDAi" style="ol">
            <item xml:id="i-DDu4CPkNk2Rb7yosa5WMHM">
              Riksdagen tillkännager för regeringen som sin mening vad som
              anförs i motionen om att de nationella och regionala vägarna och
              järnvägarna i Skåne tillförs en större andel av landets samlade
              infrastrukturmedel.
            </item>
            <item xml:id="i-9PkmYkmYjmN8wmq2cETtKQ">
              Riksdagen tillkännager för regeringen som sin mening vad som
              anförs i motionen om en utbyggnad av E 22 till fyrfilig väg.
            </item>
            <item xml:id="i-TtQyX7t1FM1xGLahNyc9xk">
              Riksdagen tillkännager för regeringen som sin mening vad som
              anförs i motionen om att Region Skånes regionala plan för transportinfrastruktur
              (RTI-planen) bör tillmätas större betydelse för fördelningen av
              de nationella infrastruktursatsningarna.
            </item>
            <item xml:id="i-Qn6h1NisneaviW1xxNQZG">
              Riksdagen tillkännager för regeringen som sin mening vad som
              anförs i motionen om Skånes hamnar, järnvägar och flygplatser.
            </item>
          </list>
        </div>
        <div xml:id="i-7dNCNtvUgHGTH7eSzZTcMX" type="motContent">
          <head xml:id="i-BZbVahHa8j3pzNQZT8vsZ5" type="h1">
            Motivering
          </head>
          <p xml:id="i-Eue7bc8uWNEv2SXDzUAAVu">
            Sverige är ett litet land som är beroende av världen runt omkring
            oss. Vår handel med andra länder ger oss ekonomisk tillväxt och
            är en grundförutsättning för vårt lands välstånd. För att såväl
            inrikes- som utrikeshandel skall kunna bedrivas på ett effektivt
            sätt krävs goda kommunikationer.
          </p>
          <p xml:id="i-UgnrfPfhNuRQHzANF7U1DU">
            Effektiva transporter samt en väl utbyggd och modern infrastruktur
            utgör grundläggande förutsättningar för tillväxt och utveckling.
            Ökad sysselsättning och bättre näringsklimat kräver ett tillgängligt
            och effektivt transportsystem. Förutom att infrastrukturen är
            avgörande för företagens möjligheter att växa är den också central
            för var människor kan bo, arbeta och studera samt hur folk får
            vardagslivet att fungera. Möjligheten att transportera varor och
            att resa, inom landet och dess regioner samt till och från omvärlden,
            är avgörande för hur Sverige och Skåne skall kunna ta till vara
            de nya möjligheter som utkristalliseras kring södra Östersjön.
          </p>
          <p xml:id="i-XCBZ1HMTAWoE93WXuE7yri">
            För att säkerställa att dessa möjligheter tillvaratas måste de
            nationella och regionala vägarna och järnvägarna i Skåne tillföras
            en större andel av landets samlade infrastrukturmedel, så att
            medlen står i rimligare proportion till behovet av infrastruktursatsningar,
            antal invånare och antal olyckor.
          </p>
          <p xml:id="i-RU3U6RPja1bGWgzs9NSe2c">
            Även kollektivtrafiken har en viktig roll i infrastrukturpolitiken.
            Kollektivtrafiken fyller en viktig roll och bidrar till arbetsmarknadsförminskning,
            regional utveckling och tillväxt. Den minskar även miljöproblem
            och trängsel och ökar rörligheten för barn och äldre.
          </p>
          <p xml:id="i-VoCUQbNnHFUumFw4xKVtp5">
            Kollektivtrafiken kan i många fall förbättras genom avreglering
            och genom att fler trafiktjänster upphandlas av privata företag.
            Vi anser att konkurrensutsatt näringsverksamhet skall bedrivas
            av privata företag. Därför är det angeläget att lagen om offentlig
            upphandling tillämpas på ett sådant sätt att konkurrens inte missgynnas.
          </p>
          <head xml:id="i-6x8g38xYMGMPpS7VCHM9AZ" type="h2">
            Kommunikationsknutpunkt Skåne
          </head>
          <p xml:id="i-HeQ2pPT7R4K4mj6sWYMFMS">
            Skånes geografiska läge i södra Östersjön ger utomordentligt
            goda förutsättningar för utveckling och tillväxt. Öresundsbrons
            framgångar kommer inom kort att generera kapacitetsproblem. Då
            behöver Öresundsbron kompletteras med ytterligare en fast förbindelse.
            Även integrationen kräver väl fungerande förbindelser både i södra
            och norra Öresundsregionen. En fast förbindelse mellan Helsingborg
            och Helsingör är ett naturligt led i den infrastrukturella ringlinje
            som rent fysiskt bör förbinda västra Skåne och östra Själland.
            Därför är det dags att slå fast en tidtabell för den fasta förbindelsen
            mellan Helsingborg och Helsingör.
          </p>
          <p xml:id="i-MLDCMc1pzjqDX6TJAoRpaS">
            Med de fasta förbindelserna över Öresund tillsammans med Stora
            Bält-bron öppnas nya möjligheter för samverkan och effektiva transportlösningar
            till och från Europa. I framtiden kommer den fasta förbindelsen
            över Fehmarn bält ytterligare att förstärka den utvecklingen.
          </p>
          <p xml:id="i-XWiXgaqwm1ZwYNKnJx5hyZ">
            Potentialen för ökad handel med länderna i Central- och Östeuropa
            är också stor. Men avgörande för att Skåne, och i förlängningen
            även Sverige, skall kunna dra nytta av alla de utvecklingsmöjligheter
            som erbjuds är att det finns ett väl fungerande transportsystem
            med hög kvalitet. I det perspektivet är förbindelserna med Europa
            betydelsefulla, men Skånes förbindelser med övriga Sverige är
            också viktiga.
          </p>
          <head xml:id="i-FwnoPpWUb1VBr6kPVJca6D" type="h2">
            Felande länkar avseende det skånska vägnätet
          </head>
          <p xml:id="i-SccUAM1MQuCi3QYisEsmmB">
            Skåne är genom sitt geografiska läge ett viktigt transitområde
            för övriga Sverige. I dagsläget är dessvärre det skånska vägnätet
            i stort behov av upprustning och nya projekt måste komma till
            stånd. Utbyggnaden av de felande länkar i vägnätet som skall länka
            samman övriga delar av Sverige med kontinenten måste snarast behandlas
            och tidigareläggas.
          </p>
          <p xml:id="i-7ootsoDqyf4fzAYJeCp3HT">
            Dessvärre kan vi konstatera att den tidigare regeringens infrastrukturpolitik
            tydligt har påverkats av Miljöpartiets och Vänsterpartiets utvecklings-
            och tillväxtfientliga inställning, vilket bland annat har inneburit
            att en rad viktiga projekt senarelagts.
          </p>
          <p xml:id="i-5c6HnUAStZzsSbz4U57fxh">
            De betydelsefulla projekt som tyvärr senarelagts är:
          </p>
          <list xml:id="i-RLnA2cycbNkACa6ruARw9Z" style="ul">
            <item xml:id="i-SEG5qupUTjHhapqCBVPJkv">
              E 6:an TrelleborgVellingeHelsingborg
            </item>
            <item xml:id="i-DB8fF8EhyDw2b7EPuYN8dj">
              E 22:an MalmöLundKristianstadKalmar
            </item>
            <item xml:id="i-BMRrsQvSCEVYhMKxNb1AUy">
              E 4:an HelsingborgStockholm
            </item>
            <item xml:id="i-8QUjdPjVHEyv96iXr9AV8c">
              E 65:an YstadMalmö
            </item>
          </list>
          <p xml:id="i-V99Zf2XgFDGjXiuDZkf2G3">
            Dessa viktiga transportleder måste i sin helhet ges motorvägsstandard,
            så att de svarar mot såväl nuvarande och framtida transportbehov.
          </p>
          <p xml:id="i-TC4diEFHhiv6MMLuFsfLtz">
            Den tidigare regeringens saktfärdighet avseende resurstilldelning
            för vägsatsningar har inneburit att flera angelägna vägutbyggnader
            har fått senareläggas. Vi anser därför att alternativ finansiering,
            exempelvis PPP (public-private partnership), som är en metod som
            kan finansiera nyinvesteringar i vägar under en period av 2025
            år, bör kunna genomföras vid vissa större och angelägna projekt.
          </p>
          <head xml:id="i-TiFraTsZdJQ2swSFUrCsfj" type="h2">
            Öka betydelsen av RTI-planen
          </head>
          <p xml:id="i-UkeSPeqYXeUziaU6TPunA5">
            På många håll är infrastrukturen eftersatt i Skåne. Dessutom
            används Skåne som transitlandskap för transporter till och från
            Sverige, vilket gör att vägarna slits extra mycket. Behovet av
            omfattande förstärkning av infrastrukturen i Skåne kan därför
            inte nog understrykas. Det är angeläget att verka för lösningar
            som gör transporter till sjöss, på vägar och järnvägar både säkra
            och snabba.
          </p>
          <p xml:id="i-2yTmv1RJK3vYvcUtrVv2j5">
            Det behövs ett samlat grepp kring infrastrukturutbyggnaden i
            Skåne. Inte minst ur miljösynpunkt är ett helhetsgrepp väsentligt
            så att åtgärder till miljöns fromma också vägs in från början.
            Infrastrukturplaneringen skall ske i samspel mellan olika aktörer
            och göras mot bakgrund av bra beslutsunderlag som är allsidiga
            och håller hög kvalitet.
          </p>
          <p xml:id="i-3mR31c7nsf9HhJ1peGAYPV">
            I det sammanhanget är Region Skånes arbete med den regionala
            planen för transportinfrastruktur (RTI-planen) central. Framför
            allt är det viktigt att Region Skånes medverkan vid planeringen
            väger tungt. Det är vår uppfattning att betydelsen av de prioriteringar
            som görs på regional nivå inom ramen för RTI-planen bör öka i
            samband med fördelningen av de nationella infrastruktursatsningarna.
          </p>
          <head xml:id="i-8fygRZw4D79WoFFtfYLA3J" type="h2">
            Skånes hamnar är viktiga för Sverige
          </head>
          <p xml:id="i-Hxwr6SMYomiEx5mQwpJsdG">
            Skånes närhet till de stora marknaderna i Europa medför att stora
            delar av den svenska exporten och importen går via skånska hamnar.
            EU:s utvidgning österut talar för fortsatt växande handelsutbyte,
            större godstransportvolymer och därmed fler färjeleder österut.
            Därför blir det allt viktigare att se till att infrastrukturen
            till och från hamnarna fungerar väl. Ledorden skall vara snabbhet,
            säkerhet och effektivitet.
          </p>
          <p xml:id="i-4rpY9oFx269pecS3Bjm4R7">
            En stor del av Sveriges utrikeshandel transporteras på fartyg
            och färjor. De skånska hamnarna har här stor betydelse, inte minst
            Trelleborg och Helsingborg som i dag är Sveriges i storlek andra
            och tredje hamn i godston räknat. Malmö hamn har efter sammangåendet
            med Köpenhamns hamn expanderat väldigt. Hamnarna i Ystad, Simrishamn
            och Åhus utgör även de var och en för sig viktiga länkar för godset
            till sjöss. Godsmängden har ökat och fortsätter enligt prognoserna
            att öka. Utvecklingspotentialen för hamnarna i Skåne är stor.
            Betydande investeringar pågår och kommer under de närmaste åren
            att göras.
          </p>
          <p xml:id="i-7aGh3HBfVRDMM2kogqh8Ff">
            Under hösten 2007 presenterades Hamnstrategiutredningen (SOU
            2007:58) vari Trelleborgs, Helsingborgs och Malmö hamn utpekas
            som strategiska hamnar i det svenska transportnätet. Hamnarna
            är därmed av nationellt intresse. Behovet av ett fullgott infrastrukturnät
            i anslutning till dessa hamnar är därmed av yttersta vikt. I sammanhanget
            bör också Ystad hamn nämnas som ett viktigt komplement till Trelleborgs
            hamn.
          </p>
          <p xml:id="i-RRdK99woMNZdJC2TYh6fgV">
            Genom Skåne transporteras en stor godsmängd via hamnarna och
            Öresundsbron varvid färje- och järnvägstransporter konkurrerar
            med varandra. I det sammanhanget är det viktigt att konkurrensneutralitet
            råder mellan olika transportsätt. I dag ges sjöfarten i Öresund
            och södra Östersjön, genom statliga avgifter, sämre konkurrensvillkor.
            Staten ger i dag järnvägstrafiken över Öresundsbron fördelar samtidigt
            som sjöfarten i denna del av Sverige missgynnas genom Sjöfartsverkets
            avgifter. Vi tycker inte att det är rimligt att staten, genom
            snedvriden avgiftspolitik, ger sjöfarten sämre konkurrensförutsättningar
            än andra transportslag, speciellt eftersom sjöfarten får anses
            vara minst miljöstörande med hänsyn till fraktad godsmängd.
          </p>
          <head xml:id="i-XhsJn6LQxy6Y6q7SAzaqi4" type="h2">
            Den skånska järnvägen är en nationell angelägenhet
          </head>
          <p xml:id="i-RRhRhiArAnxwtHmA9ZGKaN">
            Ungefär 50 procent av Sveriges utrikeshandel i kronor räknat
            transporteras via de skånska hamnarna och Öresundsbron. Järnvägens
            fortsatta utveckling och långsiktiga lösning för godsstråken genom
            Skåne är därför en nationell angelägenhet.
          </p>
          <p xml:id="i-PxdDvLaxW6WPMDnjgbb9iH">
            Vi anser att det är angeläget att påbörjade järnvägsprojekt såsom
            Västkustbanan med bland annat tunnel genom Hallandsåsen och Södra
            stambanan fullföljs snarast och att beslut om ett yttre godsspår
            tas. Citytunneln med den så kallade Lockarpsshunten bör också
            fullföljas. Vi vill emellertid understryka att Citytunneln inte
            löser alla problem med järnvägstransporterna i Skåne, allra minst
            för godstransporterna. Den stora flaskhalsen i det skånska järnvägsnätet
            är alltjämt att endast två järnvägsspår går mellan Malmö och Lund.
            Behovet är trängande av en utökning till fyra spår på sträckan.
            Även järnvägsspåren norrut från Malmö mot Helsingborg är i behov
            av ytterligare spår.
          </p>
          <p xml:id="i-P7Taeqa9E53FhhLDfc14cn">
            Ökad godstrafik från hamnen i Ystad samt ökad persontrafik medför
            att järnvägen mellan Ystad och Malmö behöver byggas ut. Även rangerbangården
            i Ystad behöver åtgärdas för att klara godstrafiken. En översyn
            bör snarast inledas så att beslut om utbyggnad kan fattas.
          </p>
          <head xml:id="i-StRzX4GTnaY8ukhJWBZtEB" type="h2">
            Stor potential för skånska flygplatser
          </head>
          <p xml:id="i-PJVrtkKmEj2hDrfLHQDNXx">
            Tågtrafiken över Öresundsbron har blivit en framgångshistoria,
            som bidrar till integrationen i regionen. Utvecklingen i regionen
            medför att flygtrafiken beräknas få en betydande expansion. Detta
            har nu även utredningen om Framtidens flygplatser (SOU 2007:70)
            visat. I utredningen har Malmö/Sturup flygplats utsetts till en
            flygplats av nationell betydelse samt Ängelholms och Kristianstads
            flygplatser till regionalt viktiga flygplatser. Det är nu viktigt
            att följa intentionerna i utredningen i syfte att möta såväl dagens
            som framtidens möjligheter. Eftersom Kastrup på egen hand har
            svårt att möta efterfrågan diskuterar Kastrups och Sturups flygplatser
            hur de via ett samarbete tillsammans skall kunna möta den förväntade
            ökningen av flygtrafiken. För att ett sådant samarbete skall bli
            fruktsamt måste förbindelserna mellan flygplatserna vara goda.
            Därför anser vi att det är angeläget att se över och snarast fatta
            beslut angående hur Sturup och Kastrup kan länkas samman med järnväg.
            Vi är också positiva till att privata initiativ ges möjlighet
            att ytterligare bidra till Sturups utveckling.
          </p>
          <p xml:id="i-N4HWmfKKR9YrDVmr2VegGK">
            Ängelholms flygplats är mycket betydelsefull för företag och
            människor i Nordvästskåne. Flygplatsen kan idag, i spåren av sin
            expansion, erbjuda såväl inrikes- som utrikesresor. På samma sätt
            är Kristianstad Airport betydelsefull för nordöstra Skåne.
          </p>
          <head xml:id="i-AR5SN3T2QdvxqsUcecWz97" type="h2">
            Från ord till handling
          </head>
          <p xml:id="i-5UbE2JrFy1nxQm4sDKLLtg">
            En väl utbyggd infrastruktur är en förutsättning för att Skåne
            och hela Sverige skall kunna växa och utvecklas. Regeringen måste
            ta sitt ansvar för Sveriges fortsatta utveckling och tillväxt
            på allvar.
          </p>
        </div>
        <div xml:id="i-5XZ71w67cpLrWRZYUwa4Ec" type="signatureBlock">
          <list xml:id="i-LHKevbmTNHb7wFpHoPp4uM">
            <item xml:id="i-HPrimt6XNeXTJFTWSZZ5dy" who="i-UmhVhzFM3Rs65aFjMTgRvj" type="signature">
              Anne-Marie Pålsson (m)
            </item>
            <item xml:id="i-KMyeGGQb4dJw1UUrKqTxW6" who="i-3yGB8i2p5vZhm4Sy536rgC" type="signature">
              Anders Hansson (m)
            </item>
            <item xml:id="i-9CfH4hoS3u142CWLZyfsgb" who="i-BNPcdNmACXycfvLR8wqbHp" type="signature">
              Ann-Charlotte Hammar Johnsson (m)
            </item>
            <item xml:id="i-A5AinPq3XcgssqwZvBfEmN" who="i-9xarzmckV5SS8EyJPN5b3x" type="signature">
              Hans Wallmark (m)
            </item>
            <item xml:id="i-B7JfpwzczgfXTCLq6dk7Cq" who="i-JwCAPrnin3ydHLFqNxeimg" type="signature">
              Mats Sander (m)
            </item>
            <item xml:id="i-MnCxhy5T1sBrTqJTHHfVL" who="i-BTT4KmhANXmGX5MoaLfFg9" type="signature">
              Margareta Pålsson (m)
            </item>
            <item xml:id="i-VotEQD8BNxi43UBhaH61j8" who="i-jzGaaesAq8sGFLrFKnaY8" type="signature">
              Olof Lavesson (m)
            </item>
            <item xml:id="i-UJX9b5PL5UfC7KJV3QuwtA" who="i-Ev13DrJjHbo85jEmQ5EPLM" type="signature">
              Ewa Thalén Finné (m)
            </item>
            <item xml:id="i-7x8aggoD2MEoNK1JnmxmXT" who="i-MGs2jd2pNs8zvRaeYPLwcR" type="signature">
              Inge Garstedt (m)
            </item>
            <item xml:id="i-M5JuB3AnUhjZSRAdFFD6F4" who="i-NsEcawcPFxG7A1XTHfWDbD" type="signature">
              Christine Jönsson (m)
            </item>
            <item xml:id="i-WF3PTG4t3Z9MbZ5Mcr9enF" who="i-425Q6s5GbQ4PVf8MroZHeD" type="signature">
              Sven Yngve Persson (m)
            </item>
            <item xml:id="i-J8hXkUhJ1UbVfynCShnTHD" who="i-S8BBKfHh5NqEmsuWmXM5q" type="signature">
              Marie Weibull Kornias (m)
            </item>
            <item xml:id="i-WKPMieQU5U5UteNWhh7cDY" who="i-GiQwAM9FyCfg9tMbUzoEAg" type="signature">
              Göran Montan (m)
            </item>
            <item xml:id="i-LkKMyBEKeDK96GhBFjf8yc" who="i-6n4UMJ5Jq36EmnjPSSJDxB" type="signature">
              Staffan Appelros (m)
            </item>
          </list>
        </div>
      </div>
    </body>
  </text>
</TEI>
