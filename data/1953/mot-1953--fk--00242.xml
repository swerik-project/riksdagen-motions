<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__242/mot_1953__fk__242-001.pdf"/>
      <fw xml:id="i-SHviHsADXHoAffn8Ed3zsv">
        Motioner i Första kammaren, nr 242. 13
      </fw>
      <div type="motHeader" xml:id="i-KC5dnWztTMp2x25KN5db1B">
        <div type="motTitle" xml:id="i-JUxvjBGWPRU72mbsZorPRH"/>
        <div type="motSubmissionInfo" xml:id="i-8sn75yWybmek7xfUxaSSAy"/>
      </div>
      <div type="motBody" xml:id="i-TrzVyRU32bHtXSzM4Gy2bJ">
        <div xml:id="i-RE4dpB5JRjZSKJsReKfoSe">
          <p xml:id="i-S9Yk9nZujp3y96ZgiNYWqq">
            Nr 242.
          </p>
          <p xml:id="i-ELKqdTHDRrnyX9DtntnHjZ">
            Av fru Sjöström-Bengtsson m. fl., om anslag till bidrag till
            nya förskolor för döva småbarn.
          </p>
          <p xml:id="i-EqHxyNpTvaCtCchKvmfUnn">
            I statsverkspropositionen, åttonde huvudtiteln, till innevarande
            års riks- dag har Kungl. Maj:t under punkt (278) 69 Bidrag till
            förskolor och skol- hem för döva barn föreslagit riksdagen att
            för budgetåret 1953/54 anvisa ett förslagsanslag av 150 000 kronor,
            eller samma anslag som beviljats för budgetåret 1952/53. Skolöverstyrelsen
            hade föreslagit att statsbidrag skulle beräknas för ytterligare
            fyra skolor, enär intresset för omhändertagande av de döva småbarnen
            för närvarande är mycket stort ute i landet. Översty- relsen säger
            sig också ha kännedom om vissa bestämda planer på inrättande av
            förskolor för ifrågavarande barn. Alltsedan staten helt övertog
            skolorna för döva barn i skolpliktig ålder har statsbidrag utgått
            till förskolorna. Enligt $ 1 i kungl. kungörelsen 343/ 1938 utgår
            statsbidrag till anstalt, som av Kungl. Maj:t godkänts såsom för-
            skola eller skolhem för dövstumma barn. Vid stadgans tillkomst
            fanns två sådana förskolor, en i Göteborg, inrättad redan 1902,
            och en i Stockholm, inrättad 1925. En skola i Degernäs inrättades
            budgetåret 1949/50 och en i Borås 1950/51. 1932 års dövstumutredning,
            som utförligt behandlade skälen för ett tidigt omhändertagande
            av de döva barnen, ansåg, att erforderliga anstalter borde anordnas
            av kommuner eller enskilda med understöd av statsmedel. 1936 års
            utredning hävdade samma mening och påvisade, att behov av ett
            större antal platser än de tillgängliga förelåge. I motion II:
            542 till 1945 års riksdag yrkades, att riksdagen måtte hos Kungl.
            Maj:t hemställa om utred- ning rörande ett flertal olika spörsmål,
            vilka samtliga åsyftade en effek- tivisering av undervisningen
            i dövstumskolorna, bland dem frågan om be- redande av ökade möjligheter
            till undervisning av dövstumma barn i för- skoleåldern. Till stöd
            för framställningen i denna punkt anfördes bl. a. följande: &gt;Det
            dövsltumma barnets intellektuella utveckling har försenats på
            grund av språkbristen och motsvarar vid skoltidens början ett
            hörande barns av 2—3 års ålder. Genom lämpligt avpassad undervisning
            och uppfostran, på- börjad redan vid 4-årsåldern, kan denna utvecklingshämning
            i väsentlig mån minskas och barnets utveckling i normal riktning
            främjas.» Genom beslut den 26 oktober 1945 bemyndigade Kungl.
            Maj:t chefen för ecklesiastikdepartementet att tillkalla tre sakkunniga
            för att inom departe-
          </p>
          <pb facs="riksdagen-motions-pdf/data/1953/mot_1953__fk__242/mot_1953__fk__242-002.pdf"/>
          <fw xml:id="i-HMV3KnRLAKed1Xwedmrymj">
            14 Motioner i Första kammaren, nr 242.
          </fw>
          <p xml:id="i-BvGTWuDCSwQymhy53BfwR5">
            mentet biträda med utredning och avgiva förslag rörande dövstumskolvä-
            sendet och därmed sammanhängande frågor. I det yttrande till statsrådsprotokollet,
            varmed föredragande departe- mentschefen, statsrådet Erlander,
            anmälde berörda ärende, anfördes bland annat följande:
          </p>
          <p xml:id="i-4GuLKKT56w2uAjABtTh4eX">
            »Av särskild vikt synes mig frågan om förskolundervisning åt
            dövstumma barn vara. Inte minst med hänsyn till den omvårdnad,
            som under senare år i allt större utsträckning genom åtgärder
            från samhällets sida kommer full- sinnade småbarn till del, synes
            det påkallat att nu till omprövning upptaga frågan om mera effektiva
            åtgärder från de statliga myndigheternas sida för omhändertagande
            av dövstumma barn i förskolåldern. Det dövstumma barnet är oftast
            i hemmet starkt isolerat, då det saknar förutsättningar att förvärva
            omgivningens språk. Förbindelse med sin omgivning erhåller det
            blott genom mimik och gester såsom uttryck för sina mest elementära
            önsk- ningar. Den sociala anslutningen är för barnet givetvis
            starkt försvårad. Dess andliga utveckling kommer därigenom att
            bli hämmad. Även hos lomhörda barn uppstår ofta en språklig och
            intellektuell utvecklingshäm- ning, som kan försvåra barnets undervisning
            och dess sociala tillvänjning.&gt; Sedan 1945 års utrednings förslag
            varit föremål för remiss har såväl ve- derbörande departementschefer
            som statsutskott och riksdag i olika utta- landen visat stort
            intresse för de döva småbarnens undervisning och fostran, och
            en första statlig förskola är nu under byggnad. Behovet av förskoleplatser
            blir dock ingalunda fyllt, därest ej de av vissa landsting och
            stiftelser planerade skolorna bereds möjlighet att påbörja sin
            verksamhet. De existerande skolorna har långa väntelistor trots
            att scoutförbundet sedan hösten 1951 upprättat ett antal skolor
            av externattyp i Stockholm, Göteborg, Malmö och Skellefteå. Enbart
            Hörselfrämjandets skola i Stockholm har för närvarande 32 barn
            uppförda på väntelista, och skolan i Göteborg torde ha ungefär
            samma antal. Det synes oss därför syn- nerligen beklagligt om
            det intresse för ifrågavarande verksamhet, som en- ligt samstämmiga
            uttalanden från skilda håll tidigare ansetts böra stimu- leras
            hos kommuner och enskilda och som nu äntligen tycks ha vaknat
            på allvar, ej skulle få komma till uttryck i praktiskt handlande
            på grund av förhandsuttalanden om att nya skolor ej kan påräkna
            statsbidrag. I likhet med dåvarande ecklesiastikminister Erlander
            vill vi hänvisa till de åtgärder från samhällets sida som kommer
            fullsinnade småbarn till del. Bidrag till driften av anstalter
            för halvöppen barnavård (lekskolor och dag- hem) beviljades först
            av 1943 års riksdag och då till ett belopp av 100 000 kronor.
            Som villkor för statsbidrags erhållande var då knuten bestämmelsen
            att institutionens inrättande skulle enligt statens arbetsmarknadskommis-
            sions beprövande med hänsyn till vederbörande orts behov av kvinnlig
            arbetskraft befinnas påkallat. I statsverkspropositionen till
            1945 års riks-
          </p>
          <pb facs="riksdagen-motions-pdf/data/1953/mot_1953__fk__242/mot_1953__fk__242-003.pdf"/>
          <fw xml:id="i-VpaAPdc1ASFp5ewiDCThEe">
            Motioner i Första kammaren, nr 242. 15
          </fw>
          <p xml:id="i-9B7Ezif8RHAisG8pjWf1TF">
            dag föreslog dåvarande socialministern med anledning av en från
            194 års befolkningsutredning gjord framställning, att de arbetsmarknadspoli-
            tiska synpunkterna icke längre skulle tillerkännas samma prioritetsrätt
            som tidigare, utan att de huvudsakligen pedagogiska skäl, som
            motiverade halvdagsvård i lekskolor, också skulle tillmätas värde.
            Socialstyrelsen ansågs böra få fria händer beträffande avvägningen
            mellan konkurrerande in- tressen. Detta blev också riksdagens
            beslut. Ur befolkningsutredningens yttrande citerar vi följande:
            »Att barnträdgårdsverksamhetens socialpedagogiska värde på senare
            tid nått ett allt allmännare erkännande omvittnas från många håll.
            Obestrid- ligt torde vara, att barnträdgårdsverksamheten för förskolebarn
            i allmän- het betyder en värdefull hjälp, då det gäller anpassning
            till gruppliv och härigenom en begynnande orientering i samhällslivet.
            Givet är också att det i synnerhet för deltidsarbetande mödrar
            och för exempelvis mödrar i familjer med små och trånga lägenheter
            är en värdefull, ja ofta nödvändig hjälp, att småbarnen under
            några timmar av dagen omhändertagas i barn- trädgården.» Vi instämmer
            till fullo i befolkningsutredningens uttalande men vill därjämte
            framhålla, att förskoleverksamheten är av långt större betydelse
            för de döva barnen än för de s. k. fullsinnade. De förra är absolut
            beroende av systematisk undervisning för att kunna tillägna sig
            språket, vilket hö- rande barn automatiskt lär sig under de första
            2—3 levnadsåren. Genom de oerhört stora kontaktsvårigheter, som
            de döva barnen har till följd av avsaknaden av språk, får dessa
            i allmänhet ingen anpassning till gruppliv förrän de bereds möjlighet
            att bevista någon form av skola.
          </p>
          <p xml:id="i-Fz136hxaPabxRV86xwKWkw">
            "Den halvöppna barnavården har haft en glädjande snabb utveckling,
            vil- ket torde belysas inte minst av anslagsökningen. Från de
            100 000 kronor, som 1943 beviljades, är anslaget för innevarande
            budgetår uppe i en summa av 2450 000 kronor, och i statsverkspropositionen
            till innevarande års riks- dag föreslås anslaget höjt till 2 750
            000 kronor. I jämförelse härmed synes den av skolöverstyrelsen
            föreslagna höjningen av anslaget till förskolor för döva barn
            ganska blygsam, och vi anser att det skulle innebära en allt-
            för stor orätt gentemot de döva barnen om för dem planerade förskolor
            ej ens skulle kunna upptagas till prövning för erhållande av statsbidrag.
            Då vi emellertid är väl medvetna om svårigheten att inom den uppgjorda
            budge- tens ram finna utrymme för höjda anslag vill vi föreslå
            att författningen ändras därhän att anslagen utbetalas halvårsvis
            i efterskott på samma sätt som sker beträffande anslagen till
            den halvöppna barnavården. Denna ändring torde ej medföra några
            svårigheter för de redan verksamma sko- lorna, då dessa efter
            vad vi har oss bekant för närvarande ej brukar få ut anslagen
            för tilländalupet verksamhetsår förrän efter 1 juli.
          </p>
          <pb facs="riksdagen-motions-pdf/data/1953/mot_1953__fk__242/mot_1953__fk__242-004.pdf"/>
          <fw xml:id="i-KnzKguAg9aWepKKhpbZLZ8">
            16 Motioner i Första kammaren, nr 242.
          </fw>
          <p xml:id="i-5fGXKzATzZm691Q5femLBa">
            Med stöd av det anförda hemställes, att riksdagen måtte besluta
            dels att under budgetåret 1953/54 statsbidrag måtte tiller- kännas
            nya förskolor för döva småbarn, därest de fyller de krav på utrustning
            och undervisning som ställts på tidigare skolor och skolhem för
            samma ändamål, dels att anslagen skall utbetalas halvårsvis i
            efterskott, och slutligen dels att för ifrågavarande ändamål anvisa
            ett förslagsanslag av 150 000 kronor.
          </p>
          <p xml:id="i-VEZcNfU75aeJtn1A37XtEx" type="date">
            Stockholm den 27 januari 1953. Anna Sjöström-Bengtsson.
          </p>
          <p xml:id="i-K3Xb6yDjJaYYjFfe2zLGBa">
            Ingeborg Carlqvist. Ulla Lindström. Annie Wallentheim.
          </p>
          <p xml:id="i-PxR5RAp8o1pJe8p18tzrQj">
            Sthlm 1953. K. L. Peckmans Boktr. 180 58
          </p>
        </div>
      </div>
    </body>
  </text>
</TEI>
