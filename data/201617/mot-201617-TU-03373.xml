<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-03373">
  <teiHeader>
    <fileDesc>
      <titleStmt>
        <title>Cykling och hållbara samhällen</title>
        <author corresp="i-D6V9ti7ETxin1WbJjDaShE">av Nina Lundström (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3373 av Nina Lundström (L)</title>
          <idno type="rdwebb">H4023373</idno>
          <rs type="number">3373</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H4023373/text</ref>
          <ref type="dokument_url_html">http://data.riksdagen.se/dokument/H4023373</ref>
          <ref type="dokumentstatus_url_xml">http://data.riksdagen.se/dokumentstatus/H4023373</ref>
          <ref type="docx">http://data.riksdagen.se/fil/222F3FD5-D63D-4D7D-ACFB-3CC4038EDCC2</ref>
          <ref type="pdf">http://data.riksdagen.se/fil/93E5E152-576C-439C-9C91-C1559FB49116</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-USbLaGAWuCU33agg5HVExP" type="signed"/>
        <correspContext corresp="i-USbLaGAWuCU33agg5HVExP">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-AGrPqw9TWahFjeLdwMUXE3" type="submitted">
          <date when="2016-10-05"/>
          <time when="16:23:58"/>
        </correspAction>
        <correspAction xml:id="i-NogfYGQaEGZX55GABbUDE6" type="reviewed">
          <date when="2016-10-06"/>
          <time when="14:02:43"/>
        </correspAction>
        <correspAction xml:id="i-B1N3nK7Nz1HK1CmGyBwrhG" type="referred">
          <date when="2016-10-14"/>
        </correspAction>
        <correspAction xml:id="i-5PiQfRtpYwtRTnv7jnXjCy" type="assigned">
          <date when="2017-07-07"/>
          <time when="12:09:51"/>
        </correspAction>
        <correspContext corresp="i-5PiQfRtpYwtRTnv7jnXjCy">
          <ref type="assignedTo">Trafikutskottet</ref>
        </correspContext>
        <correspAction xml:id="i-UKB5gttUEF1ocHHgSoD2bW" type="behandlas_i"/>
        <correspContext corresp="i-UKB5gttUEF1ocHHgSoD2bW">
          <ref type="uppgift">2016/17:TU1</ref>
          <ref type="ref_dok_id">H401TU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU1</ref>
          <ref type="ref_dok_titel">Utgiftsområde 22 Kommunikationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PtpXngLYRV1BT7vjgkVTCj" type="behandlas_i"/>
        <correspContext corresp="i-PtpXngLYRV1BT7vjgkVTCj">
          <ref type="uppgift">2016/17:TU16</ref>
          <ref type="ref_dok_id">H401TU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU16</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MnUsuZCniZ2w5oPP2RbEP8" type="behandlas_i"/>
        <correspContext corresp="i-MnUsuZCniZ2w5oPP2RbEP8">
          <ref type="uppgift">2016/17:SkU22</ref>
          <ref type="ref_dok_id">H401SkU22</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU22</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WM2aG2Ge4E8darWHXfJtCH" type="behandlas_i"/>
        <correspContext corresp="i-WM2aG2Ge4E8darWHXfJtCH">
          <ref type="uppgift">2016/17:SkU24</ref>
          <ref type="ref_dok_id">H401SkU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU24</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5G9Laq8X8dXFBDzsfC2dRq" type="behandlas_i"/>
        <correspContext corresp="i-5G9Laq8X8dXFBDzsfC2dRq">
          <ref type="uppgift">2016/17:TU4</ref>
          <ref type="ref_dok_id">H401TU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU4</ref>
          <ref type="ref_dok_titel">Infrastruktur för framtiden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LjTVTe2C6AEh52YuHWAZvF" type="motHeader">
        <div xml:id="i-5yopB42bb3wfBWqke6bpZb" type="motTitle">
          Motion till riksdagen 2016/17:3373 av Nina Lundström (L) Cykling
          och hållbara samhällen
        </div>
      </div>
      <div xml:id="i-XEZ9H5zu2kCfVkxr6xgTUT" type="motBody">
        <div xml:id="i-ARNGkdi5PVK77381PhKjXT" type="motProposal" subtype="förslag">
          <head xml:id="i-B3kBtAJ3wqzhhuyWEKe6B9">
            Förslag till riksdagsbeslut
          </head>
          <list xml:id="i-EHbJZHR9sTV6pvWJ7CLow7" style="ol">
            <item xml:id="i-9tU8XdrwGSbvTgQ38eMiLu">
              Riksdagen ställer sig bakom det som anförs i motionen om cykling
              som klimatåtgärd och tillkännager detta för regeringen.
            </item>
            <item xml:id="i-5krpFkEoiUze9F27sAnxqb">
              Riksdagen ställer sig bakom det som anförs i motionen om behovet
              av infrastruktur och tillkännager detta för regeringen.
            </item>
            <item xml:id="i-2uacobqmuTVUAFTSPkb6Pr">
              Riksdagen ställer sig bakom det som anförs i motionen om ändrade
              regler för användningen av trängselavgifter och tillkännager detta
              för regeringen.
            </item>
            <item xml:id="i-6ytYeSKGt4HWtMdMrnC9q1">
              Riksdagen ställer sig bakom det som anförs i motionen om ett
              nationellt cykelkansli med en cykelsamordnare och tillkännager
              detta för regeringen.
            </item>
            <item xml:id="i-QGuguz6qvmrpFVWLJqdg3W">
              Riksdagen ställer sig bakom det som anförs i motionen om en nationell
              cykelstrategi och tillkännager detta för regeringen.
            </item>
            <item xml:id="i-LKLVpzmXXVUEZk2tnRExr6">
              Riksdagen ställer sig bakom det som anförs i motionen om cykling
              som eget transportslag och tillkännager detta för regeringen.
            </item>
            <item xml:id="i-MggQeKUobUGdgbCRNmTnpX">
              Riksdagen ställer sig bakom det som anförs i motionen om att
              satsningar på cykling ska tydliggöras i budgetanslagen i likhet
              med övriga transportslag och tillkännager detta för regeringen.
            </item>
            <item xml:id="i-8GSzUnkumwZzZFCYWP59NR">
              Riksdagen ställer sig bakom det som anförs i motionen om en generell
              översyn av trafikregler och tillkännager detta för regeringen.
            </item>
            <item xml:id="i-5MoiwHsPjK96NqP3s2GWdD">
              Riksdagen ställer sig bakom det som anförs i motionen om regionala
              cykelstråk och tillkännager detta för regeringen.
            </item>
            <item xml:id="i-LccsPQnLjju3WaT1dwF6Qe">
              Riksdagen ställer sig bakom det som anförs i motionen om väjningsregler
              och tillkännager detta för regeringen.
            </item>
            <item xml:id="i-hqsonT339ix39R3xyxNfD">
              Riksdagen ställer sig bakom det som anförs i motionen om behovet
              av en ändrad definition av cykelinfrastruktur och tillkännager
              detta för regeringen.
            </item>
            <item xml:id="i-2YGFuKQn3YZx6GhVnJBrNK">
              Riksdagen ställer sig bakom det som anförs i motionen om att
              underlätta kombinationsresor och tillkännager detta för regeringen.
            </item>
            <item xml:id="i-8iQLiPSMDs3Z1qVEmipXkN">
              Riksdagen ställer sig bakom det som anförs i motionen om planering
              av infrastruktur och tillgång till mark och tillkännager detta
              för regeringen.
            </item>
            <item xml:id="i-AGisdC9xHZtrmnH3vBMWwE">
              Riksdagen ställer sig bakom det som anförs i motionen om behovet
              av en översyn av avdrag för resor till arbetet och tillkännager
              detta för regeringen.
            </item>
            <item xml:id="i-NVwa6tA7tFa57ePkSjjKwC">
              Riksdagen ställer sig bakom det som anförs i motionen om elcyklar
              och trafiksäkerhet och tillkännager detta för regeringen.
            </item>
          </list>
        </div>
        <div xml:id="i-7Ycd5QhkwcKSJdnnNnkqU7" type="motContent">
          <head xml:id="i-LaVH3SE3ySWxbRPqKpyHEy" type="h1">
            Cykling som klimatåtgärd
          </head>
          <p xml:id="i-HVJ15gk4EkbMqSGKHhvfAG">
            Transportpolitiken ska göra klimatsmarta val attraktiva och tillgängliga.
            Att cykla är klimatsmart. I början av 1960-talet blev bilen den
            huvudsakliga normen i trafiken. Detta innebar samtidigt att det
            blev farligt och mindre attraktivt att cykla i många trafikmiljöer,
            vilket har bidragit till att cyklingens andel av resandet har
            minskat. Cyklister minskar annan traﬁkträngsel i städer och påverkar
            luftkvaliteten positivt. Cyklister möter många utmaningar sommar
            som vinter. Traﬁkrytm, trängsel, osäkerhet, vägvisning och många
            andra faktorer påverkar intresset att prova att cykla. I dag saknas
            infrastruktur för att ta tillvara den potential som ﬁnns i att
            ﬂer cyklar. Att bygga hållbara livsmiljöer behöver omfatta möjligheten
            för enskilda att välja klimatvänliga transportsätt. Varje person
            som väljer cykeln är en person mindre i bussen, tåget eller i
            en bilkö. Cykling är ett miljövänligt transportmedel och är både
            transport, motion och rekreation. Cyklister minskar annan trafikträngsel
            i städer och påverkar luftkvaliteten positivt. Ökad tillgänglighet,
            framkomlighet och säkerhet är avgörande för att öka cyklingen.
            Det ska vara gent och säkert att cykla. En mycket stor andel av
            bilresorna skulle kunna ersättas med cykel om infrastrukturen
            i högre utsträckning var anpassad för cykelpendling. Varje onödig
            bilresa bidrar till ökat buller, sämre folkhälsa, ökad trängsel,
            långsammare bilköer, ökad risk för trafikolyckor samt sist men
            inte minst en förvärrad växthuseffekt. Därför bör investeringar
            som bidrar till ett ökat cykelpendlande prioriteras minst lika
            mycket som vägburen fordonstrafik. I stadsnära områden kan snörräta
            ”cykelmotorvägar” anläggas exempelvis längs med pendeltågslinjer.
            Därför ska regelverket kring trängselavgifternas användning ändras
            till att dessa även kan användas för satsningar på infrastruktur
            för ny infrastruktur för cykling.
          </p>
          <p xml:id="i-DNugDt4Q7Xz5qVUCFinRhe">
            Idag är det svårt att följa anslag och satsningar på cykling.
            Redovisningen av åtgärder saknas och likaså uppföljning. Övriga
            transportslag har tydliga anslag och uppföljning. Cyklingen bör
            få samma status i likhet med övriga transportslag.
          </p>
          <head xml:id="i-CSCDZkWtpmfFXSSqJWW7D" type="h2">
            Ett nationellt cykelkansli
          </head>
          <p xml:id="i-QGXmdDE1GBBpSeEdEeLUQD">
            Det saknas idag både ett nationellt kunskaps- och erfarenhetscenter
            men även aktör som kan bidra till utvecklingen av regelverk på
            nationell nivå. Det finns ett ökande behov av att samordna strategier,
            sprida goda exempel samt underlätta i samverkan mellan olika huvudmän
            – statliga och lokala. Det behövs stöd i frågor som rör utvecklingen
            av vad bra standard är vid nyanläggning. Det finns en stor okunskap
            på många håll. Även bland statliga aktörer. Statsbidrag hjälper
            inte om berörda aktörer inte har kunskap om utformning och anläggning
            av infrastruktur. Exemplen är många på hur nyanlagda stråk kan
            ha hinder mitt i vägbanan. Eller hur stråk plötsligt tar slut.
            Det behövs åtgärder för att underlätta kombinationsresor.
          </p>
          <p xml:id="i-JGZFrQrDpU3aRUcqoT5G1C">
            Det behövs riktlinjer för vägarbeten. Hur underhållsåtgärder
            för exempelvis potthål påverkar cyklister beroende på val av material
            och metod. Det behövs kunskap om hur cykling ska prioriteras vid
            målkonflikter. Sverige behöver ett nationellt cykelkansli med
            en nationell cykelsamordnare eller ”ambassadör”. Vi avsätter därmed
            medel för ett kansli under område 22 i höstens budgetförslag.
          </p>
          <head xml:id="i-EagotDQxsgNhRXYyxLryh" type="h2">
            En nationell cykelstrategi.
          </head>
          <p xml:id="i-WDh9LXw8FsT2J4rrjjwrRn">
            Det behövs en nationell cykelstrategi. Våren 2015 beslutade riksdagen
            om tillkännagivanden till regeringen som rör cykelpolitiken. Ett
            av uppdragen till regeringen innebar att regeringen ska återkomma
            till riksdagen med en nationell cykelstrategi. I arbetet med att
            ta fram en sådan strategi påtalade utskottet att regeringen bör
            beakta vad trafikutskottet har anfört om vikten av en sammanhängande
            cykelinfrastruktur och att cykeln bör betraktas som ett eget transportsätt.
            Trafikutskottet har därutöver påtalat vikten av att ta fram ett
            nationellt mål för cykling.
          </p>
          <p xml:id="i-R861yWNRwqafQoNrvAZkgc">
            Regeringen har i budgetpropositionen för 2017 angett att insatser
            för att främja och öka cyklandet har hög prioritet (prop. 2016/17:1
            utgiftsområde 22).
          </p>
          <p xml:id="i-CVb87tsvtX9jA5JSr7Zhbf">
            Regeringen bör hörsamma riksdagens tillkännagivande och återkomma
            med en nationell cykelstrategi.
          </p>
          <head xml:id="i-3nP7EtswGQcurg5vf4KaRQ" type="h2">
            Bygga ut infrastruktur
          </head>
          <p xml:id="i-Y34WaBBRfTkRNt9rVnAN2i">
            Det behövs sammanhängande cykelinfrastruktur. Det ska vara möjlig
            för kommuner att anordna cykelväg längs det statliga vägnätet.
            Den statliga huvudmannen, såsom Trafikverket, och kommuner som
            huvudmän bör utveckla nya former för samverkan så att inte frågan
            om vem som är huvudman försvårar planeringen av ny infrastruktur.
          </p>
          <p xml:id="i-opmbREcTcMx1JGnBd8BLu">
            Idag saknas infrastruktur för att ta tillvara den potential som
            finns i att fler cyklar. Det är därför viktigt att fortsätta utveckla
            infrastruktur. Regionala cykelstråk kan bidra till pendling. Cykling
            behöver bli smidigt, snabbt och tryggt.
          </p>
          <head xml:id="i-2wQg7MWrGkAtMYQqvn8725" type="h2">
            Ökad säkerhet och framkomlighet genom nya trafikregler
          </head>
          <p xml:id="i-Gfatf547VCKrTuQRuGrABj">
            Trafikregler är inte anpassade för cyklister. Otydligheten gällande
            cyklistens roll i trafiken medför konflikter till exempel vid
            gatukorsningar. Speciellt när cykeln skall korsa filer. Det medför
            även problem när cykelstråk utformas i gatuutrymme, eller vid
            busshållplatser. I Danmark och Holland finns goda exempel att
            ta lärdom av. Trafiklagstiftningen bör utformas så att cykelperspektivet
            blir tydligare. Cyklister ska kunna använda körbana även i de
            fall där cykelväg finns. Kombinerade cykel- och gångvägar kan
            vara olämpliga att använda och möjligheten för cyklisten att använda
            angränsande väg måste tydliggöras.
          </p>
          <p xml:id="i-9jsEuFPWvDtgSjDSJB9qM3">
            Skyldigheten att använda vägren bör förändras. I 3 kap. 12 §
            trafikförordningen anges att ”på väg ska vägren användas vid färd
            med cykel eller moped klass 11 när cykelbana saknas”. Detta gäller
            visserligen om vägrenen är tillräckligt bred och i övrigt är lämplig
            att använda. Men denna otydlighet skapar incidenter. Vem ska avgöra
            om vägrenen är tillräckligt bred och i övrigt lämplig? Det råder
            inte alltid samsyn bland trafikanter med resultat att en cyklist
            kan ”tvingas” ut på smal olämplig sluttande vägren. De är inte
            alltid säkra och tillräcklig breda. När vägren används inträder
            dessutom väjningsplikt. Det bör införas regler som medger att
            cyklisten tar i anspråk körbanan även om vägren finns.
          </p>
          <p xml:id="i-6WGk2Dyjj9J1UmsmtjSWp6">
            Dubbelriktade cykelbanor kan vålla problem. Att cykla i trafikriktning
            på enkelriktade cykelstråk minskar olycksrisken. Separering från
            gångtrafikanter är en säkerhetshöjande åtgärd. En cyklists säkerhet
            och framkomlighet bör sättas i främsta rummet i blandad trafik.
            Regler för vilket avstånd i sidled vid omkörning av en cyklist
            som ska hållas bör införas.
          </p>
          <p xml:id="i-LeqER7KfEn14dyZBNaHYgk">
            Trafikförordningen behöver ses över och specifikt paragrafer
            som exempelvis 3 kap. 21 § och 6 kap. 6 § kommer in. Dels finns
            väjningsregler, dels finns regler kring sänkt hastighet och korsande
            av väg endast om det kan ske utan fara. Måste sänka hastigheten
            och får korsa vägen endast om det sker utan fara. Vad är ”väja”
            och ”ge tillfälle att passera”?
          </p>
          <head xml:id="i-GB7LHHjNxJpdPqmg7Nw7zL" type="h2">
            Underhållet brister
          </head>
          <p xml:id="i-GZxNbacaUwqHYSCs7GP2mS">
            Dålig beläggning på cykelbanor/vägar och brister i underhåll
            bidrar till olyckor. Det bör finnas en tydlig nationell målsättning
            i att centrala cykelstråk ska ha hårdgjord yta (asfalt eller liknande)
            och företrädesvis bör möjligheten till avvikande färgsättning
            prövas. Goda exempel på detta finns i andra länder. Ansvariga
            statliga verk har en viktig roll i att påverka hur cykelstråk
            underhålls och utvecklas. Drift och underhåll bör även samordnas
            mellan kommuner.
          </p>
          <head xml:id="i-Wqm2wEfKoq56pwugiA3EfD" type="h2">
            Cykling som eget transportslag
          </head>
          <p xml:id="i-Lz9gEqr7EeE5EsY5baUHm6">
            Cykling bör betraktas som eget transportslag. Det skulle påverka
            utformningen av infrastruktur. Det behövs även ökad tydlighet
            vad gäller de olika huvudmännens ansvar. Statliga huvudmän måste
            samverka med kommuner i deras egenskap av huvudmän vad gäller
            både anläggning av infrastruktur och drift och underhåll av cykelinfrastruktur.
            Separerade cykelbanor är en hörnsten i framgångsrika länders cykelplanering.
            Dessa länder har lyckats öka cykelns andel av persontrafiken.
            Även för många gångtrafikanter skulle det förmodligen upplevas
            som en förbättring om cykeltrafiken i högre utsträckning samlades
            i en separat infrastruktur och konfliktytorna mellan de två olika
            kategorierna av oskyddade trafikanter därmed minskade. Målsättning
            ska vara att cykling definieras som transportslag. Infrastrukturen
            behöver anpassas sett till det syfte som avses.
          </p>
          <head xml:id="i-5MMVPt7ydJoX85gwnxtrUL" type="h2">
            Cykling och besöksnäring
          </head>
          <p xml:id="i-7czFkFg5TaJUrShwTbEBr7">
            Cykling har genom sin potential för besöksnäringen blivit en
            viktig del i strategier för ökad besöksnäring i många länder.
            I Europa omsätter cykelturismen mångmiljardbelopp. EU-parlamentet
            gjorde en studie år 2012 och enligt den studien gav cykelturismen
            ett tillskott på 44 miljarder euro till den europeiska ekonomin
            årligen. Sverige kan lära av många länder. Insatser som krävs
            för cykelturism är bland annat lättillgängligt kartmaterial, skyltning
            av nationella cykelleder, information även på andra språk samt
            möjlighet att kombinera cykling med andra transportslag. Från
            resecentrum och trafikknytpunkter bör det alltid finnas tydlig
            vägvisning för cykling.
          </p>
          <head xml:id="i-CbMrj7Zj6mPxH8mFv1arKS" type="h2">
            Cykelparkering
          </head>
          <p xml:id="i-VU9JokEnSnsP91Gj8zaDs8">
            Säkra och trygga cykelparkeringar behöver planeras och anordnas.
            Det behövs en samlad policy för cykelparkeringar. Detta behövs
            inte minst för att cykelparkeringar ska kunna anordnas vid kollektivtrafiknoder.
            Nationella behovsanalyser behövs även för att utveckla cykelparkeringar
            där behovet av driftsansvar och driftsinsatser tydliggörs. Det
            är även viktigt att följa upp planeringen av fastigheter samt
            överväga möjligheten att införa en norm för cykelparkering.
          </p>
          <head xml:id="i-RWokhreQ5CT9hErCoQYM5H" type="h2">
            Skyltning
          </head>
          <p xml:id="i-JEFURdiB9mvvFbJz3LH3Kw">
            Cyklister behöver, precis som bilister, enhetlig och tydlig skyltning
            som underlättar orienteringen. Statliga huvudmän behöver samverka
            med de kommunala huvudmännen så att skyltningen dels genomförs,
            dels ges enhetlig utformning.
          </p>
          <head xml:id="i-MUaXDpVPiZn1dLRhpwKUQG" type="h2">
            Säker cykling till skolan
          </head>
          <p xml:id="i-7Bm39mBnECnnNtQQeBW2ef">
            Säkra och trygga vägar ger förutsättningar för barn att cykla
            till och från skolan. Andelen barn som cyklar till skolan har
            minskat under en lång tid. Ur folkhälsosynpunkt är detta olyckligt.
            I avsaknad av cykelstråk är det rimligt att yngre barn tillåts
            cykla på gångväg. Möjlighet att parkera cykel vid skolan bör vara
            en självklarhet. Det behövs mer kunskap och spridning av goda
            exempel om hur planeringen av säkra stråk till skolor kan genomföras.
            Skyltning av stråk behöver utvecklas. Hastighetsbegränsningar
            bör införas även i anslutning till cykelstråk. Säkra passager
            bör utvecklas i närheten till skolor för cyklande barn.
          </p>
          <head xml:id="i-LsfzYtggPBUUAu283uzabM" type="h2">
            Planering av infrastruktur och tillgång till mark
          </head>
          <p xml:id="i-GzGtkmHkbea4Q3QRxLCjyM">
            Våra livs- och resemönster grundläggs redan när samhällen planeras.
            Därför bör planeringen redan i samband med översiktsplanering
            och detaljplanering beakta behovet av infrastruktur för gående
            och cyklister. Infartsparkeringar bör göra det möjligt att ställa
            bilen och fortsätta resan med cykeln. Kollektivtraﬁk bör medge
            cykeltransport vilket gör det möjligt att cykla delar av resan.
            Framtida varuleveranser i täta stadskärnor kan göras med hjälp
            av lastcyklar. För detta krävs en god stadsplanering. Säker och
            väderskyddad förvaring och parkering förutsätter planering vilket
            är viktigt för utvecklingen av cyklism. En ändring i anläggningslagen
            behövs med innebörden att kommuner ska få tillgång till enskild
            mark eller väg när detta krävs för anläggande av sammanhängande
            cykelleder. Våra livs- och resemönster grundläggs redan när samhällen
            planeras. Därför bör planeringen redan i samband med översiktsplanering
            och detaljplanering beakta behovet av infrastruktur för cyklister.
            Detta är en fråga om klimatsmarta investeringar. Genom att möjliggöra
            cykling som transportmedel minskar vi samtidigt utsläppen. Framtidens
            moderna urbana miljöer där hållbarhet står i fokus har allt att
            vinna på en samhällsplanering med klimatvänliga transporter. Åtgärder
            i efterhand är komplicerade, och sambanden mellan kommuner och
            regioner kan bli bristfälliga. I framtidens regionala planering
            är det viktigt att de regionala stråken finns med.
          </p>
          <head xml:id="i-XLLKv9G7r29pigCKYMcHuT" type="h2">
            2+1-väg
          </head>
          <p xml:id="i-QDLKBh51mChX7k9EtCY2Zf">
            Vid planering av 2+1-väg bör det vara självklart att cykelstråk
            planeras som är både gena och framkomliga. I all planering bör
            lagstiftningen möjliggöra lokala lösningar och därför behöver
            hinder mot detta avlägsnas.
          </p>
          <head xml:id="i-J48vVwDoQfxYnPDgVbG67X" type="h2">
            Underlätta kombinationsresor
          </head>
          <p xml:id="i-Xs3RBpgmbZ7kYGm3iEbdkj">
            Transportsystemet bör möjliggöra kombinationsresor med cykel.
            Infartsparkeringar bör göra det möjligt att ställa bilen och fortsätta
            resan med cykeln. Kollektivtrafik bör medge cykeltransport vilket
            gör det möjligt att cykla delar av resan. Framtida varuleveranser
            i täta stadskärnor kan göras med hjälp av lastcyklar. För detta
            krävs en god stadsplanering. Säker och väderskyddad förvaring
            och parkering förutsätter planering vilket är viktigt för utvecklingen
            av cyklism. Ekonomiska styrmedel är en del av utvecklingen av
            hållbara samhällen och därför bör skattesystemet premiera klimatvänliga
            transporter såsom cykling.
          </p>
          <head xml:id="i-MJFwoGKU4g9yizxRjf4bcL" type="h2">
            Översyn av avdrag för resor till arbetet
          </head>
          <p xml:id="i-BoXRfzeMDkZpHJUHSt5jbj">
            Det såldes drygt 584 000 cyklar år 2015. Allt fler prövar även
            att ta cykeln till arbetet. Detta välkomnas. Regelverk och skatteregler
            hänger inte med i utvecklingen. Den som åker kollektivt har rätt
            att göra avdrag för utgifterna om avståndet är minst 2 kilometer.
            Om hen har rest med bil eller motorcykel har hen rätt att göra
            avdrag för utgifterna om avståndet är minst 5 kilometer. En tidsvinst
            måste dock ske på minst två timmar per dag för fram- och återresan,
            jämfört med om du åkt kollektivt. Om det inte finns några allmänna
            kommunikationsmedel har hen rätt att göra avdrag för bil eller
            motorcykel om avståndet är minst 2 kilometer. Avdraget gäller
            för egen bil, förmånsbil som går på diesel, förmånsbil som går
            på annat drivmedel än diesel, motorcykel och moped. Om hen har
            rätt att göra avdrag för bil och hen har använt egen bil får hen
            även dra av utgifterna för trängselskatt. Den som cyklar kan erhålla
            ett avdrag på 250 kr per år. Avdragen för resor till arbetet behöver
            ges en översyn i syfte att pröva om det finns modeller som bättre
            kompenserar cyklister och deras insats för miljön. Ekonomiska
            styrmedel är en del av utvecklingen av hållbara samhällen och
            därför bör skattesystemet bidra till klimatvänliga transporter
            såsom cykling.
          </p>
          <head xml:id="i-VBLvRgBXxJtB7Hgzyz6quN" type="h2">
            Elcykel
          </head>
          <p xml:id="i-XKJDHZxFKetD4aepv15tVh">
            Försäljningen av elcyklar ökar markant, nästan karaktären av
            ketchupeffekt. När elcyklar kommer ut i stor skala kan det medföra
            samhällsnytta eftersom många kan välja elcyklar i stället för
            bil. Men det kan också medföra ökade risker vad gäller trafiksäkerheten.
            Det är viktigt att följa upp detta. I trafiksäkerhetsstatistik
            bör det göras enkelt att ta fram statistik för olyckor där elcyklar
            är inblandade. Detta kan ligga till grund för ett utökat trafiksäkerhetsarbete
            för elcyklar.
          </p>
        </div>
        <div xml:id="i-488Q75wHo2rT1SzTZQjdiV" type="signatureBlock">
          <list xml:id="i-4CqDGayX5hrePSRwXuj76P">
            <item xml:id="i-EoZ9hd88Apqe3CvKYvRC9P" type="signature">
              Nina Lundström (L)
            </item>
          </list>
        </div>
      </div>
    </body>
  </text>
</TEI>
