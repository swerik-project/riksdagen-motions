<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949-höst-ak--00427">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949_höst_ak__427/mot_1949_höst_ak__427-001.pdf"/>
      <fw xml:id="i-PjhxVnzTvRFP4TWiUUieRc">
        10 Motioner i Andra kammaren, nr 427.
      </fw>
      <div xml:id="i-EwJPDozhfpvJDrXPJxvWgp" type="motHeader">
        <div xml:id="i-EfnfhMxMwpzZFQMjU5fXhU" type="motTitle"/>
        <div xml:id="i-8kLRSEDn79Dz9b3upmjWAn" type="motSubmissionInfo"/>
      </div>
      <div xml:id="i-1qaiTmSKziubJX9YHKVVL" type="motBody">
        <div xml:id="i-XCm6fDZziVanfie1EnXjRx">
          <p xml:id="i-VivQHfHmsbcd1shqzFdKNd">
            Nr 427.
          </p>
          <p xml:id="i-EWCanfB3PBxehKipykR5ho">
            Av herr Nilson i Spånstad, i anledning av Kungl. Maj:ts proposition,
            nr 184, med förslag till lag angående ändring i lagen den 12 maj
            1917 (nr 189) om expropriation, m. m.
          </p>
          <p xml:id="i-NTGS8vdgrFZNPgQNnE1sEq">
            Om Kungl. Maj:ts proposition nr 184 oförändrad vinner riksdagens
            bifall, kommer den säkerligen att ha till resultat att ett stort
            antal fastigheter komma att helt exproprieras. Detta kommer särskilt
            att drabba fastigheter i de snabbt växande städernas och större
            samhällenas utkanter och omgiv- ningar. Därmed kommer också ett
            stadgande i den nu gällande expropria- tionslagen att få en långt
            ödesdigrare verkan för den enskilde än det tidi- gare haft. Här
            syftas på bestämmelsen om att den, som får egendom exproprierad,
            skall vara skyldig att omedelbart frånträda densamma utan avvaktan
            på ersättningens fastställande. Verkningarna för den enskilde
            bli svårare av två skäl. För det första blir antalet fall som
            komma att leda till expropriation långt flera än tidigare. För
            det andra kommer det, ifall den nya formen med expropriationsdomstolar
            skulle vinna riksdagens bifall, att dröja väsentligt längre innan
            uppgörelse kommer till stånd, om expro- priationsmålen skola passera
            alla instanser. För en jordbrukare, som tvingas avstå sin gård,
            kommer detta att i de allra flesta fall betyda mycket allvar-
            liga ekonomiska svårigheter, då han inte på åratal efter det han
            tvingats frånträda sin fastighet kan komma att få disponera expropriationsersätt-
            ningen för densamma. En möjlighet att delvis lösa dessa svårigheter
            och i viss mån mildra de för den enskilde svåra skadeverkningarna
            — vilka genom tillkomsten av de nya expropriationsdomstolarna
            enligt min mening komma att ytterligare öka — vore att de jordbrukare,
            som måste avstå ägande- eller brukanderätten till sin jord, tillförsäkrades
            optionsrätt att arrendera den exproprierade marken eller fastigheten
            på liknande grunder, som tillkomma arrendatorer enligt arrendelagen.
            Med nu gällande bestämmelser kan kommun efter eget gottfinnande
            utarrendera exproprierad jord till vem som helst eller också själv
            bruka den. En sådan ordning kan icke anses vara tillfredsställande
            med hänsyn till det hårda ingrepp i äganderätten, som en expropriation
            utgör för den jordägare som drabbas därav. Det synes därför vara
            i hög grad befogat att den förutvarande ägaren garanteras företrädesrätt
            i förhål- lande till andra spekulanter att, om han så önskar,
            arrendera den från honom exproprierade marken eller fastigheten,
            i den mån den icke omedel- bart utnyttjas för bebyggelse. Det
            kan icke med fog göras gällande att den exproprierande kommunen
            skulle lida nämnvärt intrång av en sådan
          </p>
          <pb facs="riksdagen-motions-pdf/data/1949/mot_1949_höst_ak__427/mot_1949_höst_ak__427-002.pdf"/>
          <fw xml:id="i-WPzJApn3deCUkvi8raHnhC">
            Motioner i Andra kammaren, nr 427. 11
          </fw>
          <p xml:id="i-FwMJZ8EVnsU5Gpsyff6cf4">
            anordning, då ju det huvudsakliga syftet med expropriationen
            är uppnått i och med förvärvet av marken. Jag vill därför föreslå,
            att i expropriations- lagen inryckes en bestämmelse om att fastighetsägare,
            vars jord exproprieras av kommun, får optionsrätt att arrendera
            den mark han måst avstå från, under förutsättning att densamma
            icke tages i anspråk för bebyggelse. Om optionsrätt av här angiven
            karaktär infördes, skulle man vinna att de fastighetsägare, vilkas
            jord exproprieras, finge sitta kvar på sina gårdar och bruka den
            mark, som inte omedelbart behöves för bebyggelse, till dess expropriationsersättningen
            blivit fastställd. Därigenom skulle de, som blivit utsatta för
            expropriationsåtgärder, få möjligheter att mildra de ekonomiska
            konsekvenserna av expropriationen, vilket måste vara av utomordentligt
            in- tresse för vederbörande jordägare. Med stöd av vad sålunda
            anförts hemställes,
          </p>
          <p xml:id="i-BmHfwp8zbpXGm2DR7igTRf">
            att riksdagen vid behandlingen av Kungl. Maj:ts proposition måtte
            besluta införa optionsrätt för den förutvarande ägaren eller brukaren
            att arrendera den exproprierade fastigheten, om marken icke omedelbart
            tages i anspråk för bebyggelse, samt att vederbörande utskott
            måtte utforma erforderlig lagtext.
          </p>
          <p xml:id="i-L4cMVv4tPCT1aFV4wVHPEJ" type="date">
            Stockholm den 17 oktober 1949.
          </p>
          <div xml:id="i-MfZDWqMzirVw2VxG5yUN46" type="signatureBlock">
            <p xml:id="i-6KnXSxrfCJ7NH46vquXgWi" who="unknown" type="signature">
              Hj. RB. Nilson i Spånstad
            </p>
          </div>
        </div>
      </div>
    </body>
  </text>
</TEI>
