<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00479">
  <teiHeader>
    <fileDesc>
      <titleStmt>
        <title>Ekologisk livsmedelsproduktion</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ekologisk livsmedelsproduktion</title>
          <idno type="rdwebb">GX02MJ479</idno>
          <rs type="number">MJ479</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ479/text</ref>
          <ref type="dokument_url_html">http://data.riksdagen.se/dokument/GX02MJ479</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ479</ref>
          <ref type="doc">http://data.riksdagen.se/fil/13607C24-6B93-42E1-8E16-4E5ECAF252CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HnR5qiWCZGnVWdkorefomE" type="signed"/>
        <correspContext corresp="i-HnR5qiWCZGnVWdkorefomE">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-AgC3vwacrCS6cH1zD6RNBY" type="numbering">
          <date when="2009-10-09"/>
        </correspAction>
        <correspAction xml:id="i-TuNcFEAAYD4Q7LMB9M4uwH" type="submission">
          <date when="2009-10-06"/>
        </correspAction>
        <correspAction xml:id="i-L8jiEYBWMhiP8Qk168iaYA" type="transfer">
          <date when="2009-10-06"/>
        </correspAction>
        <correspAction xml:id="i-M27xnkPjLTGgjHokzmTB9n" type="assigned"/>
        <correspContext corresp="i-M27xnkPjLTGgjHokzmTB9n">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-V56j71qiq4xQEp9AhwDPdM" type="TOC">
          <head xml:id="i-M46B3K3pMPuSUDcUNxvzFe">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 Bakgrund 4
            </item>
            <item>
              4.1.1 Något om jordbrukets historia i Sverige 4
            </item>
            <item>
              4.1.2 Ängen åkerns moder 4
            </item>
            <item>
              4.1.3 Jordbruksföretag och landsbygden i går och i dag och i
              morgon? 5
            </item>
            <item>
              4.1.4 Räcker maten? 5
            </item>
            <item>
              5 Varför ekologisk produktion? 6
            </item>
            <item>
              5.1.1 Den ekologiska produktionen och miljön 7
            </item>
            <item>
              5.1.2 Djurhållning i Sverige och inom den ekologiska produktionen
              8
            </item>
            <item>
              5.1.3 Hushållning med naturresurser 8
            </item>
            <item>
              5.1.4 Konsumenternas efterfrågan 9
            </item>
            <item>
              5.1.5 Jordbrukets konkurrenskraft 9
            </item>
            <item>
              5.1.6 Landsbygdsutveckling 10
            </item>
            <item>
              6 Politik för ekoproduktion 10
            </item>
            <item>
              6.1.1 Aktionsplan för perioden efter 2010 11
            </item>
            <item>
              6.1.2 Återinrätta posten ekologisk produktion 12
            </item>
            <item>
              6.1.3 En strategi för en balanserad struktur på djurhållningen
              och jordbruket 13
            </item>
            <item>
              6.1.4 Ekonomiska styrmedel 14
            </item>
            <item>
              6.1.5 Regelverk 15
            </item>
            <item>
              6.1.6 Forskning, utveckling, information 18
            </item>
            <item>
              6.1.7 Övrigt 19
            </item>
          </list>
        </div>
        <div type="motProposal" subtype="förslag">
          <head xml:id="i-MFamY52F61tQDz4mhhyWZT">
            2 Förslag till riksdagsbeslut
          </head>
          <list style="ol">
            <item xml:id="i-Ef4kyvhzsVXqQMGJpB4N3d">
              Riksdagen tillkännager för regeringen som sin mening vad som
              anförs i motionen om en ny aktionsplan för perioden efter 2010.
            </item>
            <item xml:id="i-61yEYRdSSy2dSUC3Funyow">
              Riksdagen tillkännager för regeringen som sin mening vad som
              anförs i motionen om att regeringen bör ta fram en strategi för
              en mer balanserad struktur för Sveriges djurhållning.
            </item>
            <item xml:id="i-4jPLbrBVj2VJ5yQCnroaSz">
              Riksdagen tillkännager för regeringen som sin mening vad som
              anförs i motionen om att regeringen bör låta utreda hur man kan
              undanröja brister i prissättningssystemet. 1
            </item>
            <item xml:id="i-T7ExzsxfbUhU2t3iCCmEsh">
              Riksdagen tillkännager för regeringen som sin mening vad som
              anförs i motionen om att ett certifieringsbidrag bör införas för
              att täcka en del av certifieringskostnaderna för småbrukare.
            </item>
            <item xml:id="i-JBRPeUsFKskJMTzvY9zLaS">
              Riksdagen tillkännager för regeringen som sin mening vad som
              anförs i motionen om att Jordbruksdepartementets förslag till
              ny lag om ekologisk produktion bör dras tillbaka och arbetas om.
            </item>
            <item xml:id="i-MCQVLf6aYYmuE6pQBjaAB4">
              Riksdagen tillkännager för regeringen som sin mening vad som
              anförs i motionen om att regeringen bör se över möjligheten att
              inrätta matlotsar på länsstyrelserna och anpassa livsmedelslagstiftningen
              till småskaliga producenters villkor.
            </item>
            <item xml:id="i-4wodr6CpjvmArXbZcDnGDv">
              Riksdagen tillkännager för regeringen som sin mening vad som
              anförs i motionen om att regeringen bör ge Jordbruksverket i uppdrag
              att se över sina föreskrifter i syfte att minska Jordbruksverkets
              miljöpåverkan, och då särskilt beakta det ekologiska lantbrukets
              villkor.
            </item>
            <item xml:id="i-JFebcemQLTFwxCPssx1W9">
              Riksdagen tillkännager för regeringen som sin mening vad som
              anförs i motionen om att samexistensreglerna för GMO-odling och
              annan odling behöver revideras och att GMO-producenterna bör stå
              för eventuella merkostnader till följd av sin verksamhet.
            </item>
            <item xml:id="i-4PkMvqQuzC7TeGPCAWBgfq">
              Riksdagen tillkännager för regeringen som sin mening vad som
              anförs i motionen om att regeringen bör låta utreda vad som kan
              göras för att underlätta sysselsättning inom det ekologiska och
              småskaliga jordbruket. 2
            </item>
            <item xml:id="i-T8xH6uGVkwdxCqm3xX6WeH">
              Riksdagen tillkännager för regeringen som sin mening vad som
              anförs i motionen om att informationen och rådgivningen till lantbrukare
              som vill ställa om till ekologisk produktion bör förbättras.
            </item>
            <item xml:id="i-Lgx6vUCxV6bnrmbpg5Yo5U">
              Riksdagen tillkännager för regeringen som sin mening vad som
              anförs i motionen om en forskningssatsning på ekologiskt lantbruk
              med resurshushållning.
            </item>
            <item xml:id="i-Ffi12vmumMQDaem3HJtQRb">
              Riksdagen tillkännager för regeringen som sin mening vad som
              anförs i motionen om att EU:s jordbrukspolitik och jordbruksstöd
              i högre utsträckning bör användas för att stödja det ekologiska
              lantbruket.
            </item>
          </list>
          <p xml:id="i-ErRNNAu6c15W2iEBXsdNgk">
            1 Yrkande 3 hänvisat till SkU.
          </p>
          <p xml:id="i-DA2Z6XR5eL6NfiinUNWX1q">
            2 Yrkande 9 hänvisat till SfU.
          </p>
        </div>
        <div type="motContent">
          <head xml:id="i-HM8e5XuTsDEyR847mKW5Jn" type="h1">
            3 Inledning
          </head>
          <p xml:id="i-28jUKUJTTjjBwUq8zF1T9A">
            Konsumenter vill ha ekologiskt producerad mat. De vill ha mat
            som är fri från kemiska bekämpningsmedel. De allra flesta vill
            ha mat som producerats på ett sätt som är bra för miljön. De flesta
            vill också ha mat som kanske är nyttigare och smakar bättre.
          </p>
          <p xml:id="i-Vgj4pxpWhxji1BQ16YSHQi">
            Jordbrukare vill producera ekologisk mat. De vill inte fördärva
            sin hälsa. De vill inte försämra natur och miljö. De vill producera
            mat som konsumenter vill ha. Det ökar konkurrenskraften på sikt.
            Det kan också bidra till en mer levande landsbygd.
          </p>
          <p xml:id="i-M6foruUrMmgx46jDrvWaAS">
            Miljöpartiet de gröna vill att maten ska vara ekologiskt producerad.
            Vi vill att människor ska vara friska och må bra. Vi vill värna
            vår natur och miljö och de ekosystemtjänster naturen förser oss
            med så att människan har goda möjligheter att ha en bra hälsa
            och ha det bra nu men också i framtiden. Vår vision är att allt
            lantbruk i framtiden ska baseras på slutna kretslopp och optimalt
            utnyttjande av lokalt tillgängliga resurser, i stället för brutna
            kretslopp med stora mängder externa insatsmedel (som bekämpningsmedel,
            konstgödsel och importerad foder) och utsläpp.
          </p>
          <p xml:id="i-WspysF1ZWooktRMAjMgGh8">
            Väldigt många vill ha mer ekologiskt producerad mat. Ändå växer
            marknaden långsamt och sporadiskt. Det finns flera hinder:
          </p>
          <list style="ul">
            <item xml:id="i-TDkdRkqQKW2uDakST3R9wi">
              Kunskap. Konsumenter kan ha svårt att hitta ekologiskt producerad
              mat. Många lantbrukare vet inte tillräckligt mycket om hur man
              producerar ekologiskt mat. Forskning om ekologisk produktion är
              eftersatt.
            </item>
            <item xml:id="i-Sb1uk827zoi9T93MZFDVjn">
              Osäkerhet och investeringsbehov. Det kostar pengar att ställa
              om till ekologisk produktion. Under omställningsperioden kan man
              inte sälja sina produkter som certifierat ekologiska och man kan
              inte få mer betalt för dem. Det finns också en osäkerhet om marknadens
              utveckling och om man kommer att kunna få avsättning för sina
              produkter och kunna räkna hem investeringar.
            </item>
            <item xml:id="i-9y9mGf9vFXKdxQRgDzL1x5">
              Förädling och distribution. Förädlingsföretag tvekar att satsa
              på ekologisk mat. Det finns restriktioner i distributionskedjan
              som gör att producenter och konsumenter får onödigt svårt att
              hitta varandra. De flesta kedjor kräver stora, säkra leveranser,
              vilket kan slå hårt mot mindre producenter. Handlare tar ibland
              mer betalt för att sälja ekologiskt, bara för att det finns konsumenter
              som är beredda att betala mer. Eftersom pengarna inte kommer tillbaka
              till jordbrukarna ökar inte produktionen. Restauranger och storkök
              lämnar vanligtvis dålig information till konsumenterna och har
              ofta låga ambitionsnivåer.
            </item>
            <item xml:id="i-EpsA1kJanJUiMwcKzvTSyV">
              Priser. Många lantbrukare får inte tillräckligt betalt för ekologiskt
              producerad mat, och de flesta konsumenter vill inte betala (mycket)
              mer för ekologiskt producerad mat. Att de finns rätt många som
              är beredda att ta ett större ansvar även om det kostar utnyttjas
              av handeln för att ta ut merpriser på ekologiskt producerad mat.
              Restauranger och storkök ger mycket liten information om vad det
              är för mat de säljer. Den offentliga sektorn tar allt för sällan
              miljöhänsyn.
            </item>
          </list>
          <p xml:id="i-QP4BECYbCRATiL8jtBk1LX">
            Det behövs förbättringar i alla led. Men kedjan är inte starkare
            än den svagaste länken, och viktigaste är kanske priset. Dagens
            prissystem missgynnar ekologisk produktion. Ekologiska producenter
            får inte ersättning för det bidrag de ger till uppfyllande av
            våra miljömål eller de mervärden de producerar i form av ekosystemtjänster
            renare vatten, mer biologisk mångfald, mindre läckage av övergödanden
            ämnen som kväve och fosfor, bättre markförhållanden. Konventionella
            producenter behöver inte betala för problem som de orsakar med
            övergödning, förlust av biologisk mångfald, förorening av vatten
            och andra effekter som kan minska produktionen av ekosystemtjänster.
          </p>
          <p xml:id="i-Jjz2nwSWKJcV4t7bK6mieK">
            Det behövs statligt stöd som utjämnar missförhållanden i prisbildningen,
            som tar fram och sprider kunskap om varför ekologisk produktion
            är bra och hur man ställer om. Det behövs också stöd för att underlätta
            omställning till ekologisk produktion, både i form av omställningsbidrag
            och i form av rådgivning. Offentliga upphandlare måste ta sitt
            ansvar. Regeringen behöver utforma ett regelverk som inte missgynnar
            ekologiska producenter och inte gör att ekologiska producenter
            behöver riskera att drabbas av en grannes aktiviteter, t.ex. med
            att odla genmodifierade grödor.
          </p>
          <head xml:id="i-PQgEYSgn9GA6QV5Toyg5rw" type="h1">
            4 Bakgrund
          </head>
          <head xml:id="i-LXhsDMEx3tLUq4kpDyMqKE" type="h3">
            4.1.1 Något om jordbrukets historia i Sverige
          </head>
          <p xml:id="i-8xqvXMXrYTVfjKmrMgqy29">
            En förståelse av jordbrukets historiska utveckling underlättar
            en förståelse för den utveckling som jordbruket behöver ta i framtiden.
            Jordbrukets historia i Sverige är ungefär 6 000 år gammalt, tidigare
            levde människorna som jägaresamlare där också fiske ingick.
          </p>
          <p xml:id="i-KHupNDfoE4CkaRmB3UsW2x">
            Med bosättningar i större grupper och kunskap om svedjebruk började
            odlandet ta fart, sorter som användes var emmervete, enkornsvete,
            speltvete. Man odlade även hirs, råg, ärtor, bönor, vindruvor
            och lin. Husdjuren som hölls var kor, får och getter. Så småningom
            kom även hästen att få betydelse. Det svedjebruk som användes
            var inte hållbart i längden och tekniken utvecklades.
          </p>
          <head xml:id="i-WGgftByrRMiWF19sa8hkiP" type="h3">
            4.1.2 Ängen åkerns moder
          </head>
          <p xml:id="i-Hqq5dw4HtuD2tazZyzNP6v">
            För att komma till rätta med snapphanar som stödde Danmark under
            krigen på 1600-talet splittrade man byarna. På så sätt minskade
            man sammanhållningen på gårdarna och kunde lättare försvenska
            Skåne. Senare visade det sig att detta ledde till större skördar
            i och med att skiftena blev större och jordbruket rationellare.
            Då infördes enskiftet som följdes av laga skifte på 1800-talet.
            Växelbruk infördes på gårdarna, vilket också gav större skördar.
            Idag används växelbruk på bland annat ekologiska gårdar för att
            minska risken för växtsjukdomar, skadeinsekter och för att få
            en bättre växtnäringsbalans.
          </p>
          <p xml:id="i-KwAqzsRdGUGjps43eKKq6M">
            Marken delades in i åker, äng och utmarker bete. På ängarna bedrevs
            slåtter, vilket gav vinterfoder till djuren. Gödseln spreds sedan
            på åkrarna. Av detta kommer uttrycket ängen är åkerns moder. Numera
            finns det bara rester kvar av ängsmarken. Resten har blivit planterad
            med skog eller uppodlad till åker.
          </p>
          <head xml:id="i-99gkucUWPRVuKNY2yEME4h" type="h3">
            4.1.3 Jordbruksföretag och landsbygden i går och i dag och i
            morgon?
          </head>
          <p xml:id="i-Ri9NTRAuPLq631nHAhNavT">
            Jordbruket i Sverige har genom åren förändrats stort. Utvecklingen
            har gått från familjeföretag med generationsboende och ett stort
            inslag av självhushållning med en kombination av växtodling, djur
            och foderodling till ett mer specialiserat jordbruk. Färre bönder
            är självförsörjande i någon del.
          </p>
          <p xml:id="i-H41MENVdVZQ1KSoYSW6nso">
            Ett resultat är att det har blivit en ökad djurkoncentration
            i vissa områden och en förändring bort från betesdjur i andra
            områden. De mindre kombinationsjordbruken eller familjejordbruken
            som var en del av landsbygdens kärna är i dag på många håll mer
            eller mindre öde gårdar och igenväxande marker. På många håll
            har nötkreatur bytts mot hästar, vilket även återspeglar sig i
            ett annorlunda sätt att beta markerna. I andra delar av landet,
            som i de södra regionerna, går jordbruksfastigheterna mot allt
            större enheter.
          </p>
          <p xml:id="i-X7Ns5EdMhvkA5VuXKLPp9u">
            Med färre människor på landsbygden och med fler människor i städerna
            behövs en mer avancerad teknik för att odla råvaror och framställa
            livsmedel.
          </p>
          <p xml:id="i-J6kUA8Qtoew9FoJKd6sdYs">
            Under mitten av 1800-talet arbetade över 70 % av Sveriges befolkning
            med jordbruk, fiske och skogsbruk och försörjde sig genom naturahushållning.
            På 1950-talet var 870 000 personer sysselsatta inom jordbruket.
            I dag sysselsätts 170 000 personer genom jordbruket. Jordbruksarealen
            har minskat från cirka fem miljoner hektar 1920 till ungefär 3,2
            miljoner hektar i dag. De naturliga betesmarkerna har också minskat
            markant.
          </p>
          <p xml:id="i-PE2Bo8EdawFtDfeqEfaxoQ">
            Specialiseringen, avfolkningen av landsbygden och kanske också
            bortrationalisering av arbetskraften har gått för långt. Även
            om det inte är vare sig möjligt eller kanske önskvärt för de flesta
            att återgå till något mer liknande naturahushåll är det sannolikt
            så att många fler människor skulle kunna arbeta inom jordbruks-
            och trädgårdsföretag. Med det stora intresse som finns i samhället
            för både matproduktion, miljö och natur finns det sannolikt en
            stor potential för att hitta nya vägar och möjligheter att skapa
            olika sorters arbetstillfällen inom jordbruks- och trädgårdsproduktion.
            Det är arbeten som kan gagna både den mänskliga hälsan och samhällets
            nytta.
          </p>
          <p xml:id="i-RT6AcMsUK6Pue49a1EaPsV">
            Miljöpartiet vill främja närproduktion av livsmedel, ekologisk
            produktion och den småskaliga livsmedelsförädlingen. Ett exempel
            på det senare är det nationella matcentrat Eldrimner som tagit
            upp kunskapen om mathantverket och de viktiga råvarorna och dess
            behandling. Det är något som också spridit sig till flera delar
            av landet.
          </p>
          <head xml:id="i-2vTBAmwZK5Erd3yN23Y6oH" type="h3">
            4.1.4 Räcker maten?
          </head>
          <p xml:id="i-D2HKCGT53apEF8TFKdAMR3">
            Förändringarna av jordbruket har gett ökad livsmedelsproduktion.
            Det har skett till priset av en rad miljöproblem. På sikt utgör
            dessa problem brutna kretslopp, förlust av biologisk mångfald,
            hög användning av fossil energi hot mot framtida ekosystemtjänster
            som vi är beroende av. En övergång till modern ekologisk produktion
            bidrar å andra sidan till att lösa flera av miljöproblemen.
          </p>
          <p xml:id="i-m75x7izmzHd33netpagjx">
            Frågan har emellertid väckts ifall ekologisk produktion räcker
            för livsmedelsförsöjningen för en växande befolkning. Klimatfrågan
            spelar också in. Klimatförändringen är ett hot mot jordbruk i
            vissa regioner. Den ger också ett tryck att öka produktionen av
            bioenergi, vilket kan konkurrera med livsmedelsproduktion.
          </p>
          <p xml:id="i-VRoMZq9n9j1HbMWAGGPZ3w">
            Svält är redan i dag ett stort problem i världen. Ungefär 7 miljoner
            barn under fem års ålder dör varje år i världen på grund av kronisk
            undernäring orsakad av brist på mat och i diarréer orsakade av
            brist på rent vatten. Det innebär ofattbara ett barn var femte
            sekund. Den akuta undernäringen, den som i vissa fall ger upphov
            till att katastrofbilder kablas ut i världens medier, står i dag
            för ungefär 10 % av svälten. 90 % av de svältande är drabbade
            av den kroniska undernäring som sker under helt vardagliga förhållanden.
            Orsakerna är komplexa, vilket även lösningarna är. Vi har utvecklat
            dessa i andra sammanhang, t.ex. motion 2006/07:U253.
          </p>
          <p xml:id="i-2Ct335D3MNnCMs6Bxvk4o7">
            En slutsats är att hunger och svält inte är ett produktionsproblem,
            utan ett distributions- och fördelningsproblem. En viktig faktor
            är den rika världens överkonsumtion av ineffektivt framställda
            animaliska produkter. Enligt en färsk rapport från SIK (SIK Rapport
            794: Greenhouse gas emissions from Swedish consumption of meat,
            milk and eggs 1990 and 2005, SIK Institutet för Livsmedel och
            Bioteknik AB) ökade till exempel den svenska köttkonsumtionen
            med mer än femtio procent enbart mellan 1990 och 2005. Animaliekonsumtionen
            ökar också i snabbt växande utvecklingsländer.
          </p>
          <p xml:id="i-P2H498X6UHz7L1jiLm1b5W">
            Den oekologiska livsmedelsproduktionen ger också upphov till
            miljöproblem som hotar den framtida produktionen av livsmedel
            och andra ekosystemtjänster.
          </p>
          <p xml:id="i-JxMrt7Vf1FonnFozsUibCy">
            Det har diskuterats flitigt om avkastningen blir lägre eller
            högre i ekologisk produktion. Det går att hitta olika resultat
            i olika vetenskapliga rapporter. En vanlig uppfattning är att
            man kan räkna med en minskning med 10 procent globalt. I Sverige
            kan det bli en större minskning, i storleksordning 30 procent.
            Resultaten är osäkra och påverkas självklart av jordens näringsinnehåll,
            beskaffenhet och struktur.
          </p>
          <p xml:id="i-Qb5NbgGpCSg4tvkHPxuyzK">
            De få långvariga försök som har gjorts för att jämföra ekologiskt
            respektive konventionellt lantbruk har visat på ytterst små skillnader
            i skörderesultat mellan de två inriktningarna, många gånger har
            det visat sig att det ekologiska lantbruket dessutom gett bättre
            avkastning med tiden. Långtidsstudierna tyder på att ökad kunskap
            och metodutveckling kan höja den ekologiska produktionens avkastning.
          </p>
          <head xml:id="i-4qvzq2xGaZNkPjuZfioLt9" type="h1">
            5 Varför ekologisk produktion?
          </head>
          <p xml:id="i-B89q1tNioQ14ACZe4He5Da">
            Vi behöver ekologisk produktion av flera skäl.
          </p>
          <list style="ul">
            <item xml:id="i-BCooJU6dTSHRw8dTPp1Zho">
              Ekologisk produktion bidrar till att nå miljömålen.
            </item>
            <item xml:id="i-KXRF3JFTh2koPtRTgbgGyS">
              Ekologisk produktion bidrar till en bättre hushållning med naturresurser.
            </item>
            <item xml:id="i-UMD3GSeHoDBdo9b113tVth">
              Ekologisk produktion bidrar till en bättre djurhållning.
            </item>
            <item xml:id="i-EEvz7BhiosefbaF35R9vKE">
              Ekologisk produktion motsvarar bättre konsumenternas önskemål.
            </item>
            <item xml:id="i-65yPMoqv4s7x4FBraq3gfM">
              Ekologisk produktion bidrar till en mer levande landsbygd.
            </item>
            <item xml:id="i-LesMCrFsnXCByAxupC492R">
              Ekologisk produktion stärker det svenska jordbrukets konkurrenskraft
              på sikt.
            </item>
            <item xml:id="i-HV6FNYSnxyDMpRZVMrBu1P">
              Ekologisk produktion är mindre fossilberoende och mindre sårbar.
            </item>
          </list>
          <p xml:id="i-57ADpNJG95Nmop2sCFQ8aR">
            Ekologisk produktion syftar till att få en livsmedelsproduktion
            som både värnar om djur och miljö och som är konkurrenskraftig
            på lång sikt. Ekologiskt lantbruk innebär att lantbrukarna hushåller
            med tillgängliga naturresurser och även tar stor hänsyn till miljön
            när de producerar mat. Självförsörjningsgraden inom det ekologiska
            lantbruket är hög.
          </p>
          <head xml:id="i-MLDfTkdq2YSUMAM5zpGe3z" type="h3">
            5.1.1 Den ekologiska produktionen och miljön
          </head>
          <p xml:id="i-M9RCae9787Y2uT6EXVHeRf">
            Den ekologiska produktionen bidrar till andra viktiga värden,
            något som lyfts fram alldeles för lite:
          </p>
          <list style="ul">
            <item xml:id="i-55WYmEN4PhEmZMJBU1cRvJ">
              Att komma tillrätta med de sönderslagna kretsloppen av näringsämnen
              i samhället.
            </item>
            <item xml:id="i-XJTkNKoLkmCUg2uW7XgE2k">
              En ökad självförsörjning av klimateffektiva energiinsatser i
              produktionen.
            </item>
            <item xml:id="i-NSvtcef99m1uVwh3dRTc6t">
              Fördelen för lantbrukaren att slippa arbeta med kemiska bekämpningsmedel
              samt den risk för både människor och miljö som finns inbyggd i
              den hanteringen.
            </item>
            <item xml:id="i-E9RhZA8gehp9brQUXeCAw1">
              Ett landskap rikare på biologisk mångfald.
            </item>
          </list>
          <p xml:id="i-ML7pHJTKfsT87T5adxkUQe">
            Den ekologiska produktionen ger ett stort bidrag till att upprätthålla
            de ekosystemtjänster, de gratistjänster, som hela mänskligheten
            är beroende av (se motion 2009/10:MJ501).
          </p>
          <p xml:id="i-WdyXoSu26EU95E997E4gx6">
            Enligt en banbrytande studie som nyligen publicerats i tidningen
            Nature är det brutna kretsloppet för kväve ett av tre områden
            där mänsklig aktivitet klart överskridit de ekologiska ramarna
            på global skala. Kretsloppen är brutna mellan stad och land, och
            många gånger mellan växtodlingsgårdar och djurproduktionsgårdar.
            I Sverige märker vi problemen i form av försurade marker och sjöar
            samt övergödda sjöar, vattendrag och hav. En bärande tanke i ekologisk
            produktion är att sluta kretsloppen. En färsk rapport från Centrum
            för uthålligt lantbruk vid SLU (Ekologisk produktion möjligheter
            att minska övergödning, 2009) drar slutsatsen att ekologiska gårdar
            har ett signifikant lägre överskott av kväve per hektar än konventionella
            gårdar. Ekologiska mjölk- och köttgårdar har ett lägre fosforöverskott,
            men ekologiska växtodlingsgårdar har ett högre fosforöverskott
            jämfört med konventionella gårdar. Rapporten påpekar att utvecklingen
            på de ekologiska växtodlingsgårdarna gått mot större inköp av
            gödsel och att tillgängliga gödselmedel på marknaden ofta har
            en obalans i förhållande till grödornas behov med ett för högt
            innehåll av fosfor i relation till kväve. Det finns en stor potential
            till förbättring av gödslingsstrategier, inte minst vad gäller
            användningen av fosfor, på ekologiska växtodlingsgårdar.
          </p>
          <p xml:id="i-E8VTvnNWx3ZqnJQDy9fvnu">
            Enligt en rapport från SLU 2007 (Ekologisk produktion och miljökvalitetsmålen
            en litteraturgenomgång) tyder det mesta på att ekologisk produktionsinriktning
            över lag ökar möjligheterna för jordbruket att bidra till uppfyllelsen
            av fem av de sex centrala miljömålen med stark koppling till jordbruket.
            Genom att inte använda konstgödsel och bekämpningsmedel minskar
            växtnäringsläckaget och utsläpp av gifter i miljön, vilket också
            gynnar den biologiska mångfalden.
          </p>
          <p xml:id="i-AtDHfN72Lz81zW5HGqmftN">
            Ekologisk produktion bidrar till att nå miljömålen Giftfri miljö,
            Ingen övergödning, Grundvatten av god kvalitet, Ett rikt odlingslandskap
            samt Ett rikt växt- och djurliv. För ett sjätte mål, Begränsad
            klimatpåverkan, verkar den sammanvägde bilden vara att ekologisk
            produktion har svagt positiv eller neutral effekt, enligt rapporten.
            Studiens slutsats är att ekologisk produktion ger ett svagt positivt
            eller neutralt bidrag till uppfyllelsen av de miljömål som har
            viss eller svag koppling till jordbruk.
          </p>
          <head xml:id="i-MjbV11YHQPMLmAKZMjLpGK" type="h3">
            5.1.2 Djurhållning i Sverige och inom den ekologiska produktionen
          </head>
          <p xml:id="i-4JoozeU1cAKhmv2bTPPr1R">
            Sverige har en i grunden god djurskyddslag, och länge har frågor
            runt djurskydd och djuretik debatterats. I den ekologiska produktionen
            ställs också höga krav på god djurhållning.
          </p>
          <p xml:id="i-PJftDw9mFGcXi4asLHmtES">
            På kontrollorganisationen Kravs hemsida står följande:
          </p>
          <p xml:id="i-gi8NiAY8wDWueeEeRWv6n">
            KRAVs regler för djurhållning sträcker sig längre än vad lagen
            kräver. KRAV-godkänd djurhållning ska utgå ifrån djurens naturliga
            beteende. Alla djur ska hållas i sådan miljö och skötas på ett
            sådant sätt att djurens hälsa och välfärd främjas. Djurhållningen
            ska kännetecknas av en mycket god djuromsorg och ett gott djurskydd.
            Utfodringen ska anpassas till djurens naturliga behov, kraftfodergivorna
            ska begränsas. Rutinmässig förebyggande medicinering får inte
            förekomma.
          </p>
          <head xml:id="i-AMfdHEah2nyHrrHpwpPnCD" type="h3">
            5.1.3 Hushållning med naturresurser
          </head>
          <p xml:id="i-23T14ApJnoEa75u3vJYtNx">
            Sveriges jordbruk är inte ett självhushållande jordbruk längre;
            vi både importerar och exporterar.
          </p>
          <p xml:id="i-XNNmjbffbAaTswJHTPvcue">
            Vi har genom EU:s jordbrukspolitik förlorat en hel del av våra
            möjligheter att själva bestämma över vår produktion, samtidigt
            som även många möjligheter har skapats för jordbruket med en öppen
            marknad. Vissa delar är dock svåra att förstå. En är att djur
            ska kunna transporteras på vägar långa sträckor och att det kan
            finnas någon riktig lönsamhet i det. En annan är att vi inte ser
            det som ett ansvar att odla egenproducerat foder, inte inom landet,
            inte i EU. När vi importerar proteinfoder i form av soja blir
            vi en del av utvecklingen i andra delar på jorden, en utveckling
            som vi inte råder över och där inte samma jämställdhet, demokrati
            eller miljöhänsyn råder som vi själva har och kanske tagit för
            givet. Import av soja ger oss mindre möjligheter att välja bort
            foder från genmodierade grödor (GMO) eftersom allt mer soja är
            genmodifierad i dag.
          </p>
          <p xml:id="i-RVcMXFsT28rf3yTsX7NR1J">
            Det borde vara en självklarhet att öka den egna proteinfoderproduktionen
            inom EU. Det ekologiska jordbruket ställer krav på egenproducerat
            foder, och kravet på ekologiskt producerat foder gör att hänsynen
            är större även för det proteinfoder som ges till ekologiska djur.
            Detta anser vi är ett viktigt ansvar att ta, för Sverige som nation
            och i förlängningen för hela Europa. Egenproducerat proteinfoder
            tär mindre på andra länders resurser och skapar ett mindre tryck
            på sojaproduktionen, vilket kan ge positiva effekter på den pågående
            och förödande regnskogsavverkningen.
          </p>
          <p xml:id="i-Bg3L4AVpjSf7QWyZ8Aig7u">
            Den ekologiska produktionen ger också fördelar ur klimatsynpunkt.
            Det gör att man kan undvika användning av fossila råvaror för
            produktion av konstgödsel och kemiska bekämpningsmedel. Den ökade
            självförsörjningen med gödsel och foder minskar behovet av transporter.
          </p>
          <head xml:id="i-NryQRobprTK6LpDsWfAXPt" type="h3">
            5.1.4 Konsumenternas efterfrågan
          </head>
          <p xml:id="i-FPMzZqerKAKzqN4W2fh9fp">
            Färre människor har i dag möjlighet till, eller är intresserade
            av, att delta i matproduktionen. Men man är desto mer intresserad
            av vilken mat som produceras.
          </p>
          <p xml:id="i-7YgUg5HXYph3yjemDFfSrn">
            Efterfrågan på ekologiskt producerad mat ökar. Även om man inte
            till fullo förstår alla detaljer av vad som krävs för att driva
            ett ekologiskt lantbruk, väljer man som konsument gärna ekologiskt
            producerade råvaror. Man utgår från att det är fritt från bekämpningsmedel
            och konstgödselpreparat. En del vill bidra till en bättre miljö.
            Man kanske även känner till att det dessutom är högre krav på
            djuromsorgen.
          </p>
          <p xml:id="i-2RBj9atyYbbZYtqZC81LZ4">
            Andra väljer ekologisk mat av hälsoskäl, man vill inte äta mat,
            eller erbjuda barn mat, som framställts med hjälp av preparat
            som man tror kan skada hälsan.
          </p>
          <p xml:id="i-78g26YsMLYLvpcUuZYeeoh">
            Vilka motiven än är så är konsumentintresset en viktig faktor
            för att fortsätta utveckla det ekologiska jordbrukets förutsättningar
            och utveckla ett helhetsperspektiv på jordbrukets miljö och klimatpåverkan.
          </p>
          <p xml:id="i-Tekr9ZaS6PFqRsX4oADfTZ">
            Det är också av stor vikt att man som konsument tydligt, klart
            och på ett enkelt sätt ska kunna välja det man är ute efter. Tydlig
            märkning av livsmedlens ursprung, produktionssätt och innehåll
            är självklar information en konsument ska kunna få. Miljöpartiet
            har aktivt agerat för frågor om konsumenternas rätt att veta,
            genom bland annat ursprungsmärkning men också genom transportmärkning.
          </p>
          <head xml:id="i-DXh4dxvhQEiakQH9pDcKZB" type="h3">
            5.1.5 Jordbrukets konkurrenskraft
          </head>
          <p xml:id="i-9rAXh4B7E6f9HMhEVKPNLB">
            Jordbrukspriser är svårbedömda. Svenskt jordbruk kommer på kort
            sikt inte att ha en kostnadsmässig fördel jämfört med lågprisländer.
            På längre sikt är det tänkbart att kostnadsskillnader kapitaliseras
            i markpriser priserna på svensk jordbruksmark har stigit ungefär
            400 procent sedan EU-inträdet, vilket kan åtminstone i viss utsträckning
            avspegla förväntningar om framtida lönsamhet. På längre sikt kan
            konkurrens om jordbruksmark också förväntas öka till följd av
            ökad efterfrågan på livsmedel, förnybar energi och råvaror till
            industrin. Ökande insikt om miljöproblemen kan också förväntas
            öka intresset för mer miljöanpassad produktion. Det finns inte
            minst sedan Sternrapporten om klimatförändring ett ökat intresse
            för att beräkna kostnaderna för miljöförstöring, och värdet av
            miljöförbättringar (se motion 2009/10:MJ371). Ökad andel ekologisk
            produktion kan därför komma att gynna lönsamheten för svenskt
            lantbruk både på kort sikt och på längre sikt.
          </p>
          <head xml:id="i-RPz5mKf2qbnhj28N4k4z8h" type="h3">
            5.1.6 Landsbygdsutveckling
          </head>
          <p xml:id="i-71y1VwRNmFM7UZhmCj1QsL">
            Många fler människor skulle kunna engageras i verksamheter med
            odlingar och djur på landsbygden. Förbättrad konkurrenskraft för
            svenskt lantbruk kan antas vara positivt för landsbygdsutvecklingen.
          </p>
          <p xml:id="i-6uYHT5enq5z5PkXcgthTVU">
            Konsumenter har en positiv bild av ekologisk produktion, men
            är negativ till miljöförstöring. En ökat inslag av ekologisk produktion
            ger en bättre lokalmiljö och kan höja landsbygdens anseende. Det
            kan i sin tur underlätta för besöksnäringen.
          </p>
          <p xml:id="i-KDWoDbdMP8bL56umoUNVQY">
            Ekologisk produktion tenderar att vara mer arbetskraftsintensiv
            än konventionell produktion. Det kan ge mer sysselsättning på
            landsbygden.
          </p>
          <p xml:id="i-S3BghmG9d3SBgGtfeS8rje">
            Landsbygdssociologisk forskning är ett eftersatt ämne i Sverige,
            men enligt en förstudie på SLU (Lantbruket och människan, 2007)
            finns mycket som tyder på att ekologisk produktion går hand i
            hand med positiva faktorer för landsbygdsutveckling. Ekologiska
            producenter förefaller enligt studien ha en mer blandad bakgrund
            än de konventionella. Andelen aktiva kvinnor verkar också vara
            högre. Den ökade sociala mångfalden kan vara positiv för landsbygdsutvecklingen.
          </p>
          <p xml:id="i-3jDZ5hoDP4nGHMTHU3YGz6">
            Det etablerade förädlings- och distributionssystemet har varit
            långsamt med att anpassa sig till intresset för ekologisk produktion.
            Många ekologiska producenter ser som enda lösning att starta gårdsförsäljning,
            ytterligare andra torgar och en del hittar på nya distributionsvägar
            såsom ekolåda eller näthandel, och ibland en kombination av flera
            lösningar. Det krävs stor fantasi, uthållighet och tåliga kunder
            för att klara alla dessa delar, dessutom är det ytterst avhängigt
            att få ekonomin att gå ihop. Ekologiska producenter är ofta aktiva
            när det gäller att söka nya distributionskanaler som är närmare
            konsumenter och att förädla lokalt.
          </p>
          <p xml:id="i-BsSE9MB66rfGCDSDGMzU5n">
            SLU-rapporten påpekar att det är svårt att bedöma i vilken grad
            det ekologiska lantbrukets bidrag till en positiv landsbygdsutveckling
            beror på att den ekologiska produktionen och dess villkor skapar
            sociala mervärdena, eller på att de människor som väljer att bli
            ekologiska producenter är sådana som i stor utsträckning är duktiga
            entreprenörer.
          </p>
          <head xml:id="i-Hgo2vzF73yoA4d8XrqDnZY" type="h1">
            6 Politik för ekoproduktion
          </head>
          <p xml:id="i-YTqaaGw8yzgCL5WdVvzEZf">
            Redan 1994 lade riksdagen fast målet att 10 % av den svenska
            åkerarealen skall vara ekologiskt odlad 2000. År 1996 tog Jordbruksverket
            fram Aktionsplan 2000. År 2001 tog verket fram en ny plan, Aktionsplan
            2005.
          </p>
          <p xml:id="i-DU2NFEJGBe37QVHDVWtrmZ">
            På regeringens hemsida står nu:
          </p>
          <p xml:id="i-SqFF8QKLqGiR7iDaYVkyRD">
            I mars 2006 överlämnade den tidigare regeringen skrivelsen Ekologisk
            produktion och konsumtion Mål och inriktning till 2010, till riksdagen
            (skr. 2005/06:88). I skrivelsen redovisades målen för ekologisk
            produktion och inriktningen för arbetet med konsumtion av ekologiska
            livsmedel i offentlig sektor till 2010. Sittande regering har
            ingen avsikt att ändra innebörden i denna skrivelse.
          </p>
          <p xml:id="i-XzJzWSJKg8NRVS7DuJ2BMm">
            Som en följd av regeringens skrivelse 2005/06:88 tog Ekologiskt
            forum fram Aktionsplan 2010.
          </p>
          <head xml:id="i-NpwSdBybj4N5GTV9cGpbvq" type="h3">
            6.1.1 Aktionsplan för perioden efter 2010
          </head>
          <p xml:id="i-GLwAKNCFf7Uqhsd8sk4PaH">
            Den plan som omfattar perioden fram till 2010 håller nu på att
            genomföras.
          </p>
          <p xml:id="i-MQSjzQkLMZwMThKnNa7cZi">
            Det är viktigt att arbetet fortsätter även efter 2010. Ett nytt
            etappmål bör tas fram. Den nuvarande aktionsplanen bör utvärderas
            och uppdateras. Orsaker till eventuella brister i genomförandet
            bör identifieras och åtgärdas. Helt nya grepp bör övervägas. Arbetet
            med detta bör påbörjas senast under 2010.
          </p>
          <p xml:id="i-EF6iKrfx7i8jq3r1yTwxu4">
            I fortsättningen tar vi upp några frågor som bör behandlas i
            samband med en ny eller uppdaterad aktionsplan. Vi tar upp en
            rad frågor översiktligt i detta avsnitt, och flera utvecklas vidare
            i de följande avsnitten.
          </p>
          <head xml:id="i-B4NFao9MZNryAzEF2yMHuy" type="h4">
            6.1.1.1 Åtgärder för att främja utvecklingen i leden mellan konsument
            och primärproducent.
          </head>
          <p xml:id="i-WQ8fiyTaxVJZ22wnQR3n9V">
            En fråga är i vilken utsträckning som den nuvarande planen bygger
            på orealistiska förhoppningar om hur mycket som branschen egentligen
            kan göra utan ytterligare statliga styrmedel, och om hur snabbt
            handels-, industri- och restaurangleden svarar på signaler om
            konsumenternas efterfrågan.
          </p>
          <p xml:id="i-WVPGseTvya4GtA1nha5suQ">
            Situationen har förändrats sedan skrivelsen 2006. Det ökade miljöintresset
            som följt av klimatdebatten sedan hösten 2006 ökar också intresset
            för ekologisk produktion. Efterfrågan kan ökas ytterligare genom
            att koppla ihop ekologisk produktion med konsumenternas intresse
            för närproduktion och för rättvisemärkt produktion av importerade
            produkter.
          </p>
          <p xml:id="i-YU1s2mBLWUZq55E2MFP9YL">
            Trots att efterfrågan ökar finns det flaskhalsar längre bak i
            livsmedelskedjan.
          </p>
          <p xml:id="i-TpHvWHXbG61k7MrK2hV22v">
            Ett skäl är att information om konsumenternas intresse inte når
            alla led i produktions- och distributionskedjan. Det kan behövas
            mer riktade informationsinsatser, t.ex. uppsökande verksamhet
            riktad mot förädlingsledet. Aktörer som driver på för att öka
            ekologisk produktion behöver stärkas. Under denna mandatperiod,
            20062010, har villkoren försämrats för dem som driver på utvecklingen.
            Anslag har minskat, projektperioder har kortats och så vidare.
          </p>
          <p xml:id="i-9esDHtHXbvCbHjq2VhzNeP">
            Aktionsplan 2010 föreslog ett benchmarkingprojekt för offentlig
            sektor. Även om det finns delprojekt som pågår i vissa delar av
            landet finns inget samlat nationellt system. Inför framtiden bör
            man överväga om ett samlat, nationellt benchmarkingprojekt bör
            utvidgas till att omfatta också industrin, handeln samt restaurang
            och storkök.
          </p>
          <p xml:id="i-6SyJpmPhoz3UW94PjB6i7D">
            Ett annat skäl till trögheten i omställningen i bakomliggande
            led är osäkerhet om ifall den ökade konsumentefterfrågan kommer
            att vara bestående. I det perspektivet är delar av debatten som
            förts av vissa SLU-forskare olycklig om det skapar en obefogad
            oro för den ekologiska produktionens fördelar ur miljösynpunkt.
            Möjligen kan debatten tolkas som ett uttryck för att forskning
            om ekologisk produktion behöver stärkas. Fortsatt finansiering
            kan behöva säkras för den forskning som hittills finansierats
            av den kväveskatt som regeringen nu vill avskaffa.
          </p>
          <head xml:id="i-VCQKjCpBdqtyKpDsVoHETh" type="h4">
            6.1.1.2 Åtgärder riktade mot produktionen
          </head>
          <p xml:id="i-9vSDkQVGF3g6rZs8A6DQZX">
            Även om handeln förmedlar signaler om ett ökat konsumentintresse
            till livsmedelsindustrin och till lantbrukare kan osäkerhet leda
            till en ovilja att ta risker. Det kanske behövs ett bättre sätt
            att fördela riskerna i olika led av kedjan. Så skulle kunna ske
            genom t.ex. lånegarantier eller långtidskontrakt från handelns
            sida.
          </p>
          <p xml:id="i-Apt335T8DRJ384jSnkNJb6">
            Enligt Jordbruksverket tenderar avkastningsnivåerna att variera
            mer i ekologisk odling. En fråga är om miljöersättningar inom
            landbygdsprogrammet utgör tillräcklig kompensation för dessa risker
            eller om det behövs särskilda stödformer, t.ex. försäkring eller
            garantinivåer. Ersättning för ekologisk produktion borde förstärkas,
            både inom nuvarande landsbygdsprogram och under nästa programperiod.
            Många har pekat på vikten av att miljöersättning för ekologisk
            vallodling återinförs för att skapa stabila odlingssystem. Ett
            annat förslag är att använda 100 procent av miljöersättningen
            till ekologiskt lantbruk till certifierad produktion.
          </p>
          <p xml:id="i-8vqX4uZd2iWUHriZWspTWR">
            Många ekoproducenter är småskaliga, och ensamma i sitt företag,
            men behöver klara av att producera, förädla marknadsföra och distribuera,
            på egen hand. Åtgärder som underlättar för småföretag generellt
            är också bra för många ekologiska producenter. Miljöpartiet har
            i andra sammanhang lagt fram förslag för småföretag och upprepar
            dem inte i denna motion.
          </p>
          <p xml:id="i-FiYicU9dhYUDBoC3zU9pm6">
            Det kan vara bra att koppla ekologisk produktion närmare till
            miljömålsarbetet. Åtgärder för att främja ekologisk produktion
            bidrar till att nå miljömålen.
          </p>
          <p xml:id="i-Cb7jj2oGZyVeZfQQySxxfT">
            En översyn eller uppdatering av aktionsplanen bör också titta
            närmare på hur ekologisk produktion kan främjas genom ändringar
            av ekonomiska styrmedel, regelverk samt forsknings- och informationsinsatser.
            Statens ekonomiska stöd har en särskild betydelse, och strukturen
            på djurhållningen likaså. Vi utvecklar detta i följande avsnitt.
          </p>
          <head xml:id="i-755kDQ2znRuMNAX5QHMj4M" type="h3">
            6.1.2 Återinrätta posten ekologisk produktion
          </head>
          <p xml:id="i-L38zVk9Wqys6HaDDSsaLSw">
            Även om regeringen hyllar ekologisk produktion i högtidstal och
            säger sig stå kvar vid målsättningarna för ekoproduktion har den
            i praktiken kraftigt nedrustat stödet.
          </p>
          <p xml:id="i-6SgCPY87nJy7wYFLWPzRHV">
            Ersättningsnivåer för miljöstödet inom landsbygdsprogrammet har
            sänkts, och villkoren för stödet försämrats. Totala utbetalningar
            har sjunkit från 587 miljoner kronor 2006 till 465 miljoner kronor
            2008.
          </p>
          <p xml:id="i-JTs5JtqKVnhFStRyvLbRK2">
            Regeringen har också slopat det särskilda anslaget för stöd till
            det ekologiska lantbruket utöver landsbygdsprogrammet. Pengarna
            fördes till andra budgetposter. En del kan fortfarande användas
            för stöd till ekologisk produktion. Stödet till det ekologiska
            lantbruket har i praktiken minskat. En rad anslag för bl.a. kompetensutveckling,
            forskning och marknadsfrämjande åtgärder har avskaffats eller
            skurits ned. Den samlade minskningen under mandatperioden uppgår
            till 165 miljoner kronor. Vi tror att denna typ av stöd är viktiga
            för att smörja utvecklingen av den ekologiska sektorn och föreslår
            därför i vår budgetmotion att anslaget återinförs.
          </p>
          <p xml:id="i-EUKj6PnwSBhDE2wBw8PtDg">
            Regeringens nedskärningar har redan resulterat i att arealer
            har försvunnit från ekologisk produktion. De har utan tvekan bidragit
            till att omläggningen till ekologisk produktion går så långsamt
            att marknaden i ökande utsträckning tas över av importerade produkter.
          </p>
          <p xml:id="i-3aLjo17q8PeaRvb8Bckqgd">
            Det statliga stödet till certifierat ekologiskt lantbruk och
            behöver ökas . Miljöpartiet har motionerat om detta i vår budgetmotion
            och vår anslagsmotion för utgiftsområde 23 (2009/10:MJ431).
          </p>
          <head xml:id="i-RUoxbYxto4UtTdzEDqTzZ9" type="h3">
            6.1.3 En strategi för en balanserad struktur på djurhållningen
            och jordbruket
          </head>
          <p xml:id="i-QMJobSJLUXLpWz8HjHi64Q">
            Sverige har internationellt sett goda förutsättningar för animalieproduktion.
            Uttrycket animaliebältet är inte taget ur luften. Men utvecklingen
            av Sveriges köttproduktion har gett oss en ökad koncentration
            av djur, mindre utspridda betesdjur och mer import. Utvecklingen
            är förvisso inte lika genomgripande som på många andra håll i
            världen, men den sker och den är ett ökande problem även här.
            Vid utformningen av jordbruksstödet till olika produktionsinriktningar
            borde man egentligen ta större hänsyn till vilka jordar som är
            lämpliga att odla på olika sätt, vilka som klarar ett stort eller
            litet tryck av djur och stallgödsel.
          </p>
          <p xml:id="i-Ujq2QFFd4NbD1kriysn61J">
            Vi har fått en obalanserad struktur på djurhållningen i landet.
            I vissa regioner finns en för hög koncentration av djurproduktion,
            i andra är djurhållningen för liten. Detta är en starkt bidragande
            orsak till några av våra svåraste miljöproblem och hotar framtida
            ekosystemtjänster. När det inte finns djur som betar på många
            håll i landskapet längre, och den miljö som skapats genom betande
            mular växer igen, leder det till förändringar som påverkar biologiska
            mångfalden avsevärt.
          </p>
          <p xml:id="i-EAoR19KHW67T2jSMXr5Hev">
            Ett annat av våra svårlösta miljöproblem är övergödning. En rapport
            från Naturvårdsverket och Jordbruksverket från sommaren 2009 har
            svårt att hitta tillräckligt med åtgärder för att Sverige ska
            kunna klara det beting för minskning av utsläpp av kväve och fosfor
            som vi fått i den handlingsplan för Östersjön (BSAP) som beslutades
            av Helsingforskommissionen (Helcom) 2007. Ett centralt problem
            är specialiseringen mellan växtodling och djurhållning. Vid växtodling
            utan djurhållning blir det ett ständigt flöde av kväve och fosfor
            från gården, i form av grödorna. Detta utflöde kompenseras normalt
            via inköp av kväve och fosfor i konstgödsel. Vid djurhållning
            utan motsvarande växtodling blir det ett ständigt flöde av kväve
            och fosfor till gården i form av kraftfoder och ett överskott
            på stallgödsel. Resultatet blir en obalans som skapar ett ständigt
            flöde av kväve och fosfor från systemet. En integrerad växt- och
            djurproduktion ger bättre möjlighet till ett kretsloppsanpassat
            jordbruk. I det ekologiska lantbruket finns betydligt mindre specialisering
            i växt- eller djurhållning.
          </p>
          <p xml:id="i-XEjHsMCEjW2V9YkQ7Cj3Fr">
            Miljöpartiet anser att regeringen bör ta fram en strategi för
            en mer balanserad struktur för djurhållning, i syfte att sluta
            kretsloppen av näringsämnen och hejda förlusten av den biologiska
            mångfalden. Strategin bör särskilt ta upp den ekologiska produktionens
            möjligheter.
          </p>
          <head xml:id="i-TUU5q6orVYPosFpUXe81b1" type="h3">
            6.1.4 Ekonomiska styrmedel
          </head>
          <head xml:id="i-R5CfZr9dKnjbPCs7MmwW1c" type="h4">
            6.1.4.1 Brister i prissättningssystemet
          </head>
          <p xml:id="i-Pt1ueNYrpe3RZMD8wMmSsc">
            Ekologiska producenter kan med dagens prisnivåer få högre produktionskostnader
            genom att produkterna framställs på ett mer miljövänligt och arbetskrävande
            vis. De kan därför behöva ta ut ett högre pris för att ha samma
            lönsamhet som konventionellt lantbruk. Men råvaror som är framställda
            utan att förbruka onödiga fossila resurser och som inte bidrar
            till kostnader för samhället genom extra miljöbelastning ger också
            ett mervärde för fler än de som konsumerar varan direkt. Samtidigt
            är det inte lyckat om den ekologiskt producerade maten endast
            kommer de som är rika till del. Det bör vara en möjlighet för
            var och en som vill ha ekologiskt producerade matvaror att kunna
            köpa och äta dessa.
          </p>
          <p xml:id="i-53sHew1G6hRKApDHSXmziX">
            Det finns därför starka skäl för samhället att använda ekonomiska
            styrmedel för att priserna på jordbruksområdet ska bättre spegla
            faktiska kostnader, inklusive miljökostnader.
          </p>
          <p xml:id="i-6Bw6SouR1fqDTFKuEc8AbP">
            Det är till exempel viktigt att återföra organiskt material till
            jordbruket och sluta kretsloppet för näringsämnen som kväve och
            fosfor. Regeringens förslag till slopad handelsgödselskatt är
            ett steg i fel riktning. I ett uttalande i radion den 1 oktober
            2009 sade jordbruksminister Eskil Erlandsson (c) att han i stort
            sett inte ser någon risk för att en slopad skatt leder till ökad
            gödselanvändning eftersom handelsgödsel är så dyr i sig. Jordbruksministerns
            förmodanden motsägs av flera tunga remissinstanser, t.ex. Naturvårdsverket,
            Jordbruksverket, SLU och flera vattenmyndigheter.
          </p>
          <p xml:id="i-GkDBLmKuA8Wsj3XY96aYDt">
            Miljöpartiet vill göra tvärtemot regeringen: det som är dåligt
            för miljön och klimatet ska kosta mer än det som är bra för miljön
            och klimatet. Skatten på kväve och kadmium i konstgödsel har minskat
            överanvändningen av gödsel och utsläpp av kväve i våra sjöar,
            vattendrag och havsområden. Skatten bör behållas och successivt
            höjas. Pengarna bör, i likhet med vad som sker i dag, återföras
            till näringen, men helst med en bättre miljöstyrningseffekt än
            i dag. Därmed blir inte skatten en belastning av näringens lönsamhet,
            utan en omfördelning från lantbrukare till orsakar problem till
            lantbrukare som bidrar till en bättre miljö. Detta har vi motionerat
            om i vår budgetmotion 2009 och i motion 2009/10:MJ431.
          </p>
          <p xml:id="i-4LFJsX5G4vxRF2qrnWEmtx">
            Regeringen bör utreda sätt att ytterligare undanröja brister
            i prissättningssystemet. Vi ger några exempel nedan.
          </p>
          <p xml:id="i-VJTMTsc8889otH98VfYMJB">
            Ett förslag är en skatt på kväve och fosforinnehåll i kraftfoder.
            Det skulle vara ett sätt att få förorenaren att betala eller att
            internalisera externa effekter.
          </p>
          <p xml:id="i-Vvw4gbXkHRrJuT7RKX7dDa">
            Ett annat förslag är en avgift för växtodlare som inte tar ett
            ansvar för återcirkuleringen av näringsämnen, t.ex. som inte använder
            stallgödsel, rötningsrester från biogasproduktion, material från
            källsorterade avloppssystem eller gröngödsling. Det blir då också
            ofta en negativ balans inom olika delar av jordbruket, ett överskott
            av kväve och fosfor som för eller senare kommer ut i naturen.
            De bidrar inte till ett en återcirkulering av kväve och fosfor,
            och det kan diskuteras om beteendet är förenligt med miljöbalkens
            allmänna hushållningsregel.
          </p>
          <p xml:id="i-PeiGn6nyeS3gwyZ4cz6twp">
            I båda dessa fall bör intäkterna återföras till näringen. Regeringen
            bör också utreda vilka former för återföring som kan ge bäst miljöeffekt,
            förutsatt att jordbrukaren får en acceptabel inkomst. Ett alternativ
            kan vara ersättning för andra miljöåtgärder eller ekosystemtjänster.
          </p>
          <head xml:id="i-9agK7V5jDAiMuw6pqGrbCc" type="h4">
            6.1.4.2 Omställningsstöd till ekologisk produktion
          </head>
          <p xml:id="i-Wcxz5LR9kfJErWY3ktCYUU">
            Miljöpartiet vill införa ett omställningsstöd till certifierad
            ekologisk produktion. Det behövs för att delvis täcka extrakostnader
            som nya maskiner, skördebortfall under omläggningsperioden, kostnader
            för den initiala certifieringen, m.m. Det statliga stödet till
            certifierat ekologiskt lantbruk och omställning till ekologisk
            produktion behöver ökas. Ett skäl är att den osäkerhet som nämndes
            tidigare kan hämma övergången till ekologisk produktion. Detta
            har vi motionerat om i motion 2009/10:MJ431.
          </p>
          <head xml:id="i-JmdZBSFxr4Hryeke6AZdv6" type="h4">
            6.1.4.3 Certifieringsbidrag till småbrukare
          </head>
          <p xml:id="i-V2oNDowmmUEgBuL9g61Uqh">
            Många småbrukare använder ekologiska produktionsmetoder men har
            inte råd med certifieringskostnaden. De får då utveckla andra
            säljformer eller gå miste om den merbetalning som certifiering
            kan innebära. Miljöpartiet anser att ett certifieringsbidrag bör
            införas för att täcka en del av certifieringskostnaderna för småproducenter.
            Ett sådant bidrag skulle också ge flera småbrukare ett incitament
            att ställa om sin produktion.
          </p>
          <head xml:id="i-XZA2D9h6cZAGRPjQb44P5u" type="h3">
            6.1.5 Regelverk
          </head>
          <p xml:id="i-C3xLYW7pEfsUQnBFqG1D6g">
            Vid sidan av ekonomiska styrmedel kan regelverk också användas
            för att stödja ekologisk produktion. Det handlar både om regler
            som är direkt inriktade på ekologisk produktion och om regler
            som mer indirekt påverkar förutsättningarna för ekologisk produktion.
          </p>
          <head xml:id="i-GncyFe97poEfTnXyZotGXQ" type="h4">
            6.1.5.1 Certifiering av ekologiska produkter
          </head>
          <p xml:id="i-oXHUBPidrbUUGJnDbYbXa">
            Jordbruksdepartementet har tagit fram ett förslag till en ny
            lag om ekologisk produktion (Ds 2009:27) för att bland annat anpassa
            svensk lagstiftning till EG-regler. Förslaget går ut på att socialisera
            ett fungerande system som drivs av marknadens aktörer. Förslaget
            skulle vara förödande för det nuvarande systemet, som fungerar
            väl och åtnjuter högt förtroende hos både konsumenter, producenter
            och handeln. Departementets förslag strider också mot en långvarig
            strävan både nationellt och internationellt att stimulera näringslivet
            till att ta ett större ansvar på miljöområdet. Miljöpartiet anser
            att Jordbruksdepartementets förslag till ny lag om ekologisk produktion
            bör dras tillbaka och arbetas om.
          </p>
          <head xml:id="i-4xvn5pJoZ4ZnoBqLg4nWyf" type="h4">
            6.1.5.2 Matlotsar och regelförenkling
          </head>
          <p xml:id="i-N419dTu2kbLPBWMZAXK1vi">
            Många ekoproducenter är småskaliga, kanske har man flera verksamheter
            i företaget. Regelsystem kan försvåra för småbrukaren helt oavsiktligt
            och i onödan.
          </p>
          <p xml:id="i-7E7oRYGdngoEysUCt9YsUQ">
            Trots att efterfrågan på ekologiskt producerad mat ökar finns
            det som tidigare nämnts flaskhalsar i olika led. Det har gått
            trögt för distributions- och förädlingsleden att ta vara på det
            ökade konsumentintresset för ekologiska livsmedel. Lantbrukaren
            får ofta ta saken i egna händer. En del vill starta gårdsförsäljning.
            Om man vill satsa på att förädla mjölk eller bär eller för den
            delen ett småskaligt slakteri uppstår många frågor och hinder
            på vägen.
          </p>
          <p xml:id="i-KAMa57BPzbKvykFQ5ybW6B">
            Det är exempel på många områden där småskaliga företagare kan
            behöva rådgivning, hjälp och stöd med konkreta problem runt frågor
            som bygglov, livsmedelslagstiftning och myndighetskontakter. Någon
            som kan hjälpa till att ta vid där orken tryter och motståndet
            blir för stort, man kan kalla det för livsmedelslotsar. Ett exempel
            på en liknande funktion finns hos länsstyrelsen i Västra Götaland.
            Där finns en instans som hjälper till med att lotsa fram företaget
            genom livsmedelslagstiftningen. Det är en viktig roll som bidrar
            till att genomföra idéer och projekt.
          </p>
          <p xml:id="i-NXWM8m1hmftJ56s43KsbNu">
            En annan fråga är att se över var och vilka möjligheter det finns
            att differentiera kontroller och kostnader som sker enligt livsmedelslagar.
            Regelverk är ibland dåligt anpassade till den småskaliga producenten.
            Samma regler ska inte behövas för ett litet gårdsmejeri och gårdsslakteri
            som för Arla och Swedish Meat.
          </p>
          <p xml:id="i-2crrnhNTmx7oeae5TTwush">
            Miljöpartiet anser att regeringen ska se över möjligheten att
            inrätta matlotsar på länsstyrelserna och anpassa livsmedelslagstiftningen
            till småskaliga producenters villkor.
          </p>
          <head xml:id="i-Kbmq4Kq89Y7ZD9b1gFQGc8" type="h4">
            6.1.5.3 Jordbruksverkets föreskrifter
          </head>
          <p xml:id="i-TDX94jwNUKYgBunB38453n">
            Ändringar av Jordbruksverkets föreskrifter skulle kunna underlätta
            för ekologisk produktion.
          </p>
          <p xml:id="i-PFgpPvfXswMQc7WnUAAXx6">
            Jordbruksverket ändrar nu till exempel föreskrifter och allmänna
            råd om miljöhänsyn i jordbruket för att Sverige ska uppfylla miljökraven
            i EU:s nitratdirektiv.
          </p>
          <p xml:id="i-D4rPXuSJTMp7xEnrNSuQqg">
            Vattenmyndigheten har föreslagit att Jordbruksverket fastställer
            en föreskrift med syfte att minska jordbrukets läckage av fosfor
            och kväve.
          </p>
          <p xml:id="i-7DroMnQBtZaLd2Lc45Q5K2">
            Föreskriften om stallgödsel är ytterligare ett exempel. Den sätter
            ett tak för stallgödselanvändningen per hektar på en gård. Men
            föreskriften utgår ifrån den genomsnittliga gödselanvändningen
            under en femårsperiod . Detta skapar flera kryphål som motverkar
            syftet med regelverket, och Sveriges miljökvalitetsmål. Det går
            nämligen att uppfylla regelverkets bokstav, om än motverka dess
            andemening, genom att sprida stallgödslet enbart på den delen
            av gården närmast stallen.
          </p>
          <p xml:id="i-VVYzTCM6UJiHQHMtmrJkMf">
            Regeringen bör ge Jordbruksverket i uppdrag att se över sina
            föreskrifter i syfte att minska jordbrukets miljöpåverkan. Detta
            skulle indirekt gynna den ekologiska produktionen. Regeringen
            bör också ge Jordbruksverket i uppdrag att i samband med föreskriftsöversynen
            särskilt beakta det ekologiska lantbrukets villkor. Det skulle
            vara kontraproduktivt att utforma detaljregler som försvårar för
            ekologisk produktion.
          </p>
          <head xml:id="i-RRHMYNLJ6BXq9AGWj81snR" type="h4">
            6.1.5.4 Genmodifierade grödor och mat
          </head>
          <p xml:id="i-L2pNLoWGcARK9A7wVwoYP2">
            Kommersiell användning av genmodifierade organismer (GMO) i jordbruk
            står för en helt annan syn än ekologisk produktion. Det kan också
            finnas en direkt konflikt mellan GMO-produktion och ekologisk
            produktion. Jordbrukspolitiken går ut på att både GMO-produktion
            och ekologisk produktion ska tillåtas och samexistera. Samexistensreglerna
            (regler som ska skydda annan typ av produktion från att få inblandning
            av GMO-grödor) är allt för ofta utformade utifrån vad GMO-producenterna
            klarar av, inte utifrån behovet av andra producenter att hålla
            sin produktion fri från GMO-inblandning.
          </p>
          <p xml:id="i-2PC6Psp6ZAGuujnddxGCL4">
            Användningen av GMO är inte tillåten inom ekologisk produktion.
            Det finns också regler för hur mycket kontaminering med GMO tillåts.
            EU:s gräns för otillåten inblandning, 0,9 procent, är för hög
            och ett uttryck för att GMO-producenterna inte klarat av att hålla
            kontroll på sina produkter. Sveriges samexistensregler har ett
            av Europas svagaste säkerhetsavstånd. Den ekologiska produktionen
            ska ha möjlighet att utvecklas utan att behöva acceptera det som
            kallas för ofrivillig inblandning.
          </p>
          <p xml:id="i-NJ6fZAJU3FhCbxJZzawK8H">
            GMO-fria zoner är möjliga att införa och något som diskuteras
            på flera håll runt om i landet. I Jämtlands län har man dessutom
            beslutat om att göra länet till en GMO-fri zon.
          </p>
          <p xml:id="i-HBKbb6161zTa42VnKTYSGk">
            De som utvecklar GM-grödor har andra intressen än de som vill
            odla ekologiskt. I mångt och mycket är det en politisk fråga att
            våga ställa krav och inte tillåta GMO-utvecklingen genom slappa
            regler. Utvecklingen av genmodifierade grödor drivs inte av producenterna
            eller konsumenterna.
          </p>
          <p xml:id="i-PAvg32SNed1EqEgpVm4n7y">
            Miljöpartiet anser att samexistensreglerna i Sverige och EU bör
            revideras utifrån vad som behövs för att värna den ekologiska
            produktionen. Det är dessutom GMO-producenterna som bör svara
            för eventuella merkostnader för andra aktörer som följer av GMO-produktion.
          </p>
          <head xml:id="i-PScrsB2BiSr4o9m3QM124s" type="h4">
            6.1.5.5 Sysselsättning
          </head>
          <p xml:id="i-9ibEJjR27r89qzLDBQTdLT">
            Ekologisk grönsaksodling är, liksom annan trädgårdsproduktion,
            arbetsintensiv. Trots arbetslöshet har jordbruksföretag ibland
            svårt att hitta arbetskraft, särskilt säsongsarbete. Jordbruksverket
            identifierar brist på säsongsarbetskraft som en faktor som begränsar
            den ekologiska produktionen, rentav en nyckelfråga. Regeringen
            bör utreda vad som kan göras åt problemet. Ett exempel kan vara
            justeringar av trygghetssystemen för att de inte ska försvåra
            för människor att ta säsongsarbeten på landsbygden. Ett annat
            exempel kan vara att slopa arbetsgivaravgifter upp till en viss
            summa. Ett tredje exempel kan vara att främja arbetspooler, som
            möjligen dessutom kan användas som jordbruksavbytare.
          </p>
          <head xml:id="i-XHWv7UhPntF71BwjzwAcUg" type="h3">
            6.1.6 Forskning, utveckling, information
          </head>
          <p xml:id="i-V1F88rThHSkrdqwKwvLC2x">
            Forskning, utveckling, utbildning, rådgivning och information
            kan främja omställning till mer ekologisk produktion.
          </p>
          <head xml:id="i-NESmiQaqFtoyVjXnzD6NoM" type="h4">
            6.1.6.1 Utbildningar inom ekologisk produktion
          </head>
          <p xml:id="i-RK9WShABGhVNAzsvqvsJaz">
            Miljöpartiet vill satsa på utbildning för människor, och har
            i vår budgetmotion hösten 2009 föreslagit satsning på så kallade
            KY-utbildningar. Detta är viktiga kunskapsutbildningar som ger
            människor ett gediget yrke för framtiden. I dag finns många naturbruksutbildningar
            och kurser som är inriktade på ekologisk produktion. Vi tror att
            även en KY-utbildning för ekologisk produktion skulle tilltala
            många vuxna människor och ge möjligheten att lära sig något nytt
            och nyttigt.
          </p>
          <head xml:id="i-KbYM1W2ZUu3SHoquEhQbzK" type="h4">
            6.1.6.2 Rådgivning för ekologisk produktion
          </head>
          <p xml:id="i-5N41q7sx3BLgbKLwMNTChA">
            Många som skulle kunna tänka sig att ställa om till ekologisk
            produktion hittar inte information om hur man gör. Information
            och rådgivning till lantbrukare som vill ställa om bör förbättras.
          </p>
          <head xml:id="i-Qe9R9b3XZYsV225vFN6Pnd" type="h4">
            6.1.6.3 Forskningssatsning på ekologiskt jordbruk med resurshushållning
          </head>
          <p xml:id="i-AWQ9BzSuSoRDXu3yHoxuSk">
            Ekologisk produktion och jordbruk är inte som många ibland tycks
            tro att enbart avstå från några preparat. Det är ett förhållningssätt
            för att möta flera viktiga framtidsutmaningar utan att förstöra
            i någon annan del, dvs. en hållbar utveckling.
          </p>
          <p xml:id="i-NbZ4VGqVToVTBNF3rCDrhy">
            Det behövs ökade forskningssatsningar för det ekologiska jordbrukets
            utveckling där hela jordbrukssystemets funktioner är i fokus,
            såsom olika grödors effekter på varandra i samexistens, biologiska
            metoder för att hantera växtsjukdomar och skadedjursangrepp, resurshushållning
            och kretsloppssystem.
          </p>
          <p xml:id="i-ERpBcAPMJrup7ziEAWWEoE">
            Länken biologi-teknik är något som ofta saknas. Det finns mycket
            att vinna genom att använda historiska och biologiska kunskaper,
            tillsammans med ny teknik och nya kunskaper.
          </p>
          <p xml:id="i-17ayBWwxY4P8v3xjSxeVCc">
            De få långvariga försök som gjorts för att jämföra ekologiskt
            respektive konventionellt lantbruk har visat på ytterst små skillnader
            i skörderesultat mellan de två inriktningarna. Många gånger har
            det visat sig att det ekologiska lantbruket avkastat bättre med
            tiden.
          </p>
          <p xml:id="i-LRomcfxBWDSTdywoSsnk7h">
            För att utveckla nya metoder och bedöma nya teknikers och jordbruksmetoders
            långsiktiga hållbarhet krävs långvariga försök. De flesta projekt
            får i dag finansiering under tre år, vilket är alldeles för kort.
            Miljöpartiet anser att det behövs ökade möjligheter att få pengar
            till projekt som varar 10 till 20 år. Resultat ska givetvis fortlöpande
            komma att redovisas under hela den perioden, men den slutgiltiga
            slutsatsen kommer att ge betydligt mer än vad som är fallet vid
            kortare försöksperioder.
          </p>
          <head xml:id="i-NhuBSUdzcPhRcEvtzSxmQH" type="h4">
            6.1.6.4 Skolkökslyft
          </head>
          <p xml:id="i-6LY4gJfZ2kVYNJ35J2kq96">
            Miljöpartiet har lyft fram frågan om maten i våra offentliga
            institutioner bland annat i rapporten Tio krav på politik för
            god mat som presenterats i Almedalen -09 och i en riksdagsmotion
            2009. Där vi vill bland annat höja matkvaliteten och kompetensen
            hos måltidspersonalen. Vi föreslår att staten och kommunerna tillsammans
            bör finansiera ett program som ger personalen möjligheter att
            lära sig mer om barn, mat och hälsa samt ekologisk och rättvisemärkt
            mat. De ska också få mer kunskaper om lagstiftning och rutiner
            så att man minskar rädslan för att göra fel. Detta är ett sätt
            att öka användningen av ekologiskt producerad mat i storkök.
          </p>
          <head xml:id="i-3XJsjGH8Vu2jCWwjBPJZg9" type="h3">
            6.1.7 Övrigt
          </head>
          <head xml:id="i-XG7vnaW1eycRJq4GL6JxHU" type="h4">
            6.1.7.1 Offentlig upphandling
          </head>
          <p xml:id="i-Wt4ps1d1kY3Ubpqg5nQXpU">
            Prisfixering vid offentlig upphandling kan leda till att vi köper
            animaliska produkter från djur som hållits under villkor som vi
            aldrig skulle acceptera i Sverige. Man kan gynna en bättre djurhållning
            vid köp av animaliska produkter om man håller sig till ekologiskt
            uppfödda djur (om de är anslutna till en certifiering och kontroll).
            Produkter från certifierad ekologisk produktion kommer från djur
            som levt under mer högt ställda krav än de ordinarie svenska djurskyddsreglerna.
            Dessa är i sin tur mer högt ställda än reglerna i andra länder.
          </p>
          <p xml:id="i-GR8rQqLJf8iTwpSjX3FH8X">
            Kravet på att vi också ska köpa kött från djur uppfödda enligt
            de regler som vi själva kräver av våra egna djuruppfödare har
            blivit en väckarklocka för många. Genom att vid offentlig upphandling
            kräva att animaliska produkter kommer från certifierad ekologisk
            produktion med högt ställda djurskyddskrav kan vi se till att
            vi inte genom denna konsumtion gynnar en djurhållning som vi inte
            vill ha.
          </p>
          <p xml:id="i-Gy7tF8vjZQWkiTEerTqqYf">
            Miljöpartiet tycker att det är självklart att vi ska använda
            oss av de verktyg inom den offentliga upphandlingen som är möjliga
            för att ställa höga djurskyddskrav. Staten bör ställa sådana krav
            i sin upphandling.
          </p>
          <head xml:id="i-WwjmiFmeyoh7faCyMgoBYg" type="h4">
            6.1.7.2 Den europeiska jordbrukspolitiken
          </head>
          <p xml:id="i-CE7yECu6V9eTMK4hNkRnnK">
            Sverige ingår i EU:s jordbrukspolitik (CAP, Common Agricultural
            Policy), vilket innebär att vi endast har ett begränsat utrymme
            att råda över vår egen jordbrukspolitik. Det är därför viktigt
            att ta vara på alla möjligheter att påverka den framtida jordbrukspolitiken
            i den översyn som pågår under de närmaste åren. Jordbrukssubventioner
            bidrar till allvarliga miljöproblem. Det är viktigt att stödet
            omformas till en ersättning för ekosystemtjänster. Ekologisk produktion
            är en viktig del av en sådan omställning.
          </p>
          <p xml:id="i-5fYYjBHbd349TAgmyJvoG7">
            Det är också viktigt att använda det nationella handlingsutrymme
            som vi ändå har för att styra över det svenska jordbruket till
            ett hållbart och ekologiskt jordbruk. Ett sätt är att fortsätta
            den politiska linjen som Miljöpartiet drev tillsammans med Vänsterpartiet
            och den förra regeringen, att föra över mer av pengar från direktstöd
            (gårdsstöd) till landsbygdsutveckling och miljöersättningar. Det
            är viktigt att vi i nästa steg inom landsbygdsutvecklingen prioriterar
            det som verkligen leder till bärkraftiga, uthålliga och långsiktigt
            produktiva jordbrukssystem. Det ekologiska lantbruket, där stor
            hänsyn och ansvar för ekosystem, biologisk mångfald och kretslopp
            ingår är en självklar del. Jordbruksstödet bör i högre utsträckning
            användas för att stödja det ekologiska lantbruket.
          </p>
        </div>
        <div type="motSignatures">
          <list>
            <item xml:id="i-RTeEr8KAaXyXPt58HSy9FJ" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-8CsXA6SfTzwNRkLMKA4nX8" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-5ZbskGFemh6KZKUVyX32D7" who="i-5QNmudGpnjjRJCTYzakn9H">
              Karin Svensson Smith (mp)
            </item>
            <item xml:id="i-QT7iFtFf99Gcjhm5tHrJHd" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-RzUL4MCtqrq7XcVZUzVspV" who="i-7YbH6oTUwG4Qn94QEVE6as">
              Gunvor G Ericson (mp)
            </item>
          </list>
        </div>
      </div>
    </body>
  </text>
</TEI>
