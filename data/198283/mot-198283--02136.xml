<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02136">
  <teiHeader>
    <fileDesc>
      <titleStmt>
        <title>Freds- och nedrustningsfrågor</title>
        <author>Thorbjörn Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Freds- och nedrustningsfrågor</title>
          <idno type="rdwebb">G6022136</idno>
          <rs type="number">2136</rs>
          <ref type="dokument_url_text">http://data.riksdagen.se/dokument/G6022136/text</ref>
          <ref type="dokument_url_html">http://data.riksdagen.se/dokument/G6022136</ref>
          <ref type="dokumentstatus_url_xml">http://data.riksdagen.se/dokumentstatus/G6022136</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-jfPyBgwNkgJP6agUZAarG</idno>
            <name>ARNE FRANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-FdvWw4zD2L3JULLMLZP4N7</idno>
            <name>KJELL A. MATTSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-N3aYKF4kBnV2748MhAsbdj</idno>
            <name>TAGE SUNDKVIST</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-SU3GVVoAF9WBfUSn5nRE5m</idno>
            <name>EINAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-S9emfaxXsmAywnkewYKSJ7</idno>
            <name>GUNNEL JONÄNG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>OLOF JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>ANDERS DAHLGREN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-P4Whrc3PQ9jPwPpdLqCHem</idno>
            <name>CLAES ELMSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2Wsh3tJbmDqjb6RF9yA7HK" type="signed"/>
        <correspContext corresp="i-2Wsh3tJbmDqjb6RF9yA7HK">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-jfPyBgwNkgJP6agUZAarG"/>
          <note type="signatory" corresp="i-FdvWw4zD2L3JULLMLZP4N7"/>
          <note type="signatory" corresp="i-N3aYKF4kBnV2748MhAsbdj"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-SU3GVVoAF9WBfUSn5nRE5m"/>
          <note type="signatory" corresp="i-S9emfaxXsmAywnkewYKSJ7"/>
          <note type="signatory" corresp="r-0"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="i-P4Whrc3PQ9jPwPpdLqCHem"/>
          <note type="signatory" corresp="i-Y2s3vw3xfBnmDmMhCYX6QJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2136/mot_198283__2136-001.pdf"/>
      <fw xml:id="i-TTFCUi97SVdmN7uo2QX2CY">
        Mot. 1982/83:2136 2
      </fw>
      <div xml:id="i-8JDuPVcEBN1ESCVNVK9dfp" type="motHeader">
        <div xml:id="i-SzX1r9APzWrAkfYALCbbss" type="motTitle"/>
        <div xml:id="i-WozNG2fVf4bJk4XpduCZ3d" type="motSubmissionInfo"/>
      </div>
      <div xml:id="i-UpN6nayMjpBfdBZhrGwc2Z" type="motBody">
        <div xml:id="i-6gDiEM54Y9KYi2EHh68xZ8">
          <p xml:id="i-MhY1hxhrFq9FgULdfSbPGq">
            Motion
          </p>
          <p xml:id="i-FXUjpPaRULdNfgpmEkdCn">
            1982/83:2136
          </p>
          <p xml:id="i-JoihWrrUHuBPjUqxt9xcDg">
            Thorbjörn Fälldin m. fl. Freds- och nedrustningsfrågor
          </p>
          <p xml:id="i-2VQNiFx2DiZrzFvMUBSz2u">
            Inledning
          </p>
          <p xml:id="i-9HdE7fYwa2ima2PkNi1zUj">
            Den militära verksamheten i Sverige påverkar oss på många olika
            sätt. Den utnyttjar i fredstid resurser som bättre skulle kunna
            utnyttjas för att ge människor en värdig tillvaro. Det allvarligaste
            är naturligtvis dock att militär rustning som övergår i krig innebär
            oerhörda mänskliga lidanden och trasar sönder de biologiska grunderna
            för fortsatt mänskligt liv på jorden. Ett kärnvapenkrig utgör
            det största hotet mot mänsklighetens fortsatta exis- tens. Risken
            för ett världsomfattande kärnvapenkrig ökar hela tiden, trots
            att vi i ökad utsträckning börjar bli medvetna om hur katastrofala
            följderna skulle bli. En av orsakerna är det hårdnande internationella
            politiska klimatet. Konkurrensen om knappa råvaror i en värld
            som är uppdelad i olika fiendeläger kan bli den främsta orsaken
            till konflikter i framtiden. Kärnvapendoktrinerna är inte de stora
            militärmakternas ensak, ty risken för kärnvapenkrig angår alla
            människor i alla länder. Vi lever ständigt under detta hot, och
            vi har därför en självklar rätt att kräva att kärnvapenstaterna
            inte skall tillgripa kärnvapen. Den folkliga opinionen växer i
            styrka. Det är kanske det mest positiva man kan se av senare års
            nedrustningsarbete. För första gången sedan andra världskriget
            börjar den allmänna fredsopinionen också få ett visst inflytande
            på nedrustningsförhandlingarna.
          </p>
          <p xml:id="i-XswgkgJhhktL5cq2dw28S">
            Öst/väst-nord/syd
          </p>
          <p xml:id="i-Ssbawy3ee3HfyKTEhueLxo">
            En tid av avspänning mellan öst och väst har nu avlösts av skärpta
            motsättningar. Milit
          </p>
          <p xml:id="i-2DjsAyei8rCoYhSDnPbgSs">
            ärutgifterna inom och utom de stora militärblocken ökar kraftigt.
            Klyftan vidgas samtidigt mellan rika och fattiga. Samtidigt med
            risken för en väpnad storkonflikt lever vi i en värld där bara
            en del av mänskligheten kan få sina grundläggande behov tillgodosedda.
            Antalet människor på eller under svältgränsen snarare ökar än
            minskar. Det borde vara självklart att under sådana omständigheter
            satsa allt som går på att mobilisera mänskliga och materiella
            resurser för att säkra mänsklig överlevnad och trygghet samt på
            att utjämna klyftorna. Ändå förbrukas i stegrad takt naturresurser,
            kapital och mänskliga resurser på att öka förmågan att döda och
            förstöra. Kapprustningen har redan passerat varje tänkbart rationellt
            syfte. Kärnvapen utgör ett direkt hot mot alla nationer antingen
            de är inblandade i någon konflikt eller ej. 1 Riksdagen 1982/83.
            3 saml. Nr 2136-2139
          </p>
          <p xml:id="i-U3nDNX2WfZdv42LX1Xiq41">
            Mot. 1982/83 2136-2139
          </p>
          <pb facs="riksdagen-motions-pdf/data/198283/mot_198283__2136/mot_198283__2136-002.pdf"/>
          <p xml:id="i-WDFszmhfrzSrHczTRxtpEu">
            Den ekonomiska och sociala misär som växer allt snabbare i de
            fattiga länderna i den ekonomiska krisens spår är en katastrof
            i sig. Men den leder också till växande spänningar inom och mellan
            länderna i den fattiga delen av världen och skapar förutsättningar
            för allvarliga konflikter av olika slag. Krishärdarna har ofta
            sina rötter i djupa sociala och ekonomiska orättvisor i världen.
            Detta utnyttjas ofta av supermakterna. Deras inflytande och intressen
            är så omfattande att varje konflikt kan växa till en världsbrand.
            Detta gör att de ekonomiska och sociala problemen i tredje världen
            är ett direkt hot mot världsfreden. Något av det viktigaste för
            oss just nu är att få till stånd en samlad strategi för att möta
            de globala försörjnings-, resurs- och miljöproblemen. Stigande
            arbetslöshet, hög inflation, utebliven eller låg ekonomisk tillväxt
          </p>
          <p xml:id="i-A6HM5Qtr6VtLRjbrjmirRY">
            präglar i dag avancerade industriländer liksom länder i tredje
            världen. Till detta bidrar också att rustningsbördorna blir allt
            tyngre för folken i dessa länder. Det gäller både väst och öst,
            nord och syd. Uppgiften borde vara att ta till vara mänskligt
            kunnande och andra resurser för att förbättra människors materiella
            och sociala levnadsvillkor, inte för att bygga starkast möjliga
            krigsmaskin. Det är uttryck för felaktiga prioriteringar, när
            supermakter och ekonomiskt avancerade länder konkur- rerar om
            att skaffa sig de mest utvecklade förstörelseapparater men samtidigt
            inte förmår att ge alla sina egna medborgare arbete och en dräglig
            ekonomisk och social tillvaro. Den militära upprustningen kräver
            oerhörda insatser av naturresurser och mänskligt intellekt. Man
            räknar med att världens samlade krigsmaskiner slukar ca 5 000
            miljarder kronor om året. Det är nära en fördubbling på tio år.
            Uppskattningar visar att världens militärapparat årligen gör av
            med dubbelt så mycket olja som hela Afrika. 60 miljoner människor
            är engagerade i militär verksamhet. Det motsvarar Västeuropas
            samlade arbetskraft. En stor del av världens forskare och tekniker,
            många hundra tusen människor, arbetar med militär forskning och
            utveckling. Det är människor som borde kunna medverka till att
            lösa problem — inte skapa dem. Förenta staterna och Sovjetunionen
            agerar i dag från motstående ideologiska och ekonomiska intressen.
            Misstänksamheten om motpartens avsikter har gång på gång förlamat
            nedrustningsprocessen. Det finns emellertid frågor som aldrig
            kan lösas genom konfrontation, hur starka motsättningarna än är.
            Dit hör i högsta grad kontrollen över kärnvapenut- vecklingen.
            Den frågan kan bara lösas i samverkan. De politiska system och
            nationella intressen, som kärnvapen är avsedda att försvara, kommer
            att sakna mening för dem som överlever. Kontrollen över kärnvapen
            och andra massförstörelsevapen kan därför aldrig få vara enbart
            supermakternas angelägenhet. Kärnvapen utgör det allt överskuggande
            hotet mot mänskligheten. Därför måste kärnvapennedrustning prioriteras
            framför alla andra frågor.
          </p>
          <pb facs="riksdagen-motions-pdf/data/198283/mot_198283__2136/mot_198283__2136-003.pdf"/>
          <p xml:id="i-6GxMoLPuzSobEiw5gK98NT">
            minab/gotab Stockholm 1983 73583
          </p>
          <pb facs="riksdagen-motions-pdf/data/198283/mot_198283__2136/mot_198283__2136-004.pdf"/>
          <pb facs="riksdagen-motions-pdf/data/198283/mot_198283__2136/mot_198283__2136-005.pdf"/>
          <fw xml:id="i-Ch8p8EWBgd7nsagasnvRsG">
            Mot. 1982/83:2136 3
          </fw>
          <p xml:id="i-BpudWukoJVEqxvWVGztC7L">
            Det är stora risker för att en begränsad konflikt kan trappas
            upp till ett kärnvapenkrig. Steget från konventionell krigföring
            till kärnvapenkrig är inte långt om de inblandade parterna har
            tillgång till kärnvapen. Ett kärnvapenkrig kan snabbt få en global
            verkan.
          </p>
          <p xml:id="i-4HLFqcFx3DSRsdMqDJMDFa">
            Krig och miljö
          </p>
          <p xml:id="i-7gJrHeKSps8E9eKMen9ssm">
            Ett kärnvapenkrig skulle innebära ofattbart mänskligt lidande.
            Detsamma gäller s. k. konventionella krig. Krig drabbar också
            djur, växter och hela ekologiska system som skadas eller förstörs
            helt. Därigenom kan ett modernt krig för lång tid rycka undan
            förutsättningarna för fortsatt mänsklig existens i stora områden.
            I många delar av världen finns ärren av gamla krig kvar. Landskapet
            har förändrats och förstörts. Vietnam är ett exempel. Där förstördes
            för lång tid delar av jord- och skogsbruket. Vegetationen förstördes
            med växtgifter. Skogar bombades sönder med högexplosiv ammunition.
            Ammunition som inte exploderat ligger kvar i marken och skördar
            ständigt nya offer. Jordbruksmark och skogar skovlades bort med
            stora landröjande traktorer, s.k. Romplogar. Hotet av ett kärnvapenkrig
            skrämmer mest. Om merparten av dagens kärnvapen kom till användning
            i ett krig skulle det få oöverskådliga och ofattbara konsekvenser.
            De större städerna på norra halvklotet skulle jämnas med marken
            eftersom det är mot dem som de flesta kärnvapen är riktade. I
            tätorterna skulle de flesta människorna dödas av tryckvågorna
            och hettan. På landsbygden skulle de flesta dö av radioaktiv strålning.
            De långsiktiga effekterna skulle medföra bl. a. genetiska skador
            och söndertrasning av ozonlagret som skyddar livet på jorden från
            överdos av ultraviolett strålning. Skadorna på ekosystemen som
            en följd av ett globalt kärnvapenkrig är omöjliga att helt förutse.
            Kemisk och biologisk krigföring skulle direkt drabba de ekologiska
            systemen. Skulle sådana vapen komma till användning får det oöverskådliga
            effekter på jord- och skogsbruk och på de biologiska system som
            bär upp vårt liv och välstånd. Det finns tecken som tyder på att
            människan nu kan manipulera de ekologiska systemen i offensiva
            militära syften. Man talar om att påverka regn och vindar men
            också om möjligheten att starta jordskalv och vulkanutbrott. I
            nedrustningssträvandenas historia har miljöskador hittills inte
            varit något huvudargument. De grundläggande motiveringarna har
            varit politiska, ekonomiska och humanitära. De traditionella nedrustningssträvandena
            har dock under senare tid fått en ny dimension genom att miljöfrågorna
            också förts in i bilden. Sverige bör mot denna bakgrund ta initiativ
            till en FN-studie om de olika militära verksamheternas effekter
            på miljön och livsbetingelserna på jorden.
          </p>
          <pb facs="riksdagen-motions-pdf/data/198283/mot_198283__2136/mot_198283__2136-006.pdf"/>
          <fw xml:id="i-ABQhYBd9YUfhbphbH3cT5g">
            Mot. 1982/83:2136 4
          </fw>
          <p xml:id="i-K5h4Yx7eD4Gk2afKLLvEUx">
            Vapenarsenalerna
          </p>
          <p xml:id="i-G9RQ2bpNREhQRzFNE5s3Tq">
            Allteftersom vapenarsenalerna i världen växer, ökar också risken
            att vapnen skall komma att användas. Båda stormakterna satsar
            stora resurser på att bygga upp en interventionskapacitet långt
            utanför de egna gränserna. Detta innebär att militärt våld blir
            ett möjligt handlingsalternativ närhelst en kris bryter ut i någon
            avlägsen del av världen. Den internationella vapenhandeln blomstrar.
            Flera länder i tredje världen bygger upp en stark krigsmakt, och
            i de större industriländerna ökar utgifterna för militär utveckling
            och forskning. Men det mest oroande är att vi står inför en kraftig
            ökning av antalet kärnvapen, nya vapen med ökade räckvidder och
            förbättrad träffsäkerhet. Ständigt utvecklas alltmer avance- rade
            vapen, och varje vetenskapligt framsteg utnyttjas så långt som
            möjligt militärt. Erövringen av rymden tjänar numera huvudsakligen
            militä
          </p>
          <p xml:id="i-D3n3QPFNiqTHsvLkihehKG">
            syften. USA och Sovjetunionen är i dominans när det gäller världens
            militärut- gifter. I stor utsträckning är det trenden i dessa
            två länder som anger mönstret för den övriga världen. Det är svårt
            att avgöra om USA eller Sovjet är starkast på det strategiska
            kärnvapenområdet. ”Overkill”-marginalen är emellertid så stor
            att sådana resonemang är ointressanta. Sverige måste som ett litet
            neutralt land ständigt kräva att stormakterna tar ett ansvar för
            att en verklig nedrustning kommer till stånd. Internationell fred
            och säkerhet kan endast uppnås genom avspänning och ökad samverkan
            mellan stater. Tyvärr har dock klimatet för nedrustning under
            senare år försämrats. De direkta krigshärdarna har blivit fler.
            Gamla konflikter mellan enskilda länder och folk har i många fall
            skärpts. Misstänksamheten om andra staters avsikter har ökat.
            I många länder utsätts befolkningen för våld och förtryck av regimer
            utan respekt för mänskliga fri- och rättigheter. I många fall
            är självständiga staters territorier helt eller delvis ockuperade
            av främmande trupper. Man brukar säga att den militära upprustningen
            skall ha till syfte att öka tryggheten, men följden har blivit
            den rent motsatta. Människor känner sig i dag mer otrygga än för
            bara tio år sedan, trots eller snarare kanske på grund av den
            massiva militära satsningen. Vi måste söka efter en världsordning
            där internationell säkerhet och samarbete inte längre bygger på
            beroendet av att utnyttja militära maktmedel. Därför är det viktigt
            att aktivt arbeta för att krig och hot om krig försvinner som
            metod att lösa konflikter. För att skapa en bättre grund för nedrustningssträvandena
            är det viktigt att stärka den gemensamma säkerheten. Den naturliga
            basen för ett gemensamt säkerhetssystem på det internationella
            planet är FN. I dag kan vi se en utveckling där FN:s fredsbevarande
            roll försvagas. Det är en oroande utveckling, när länder går in
            med egna militära trupper i stället
          </p>
          <pb facs="riksdagen-motions-pdf/data/198283/mot_198283__2136/mot_198283__2136-007.pdf"/>
          <fw xml:id="i-KJrEm6wVkNSyozVn9QMGyA">
            Mot. 1982/83:2136 5
          </fw>
          <p xml:id="i-LBwqcvpm4K6s3dbQ3tHSyM">
            för att lita till FN-trupper. Stormakterna föredrar att i den
            mån förhandlingar sker, förhandla sig emellan, i stället för inom
            världssamfundets ram. Supermakterna har ett stort ansvar för att
            nedrustningsförhandlingar kommeri gång. Men förhandlingarna får
            inte överlåtas till stormakterna. Ett litet land kan hävda sin
            röst tillsammans med andra länder inom FN. Den säkerhetspolitiska
            situationen i världen går inte att avgränsa till en diskussion
            mellan supermakterna eller kärnvapenstaterna. Ett eventuellt kärnvapen-
            krig skulle inte stoppa vid ett enskilt lands gränser. Det skulle
            drabba såväl stora som små stater. Därför är det nödvändigt med
            åtgärder, som syftar till att förbättra generalsekreterarens och
            säkerhetsrådets möjligheter att ingripa för att förhindra att
            väpnade konflikter utbryter. Det gäller inte minst i tredje världen
            där de flesta krig och konflikter ägt rum under efterkrigstiden.
            Det är därför viktigt att ytterligare stärka FN:s roll på nedrustningsområ-
            det. Kraven på FN kommer att öka kraftigt både när det gäller
            förhand- lingsarbete, tillämpning och kontroll av ingångna avtal
            samt på informations- området. Också på det direkta nedrustningsområdet
            måste FN:s roll stärkas. Det är angeläget att Sverige fortsätter
            att ge Förenta nationerna starkt stöd. Det är bara genom ett kraftfullt
            agerande inom FN:s ram som förhandlingsarbetet på ett fruktbart
            sätt kan gå vidare. Den svenska regeringen bör därför ta fortsatt
            initiativ i syfte att stärka FN:s säkerhetsbevarande roll.
          </p>
          <p xml:id="i-EfZBQ5uKiFb64mvq1A8fCz">
            Fredsrörelsen
          </p>
          <p xml:id="i-J7uNUJ9HR36REbEuJigYHX">
            Opinionen för fred och nedrustning ökar snabbt och ställer stora
            krav på aktivt svenskt stöd. Den folkriksdag för fred som anordnades
            i Sverige inför FN:s andra specialsession om nedrustning visade
            både klokskap och realism när det gällde att formulera Sveriges
            nedrustningshandlande. Kunskap, saklighet och ett starkt engagemang
            måste vara det som präglar fredsarbetet. Det är angeläget att
            sprida kunskap om rustningarna och nedrustningsarbe- tet. Under
            förra regeringen inrättades därför en professur i fredsforskning
            i Uppsala. Det är viktigt att fredsforskningen vid våra universitet
            fortsätter. UHÄ har föreslagit att en professur i fredsforskning
            skall inrättas också i Göteborg. Regeringen har gått emot detta
            förslag. Det finner vi beklagligt och föreslår att professuren
            skall inrättas. Minskade rustningskostnader och fred och frihet
            är en viktig förutsättning för en positiv utveckling i tredje
            världen. Som vi framhållit är den orättvisa fördelningen ett stort
            krigshot. Det finns ett nära samband mellan utvecklingsfrågor,
            som kravet på en rättvisare fördelning mellan nord och syd, resurshushållning
            och nedrust- ning. Mot bakgrund av detta samband är det naturligt
            att vidga möjligheterna
          </p>
          <p xml:id="i-8WGqSazfb8gAqoHMacn6JN">
            1" Riksdagen 1982183. 3 saml. Nr 2136-2139
          </p>
          <pb facs="riksdagen-motions-pdf/data/198283/mot_198283__2136/mot_198283__2136-008.pdf"/>
          <fw xml:id="i-DorypNsQsqupLBYc72Ci8c">
            Mot. 1982/83:2136 6
          </fw>
          <p xml:id="i-6CwBdXENJm2kkQiSAytTnK">
            för organisationer och enskilda att erhålla anslag från styrelsen
            för internationell utveckling, SIDA, även för information och
            utbildning kring nedrustningsfrågor.
          </p>
          <p xml:id="i-UbFBEZGTNx2Qh4968oiwFa">
            Fredsfostran
          </p>
          <p xml:id="i-DGrpsfAqqU6oTEfVPsZ4gg">
            Vi möter våld i många sammanhang. Det gäller inte minst barnen.
            Inställningen till våld som medel att lösa konflikter har sin
            grund i attityder som formats tidigt. När barn och unga möter
            våld i skolan och i samhället, via media eller när våld förekommer
            i hemmet kan de lätt bibringas den uppfattningen att våld och
            konflikter endast kan mötas och lösas genom våld. Det är viktigt
            att hem, skola, föreningsliv och bildningsorganisationer engagerar
            sig i fredsarbetet. Därigenom kan man förmedla kunskap om upprustningens
            faror och fredsarbetets möjligheter men också fästa upp- märksamheten
            på och motverka det vardagsvåld som de unga så ofta utsätts för.
            Denna fredsfostran ger ökade förutsättningar för bättre relationer
            människor emellan, ökad internationell förståelse och en fredligare
            samex- istens.
          </p>
          <p xml:id="i-5Mf7QU6aqagXzHzqdv4XXf">
            Försvar
          </p>
          <p xml:id="i-QpDTMaQVy8i5KeSmDyQZzc">
            Den svenska utrikes- och säkerhetspolitiken har en bred folklig
            förank- ring. Den bärs upp inte bara av en bred majoritet i riksdagen
            utan också av många och starka organisationer och folkrörelser.
            Den svenska försvarspolitiken är genomsyrad av totalförsvarstanken.
            Endast genom att utnyttja alla våra resurser kan vi, ett litet
            folk, möta de säkerhetspolitiska hot som kan komma att riktas
            mot oss. Detta kommer till klart uttryck i det nya försvarspolitiska
            beslutet. Med den inriktning som det svenska försvaret har finns
            det inte något motsatsförhållande mellan att med all kraft verka
            för internationell nedrustning och att ge styrka och trovärdighet
            åt vår säkerhetspolitik genom ett för våra förhållanden starkt
            försvar. En ensidig svensk nedrustning skulle rubba stabiliteten
            i det nordiska området och minska tilltron till den neutralitetspolitik
            vi valt. Ett förhållandevis starkt svenskt totalförsvar och vårt
            aktiva internatio- nella fredsarbete är två sidor av samma politik.
            Den dag stormakterna inleder en mer reell nedrustning, ökar också
            våra möjligheter att skära ned försvarsanslagen. I själva verket
            har vi dock under ett antal år gjort relativa inskränkningar i
            det militära försvaret, vilket alls inte har någon motsvarig-
            het i rustningsutvecklingen omkring oss. Neutralitetspolitiken
            är stark endast om den upplevs som trovärdig. Vår neutralitet
            i krig är inte internationellt garanterad eller traktatbunden
            utan vilar på den politik som Sverige för och de försvarsåtgärder
            som vi vidtar redan i fred. Vi undviker även andra bindningar.
            Det har bl. a. kommit till
          </p>
          <pb facs="riksdagen-motions-pdf/data/198283/mot_198283__2136/mot_198283__2136-009.pdf"/>
          <fw xml:id="i-XrT1FSvFnVvfsTbPYT14fH">
            Mot. 1982/83:2136 7
          </fw>
          <p xml:id="i-Gh2Y2u9oyPD8nJVB6BzsjJ">
            uttryck vid utformningen av våra handelsförbindelser med den
            gemensamma marknaden, EG, och andra ekonomiska sammanslutningar.
            Den alliansfria politik som vi för ger oss möjlighet att stå utanför
            stormaktskonflikter i vår närhet. Den ger oss också speciella
            möjligheter att genom en aktiv utrikespolitik arbeta i FN och
            i andra sammanhang för en fredlig utveckling. Den FN-kommitté
            som Inga Thorsson varit ordförande i har haft till uppgift att
            klarlägga hur den internationella upprustningen sker på bekostnad
            av social och ekonomisk utveckling för mänskligheten. I rapporten
            konstateras att det militära hotet förstärks av den ekonomiska
            oordningen i världen. Arbetslöshet, inflation, allt hårdare konkurrens
            om naturresurserna och den ojämlika fördelningen mellan folk och
            länder utgör allvarliga hot mot den globala säkerheten. Världen
            befinner sig nu vid en skiljeväg. Valet står mellan att antingen
            fortsätta kapprustningen eller styra mot en mer hållbar ekonomisk
            och solidarisk världsordning. Att göra bådadera går inte. En bestående
            fredlig utveckling förutsätter minskade klyftor mellan rika och
            fattiga länder och en rättvisare fördelning av världens resurser.
            Sverige måste arbeta för en effektiv uppföljning av rapporten
            om nedrustning och utveckling och informera om de fördelar, speciellt
            för utvecklingsländerna, som står att vinna på en nedrustning.
          </p>
          <p xml:id="i-3DgezQqbnVx9PWsdt7qgoW">
            Förhandlingar
          </p>
          <p xml:id="i-9FJNKXzscEDYN4p6HUwVc7">
            Hela perioden efter FN:s första extra session om nedrustning,
            1978, har kännetecknats av tillbakagång snarare än framsteg, när
            det gäller strävanden att skapa en fredlig och mindre rustad värld.
            Vad gäller rustningsbegränsning och nedrustning kan vi se få resultat.
            De avtal om rustningsbegränsningar som slutits under efterkrigstiden
            utsätts för allt starkare tryck. SALT II-avtalet har inte ratificerats
            av Förenta staterna. Det förefaller som om både Förenta staterna
            och Sovjetunionen tillämpar avtalets åtaganden, men det är ovisst
            om några begränsningar i fråga om strategiska kärnvapen kommer
            att bestå. Nya förhandlingar mellan USA och Sovjetunionen påbörjades
            dock i slutet av juni 1982. Också icke-spridnings- avtalet är
            utsatt för påfrestningar, särskilt som de stater som inte har
            kärnvapen kan iaktta hur kärnvapenstaterna ökar sina vapenarsenaler
            och därmed bryter mot sin del av avtalet.
          </p>
          <p xml:id="i-WrsCksvRAdWozi8bARGApp">
            Europeisk säkerhetskonferens
          </p>
          <p xml:id="i-3FGX4WxqMt3FVVMctjkPmk">
            För Sveriges del är av naturliga skäl utvecklingen i Europa av
            avgörande betydelse. Det faktum att atomvapenbestyckade fartyg
            finns i ett stort antal i vårt omedelbara närområde, bl. a. i
            Östersjön, visar hur utsatt också ett fredligt neutralt land blir
            i kapprustningens tidevarv. Den omfattande kärnvapenuppladdningen
            i vår egen världsdel är mycket oroande. Det är
          </p>
          <pb facs="riksdagen-motions-pdf/data/198283/mot_198283__2136/mot_198283__2136-010.pdf"/>
          <fw xml:id="i-3uK7roxa1yx9drifQe7szi">
            Mot. 1982/83:2136 8
          </fw>
          <p xml:id="i-68Pu5Usktr6QWT1uFr3VwY">
            därför nödvändigt att vi i våra nedrustningssträvanden ägnar
            särskilt intresse åt den europeiska situationen. Sverige måste
            fortsätta att med kraft verka i den europeiska konferensen om
            säkerhet och samarbete (ESK) för sammankallande av en europeisk
            nedrustningskonferens. Det är vidare angeläget att förhandlingarna
            i Gen&amp;ve om kärnvapen i Europa snart avsätter resultat främst
            beträffande medeldistansraketerna och analoga system. De bör på
            sikt utvidgas att omfatta även andra flygplans- eller ubåtsbaserade
            system och direkt eller indirekt inbegripa de arsenaler i Europa
            som hittills stått utanför förhandlingarna. Det är också hög tid
            att alla taktiska kärnvapen i Europa inkl. den s. k. neutronbomben
            blir föremål för nedrustningsförhandlingar. Målet i förhandlingsarbetet
            måste vara ett kärnvapenfritt Europa.
          </p>
          <p xml:id="i-3F15h6pXLsfSyHfis47jWk">
            Kärnvapenfri zon
          </p>
          <p xml:id="i-9QBduA4nKn2bMHGaV9ZqDt">
            För vår säkerhet är utvecklingen i det nordiska området viktig.
            Under hela efterkrigstiden har Norden varit en stabil del av världen.
            Alla nordiska länder med sina skilda säkerhetspolitiska linjer
            har bidragit till detta och också till att stärka freden och säkerheten
            i hela Europa. Det går dock inte att bortse från att Norden under
            det senaste decenniet blivit alltmer indraget i det globala säkerhetspolitiska
            mönstret. Det är i det sammanhanget vi skall se förslaget om att
            upprätta en kärnvapenfri zon i Norden. Det är inte troligt att
            enbart Norden blir upphov till en konflikt mellan stormakterna.
            Men det finns en ökad risk för att Norden blir skådeplats för
            ökad internationell spänning som ligger i skärningspunkten mellan
            stormaktsintressena. En nordisk kärnvapenfri zon skulle kunna
            bli ett första steg mot mer omfattande åtgärder för hela Europa.
            Ett zonavtal skulle också kunna kopplas till andra förtroendeskapande
            åtgärder. Samtliga riksdagspartier har uttalat sig för att de
            skall arbeta vidare med förslaget om en kärnvapenfri zon i Norden.
            Detta arbete sker i nära kontakt med övriga nordiska länder och
            utifrån förutsättningen att det skall leda till att vår säkerhet
            skall befästas och förstärkas. Detta blir också följden om kärnvapenmakterna
            inte bara förbinder sig att avstå från att använda kärnvapen mot
            det nordiska området utan också drar bort kärnvapen som i dag
            är riktade mot detta område. Kärnvapenmakterna måste förbinda
            sig att inte heller ha kärnvapen i Östersjön, för att en kärnvapenfri
            zon i norra Europa skall bli trovärdig. Regeringen måste fortsätta
            att verka tillsammans med de övriga nordiska länderna för att
            få till stånd en kärnvapenfri zon i Norden som ett led i arbetet
            för ett kärnvapenfritt Europa.
          </p>
          <p xml:id="i-EggJT3Vvw3ePB86rPK4Nte">
            Förhandlingsarbete
          </p>
          <p xml:id="i-JdDq7gZG712zrEyZmNNjhT">
            Den teknologiska utvecklingen medför att gränserna håller på
            att suddas ut mellan de olika nukleära vapensystemen. Det är därför
            nödvändigt att
          </p>
          <pb facs="riksdagen-motions-pdf/data/198283/mot_198283__2136/mot_198283__2136-011.pdf"/>
          <fw xml:id="i-GXsm4GWQoM8sCnamL37vMa">
            Mot. 1982/83:2136 9
          </fw>
          <p xml:id="i-47CvBvcUTdxgdgcCu1Wh99">
            samordna förhandlingarna rörande de olika vapenkategorierna.
            I annat fall riskerar man att effekterna av begränsningar rörande
            viss kärnvapentyp omintetgörs genom utbyggnad av andra vapensystem.
          </p>
          <p xml:id="i-5Gg9hVhcnAyrkMqPGnWuRD">
            Frysning
          </p>
          <p xml:id="i-V4fMAmfEZxL6jPageXu74R">
            Supermakterna måste snarast överväga möjligheterna att komma
            överens om att på nuvarande nivå frysa kärnvapenarsenalerna. Avsikten
            med en sådan frysning är att den skall bilda utgångspunkten för
            förhandlingar i syfte att nå balanserade, kontrollerbara reduktioner
            av olika typer av kärnvapen samt begränsningar av utveckling,
            produktion och lagring av nya kärnvapen och vapenbärare. En frysning
            av de nukleära arsenalerna på nuvarande nivåer bör kompletteras
            med förbud mot tillverkning av klyvbart material för vapen- ändamål.
            Genom att förhindra att sådant material framställs för eventuellt
            framtida bruk skulle man förstärka tilltron till den långsiktiga
            betydelsen av frysningsarrangemanget.
          </p>
          <p xml:id="i-7DLNPav2GSNZkntWNV9GHy">
            Förbud mot första användning
          </p>
          <p xml:id="i-Bs88FE8zwZCBsiRkJAWNjS">
            Om kärnvapenstaterna enades om ett förbud mot första användning
            av kärnvapen skulle det på många sätt positivt påverka nedrustningssträvan-
            dena. Ett sådant förbud skulle bl. a. skapa förutsättningar för
            överenskom- melser om att avlägsna sådana vapensystem som på båda
            sidor är utplacerade för att finnas i beredskap för första användning.
            Neutronbomben är ett typiskt exempel på denna vapenkategori. Ett
            förbud mot första användning skulle vidare underlätta förbättringar
            av kärnvapenstaternas nu gällande försäkringar om att inte använda
            kärnvapen mot kärnvapenfria stater.
          </p>
          <p xml:id="i-7vFTMLJNEKaXuNUX4f9GWT">
            Utvecklingsförbud
          </p>
          <p xml:id="i-NXBBdQpEtYcubAPjkCCkA5">
            I takt med att vapensystemen blir alltmer komplicerade ökar också
            riskerna för tekniska fel på grund av ”den mänskliga faktorn”.
            Ytterligare åtgärder måste vidtas för att motverka dessa risker.
            En utväg är att eftersträva internationella överenskommelser om
            att förbjuda utveckling av vissa väl definierade vapensystem som
            kan identifieras men som ännu inte framställts. En sådan specifik
            åtgärd kan även bestå i att genomföra förbud mot att införa vapen
            och att utveckla kapacitet att föra krig på områden som ännu inte
            militariserats.
          </p>
          <pb facs="riksdagen-motions-pdf/data/198283/mot_198283__2136/mot_198283__2136-012.pdf"/>
          <fw xml:id="i-GRorzzAUraBzwAWfdygnnp">
            Mot. 1982/83:2136 10
          </fw>
          <p xml:id="i-NFLd45powYfLwUso6n5nBt">
            Identifiering
          </p>
          <p xml:id="i-2ZcZDJMexXphdZfkpmz5So">
            En annan och mer effektiv utväg vore att överenskomma om generella
            åtgärder som syftar till att på ett tidigt stadium identifiera
            och hejda sådan militär vetenskap och teknik som har en starkt
            pådrivande verkan på kapprustningen. Med hänsyn till den snabba
            utvecklingen är tidsfaktorn av avgörande betydelse. Det är därför
            nödvändigt att utan ytterligare dröjsmål få till stånd internationellt
            samarbete i denna viktiga fråga. Trots de under lång tid gjorda
            ansträngningarna att åstadkomma ett fullständigt förbud mot alla
            kärnvapenprov förekommer sådana i en oförminskad omfattning. Årligen
            konstateras ett femtiotal kärnvapenprov. Supermakterna svarar
            för de allra flesta. Det har under en längre tid rått ett dödläge
            i provstoppsfrågan. Det är därför uppmuntrande att kärnvapenmakterna
            äntligen förmåtts gå med på att inleda konkreta förhandlingar
            om ett provstoppsavtal i nedrustningskom- mittén i Genåve. Ett
            allmänt accepterat förbud mot alla kärnexplosioner skulle på ett
            avgörande sätt bidra till att bromsa kärnvapenutvecklingen och
            förhindra ytterligare spridning. Ett fullständigt förbud mot kärnvapenprov
            skulle göra det svårt om inte omöjligt för kärnvapenstater att
            utveckla nya typer av kärnvapen, eftersom de inte skulle kunna
            vara helt säkra på vapnens verkan. Ett förbud skulle dä förstärka
            icke-spridningsavtalet genom att det skulle visa att stormakterna
            är
          </p>
          <p xml:id="i-LQy6pMY4XwNRRW1G7gNHfx">
            r bidra till att hejda kärnvapenkapprustningen. Det skulle också
          </p>
          <p xml:id="i-EV4saZ3QNZvBvcWinf16xW">
            medvetna om sina åtaganden där, nämligen att ”vidtaga effektiva
            åtgärder i riktning mot kärnvapennedrustning”. Det är en allvarlig
            brist när det gäller icke-spridningsavtalet att många viktiga
            icke-kärnvapenstater saknas bland parterna och att två av kärnva-
            penstaterna inte har anslutit sig till detta avtal. Det är stor
            risk att supermakterna återupptar tillverkning av kemiska och
            biologiska vapen. Det finns flera orsaker till att de restriktioner
            som hållit tillbaka en kemisk kapprustning under senare år nu
            kan komma att försvinna. Ny teknik gör det emellertid lättare
            att infoga kemiska stridsmedel i vapensystem. Kemiska stridsmedel
            är nu mycket snabbverkande, de emballeras i ammunition för konventionella
            vapensystem och behöver därför inte handhas av särskild personal.
            Arbetet måste intensifieras för att få till stånd ett hållbart
            förbud mot utveckling, tillverkning och lagring av kemiska vapen.
            Vetenskap och teknik utnyttjas alltmer ohämmat för militära syften.
            Denna utveckling måste bromsas. Ett sätt är att förbjuda införande
            av nya vapen och krigföring i olika miljöer, på sätt som i vart
            fall delvis skett i fråga om Antarktis, havsbottnen och rymden.
            Det pågår bl. a. en omfattande marin upprustning. De avtal som
            vi har på dessa områden måste emellertid blir mer heltäckande
            och utan kryphål. Minst tre fjärdedelar av alla satelliter utnyttjas
            för militära ändamål. Många av dem har ett samband med utvecklingen
            av nya kärnvapenstrate-
          </p>
          <pb facs="riksdagen-motions-pdf/data/198283/mot_198283__2136/mot_198283__2136-013.pdf"/>
          <fw xml:id="i-G36UFQxnwAzNQvZJDFxEaL">
            Mot. 1982/83:2136 11
          </fw>
          <p xml:id="i-LkcKNsuWXbhUhGedXuXFbC">
            gier, med kärnvapnens ökade träffsäkerhet och med den större
            effektiviteten hos rymdbaserade stridslednings-, kommunikations-
            och underrättelsesys- tem. Satelliter används för att skaffa fram
            exakta upplysningar om målen och deras positioner och används
            också i kommunikationssystem för att ge information om målen och
            leda de offensiva styrkornas operationer. Satelliter är sårbara.
            De som utnyttjar dem militärt är angelägna om att satelliternas
            förmåga att överleva förbättras och att de har kapacitet att anfalla
            fiendesatelliter. Det finns stora risker för att yttre rymden
            blir ett nytt område för militär konfrontation. Det är en brådskande
            nödvändighet att Förenta staterna och Sovjetunionen når en överenskommelse
            innan vapnen placeras i yttre rymden. Intresset för kapprustningen
            i yttre rymden utgör ett slående exempel på hur militärt utnyttjande
            av vetenskap och teknik leder till militarisering av nya områden.
            Många av de satelliter som placerats i yttre rymden är avsedda
            för militär användning och utgör integrerade delar av stormakternas
            krigsmaskiner i luften, till lands och till sjöss. I samma mån
            som stater blir beroende av sådana rymdinstallationer uppstår
            risken för krig även i yttre rymden. Kan inte den utvecklingen
            hejdas, kommer det att föra med sig en ny dimension på kapprustningen.
          </p>
          <p xml:id="i-VmmUsy5L9XQ3Y6gDQxt8fH">
            Kärnkraft — kärnvapen
          </p>
          <p xml:id="i-4XsW8YzRCgtdbQGMUeGs4a">
            Många länder skulle kunna börja tillverka kärnvapen. I själva
            verket är det så att varje land som har ett omfattande civilt
            kärnkraftsprogram också har en teknologisk bas för att utveckla
            kärnvapen. Det är i det perspektivet man måste bedöma de stora
            satsningar som görs på att bygga kärnkraftverk och upparbetnings-
            och anrikningsanläggningar i länder som saknar kärnvapen. Sambandet
            mellan civil kärnkraft och risken för kärnvapenspridning är uppenbart.
            Den främsta barriären är i dag inte teknik och ekonomi utan politiska
            restriktioner som snabbt kan ändra sig. Utvecklingen minskar den
            tekniska och ekonomiska tröskeln, som en stat måste passera för
            att göra egna kärnvapen. De nordiska länderna har i ett gemensamt
            uttalande understrukit vikten av att ytterligare stärka hindren
            mot kärnvapenspridning. Skärpt uppmärksamhet krävs när det gäller
            anrikning och upparbetning samt plutoniumanvändning där ny teknik,
            bl. a. laserbearbetning, öppnar oroande perspektiv. Som framhölls
            tidigare blir sambandet mellan användningen av kärnkraft för energiproduktion,
            dess avfall och möjligheterna att tillverka atomvapen alltmer
            uppenbart. Bl. a. är forskare nu på väg att utveckla en laserteknik
            för att ”tvätta” reaktorplutonium så att det får vapenkvalitet.
            En särskild fara utgör risken att kärnkraftverk utsätts för konventionellt
            angreppi krig så att radioaktivt material sprids ut i omgivningen.
            Detta skulle
          </p>
          <pb facs="riksdagen-motions-pdf/data/198283/mot_198283__2136/mot_198283__2136-014.pdf"/>
          <fw xml:id="i-GntRgQ2W228gGmTsjiTres">
            Mot. 1982/83:2136 12
          </fw>
          <p xml:id="i-RqzZUmVJ6C8yH5nMCrKPRm">
            medföra ett massivt utsläpp av radioaktiv strålning. Det är därför
            angeläget att varje angrepp på sådana anläggningar förbjuds. Sverige
            måste i konkret handling ta sitt ansvar för att begränsa kärnvapenspridning.
            Vi kan göra detta genom att förbjuda uranbrytning, export av reaktorteknologi
            och förbjuda upparbetning av använt svenskt
          </p>
          <p xml:id="i-NwTy32r8Man7kin1ZkTbRJ">
            kärnbränsle.
          </p>
          <p xml:id="i-GLQFdDmxpVZByd5kyGitCr">
            Hemställan
          </p>
          <p xml:id="i-7eZFWKRuABVG52CDojcwqS">
            Med stöd av vad som ovan anförts hemställs”
          </p>
          <p xml:id="i-LqjJ7DXH2J4vs7AQSJErxf">
            FR
          </p>
          <p xml:id="i-MwdnR8AZLSXV7PzJNFHUw5">
            att riksdagen hos regeringen begär att fortsatta initiativ tas
            för att studera möjligheterna för Sverige att stärka FN:s fredsbe-
            varande roll, att riksdagen hos regeringen begär att åtgärder
            vidtas för att stimulera framtagandet av material om freds- och
            nedrustnings- frågor i enlighet med motionens intentioner, att
            riksdagen hos regeringen begär att Sverige tar initiativ till
            en FN-studie om de olika militära verksamheternas effekter på
            miljön och livsbetingelserna på jorden, att riksdagen uttalar
            sig för vad som anförts i motionen beträffande inriktningen av
            svenska arbetsinsatser för interna- tionella rustningsbegränsningar.
          </p>
          <p xml:id="i-W52V94GgNFiw2qrHVSUGEo">
            Stockholm den 25 januari 1983
          </p>
          <p xml:id="i-FnEaab5fQ2mAh3zGSLbnVK">
            THORBJÖRN FÄLLDIN (c)
          </p>
          <p xml:id="i-AZoqd1KQHSyXZ3tAjPa1ZL">
            KARIN SÖDER (c) KJELL A. MATTSSON (c)
          </p>
          <p xml:id="i-VTQxnoP6QmzEEY4pk8tTqn">
            ARNE FRANSSON (c) TAGE SUNDKVIST (c)
          </p>
          <p xml:id="i-75H9uE1V5V9JrgbNpiCjNT">
            BRITTA HAMMARBACKEN (c) GUNILLA ANDRÉ (c)
          </p>
          <p xml:id="i-VQguU4bUk5WHNnCjzZqgmq">
            EINAR LARSSON (c) OLOF JOHANSSON (c) CLAES ELMSTEDT (c)
          </p>
          <p xml:id="i-UU3qyubgJP6zenTRsXf9tZ">
            GUNNEL JONÄNG (c) ANDERS DAHLGREN (c) RUNE GUSTAVSSON (c)
          </p>
          <p xml:id="i-E6bQevRdv2NQ9jzmL2w56e">
            " Se även motion 1982/83:2137.
          </p>
        </div>
      </div>
    </body>
  </text>
</TEI>
