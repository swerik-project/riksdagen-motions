<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FöU-00236">
  <teiHeader>
    <fileDesc>
      <titleStmt>
        <title>Regionalisera räddningstjänsten</title>
        <author corresp="i-Xw3dNbwa4hjDiSrSfFCZsz">av Magnus Ehrencrona (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regionalisera räddningstjänsten</title>
          <idno type="rdwebb">H002Fö236</idno>
          <rs type="number">Fö236</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H002Fö236/text</ref>
          <ref type="dokument_url_html">http://data.riksdagen.se/dokument/H002Fö236</ref>
          <ref type="dokumentstatus_url_xml">http://data.riksdagen.se/dokumentstatus/H002Fö236</ref>
          <ref type="doc">http://data.riksdagen.se/fil/89FCD1BF-6A23-4F7B-A3D9-FDA2A3D54297</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GNqyEDRXS5DR8aUMXKrqCs" type="signed"/>
        <correspContext corresp="i-GNqyEDRXS5DR8aUMXKrqCs">
          <note type="signatory" corresp="i-Xw3dNbwa4hjDiSrSfFCZsz"/>
        </correspContext>
        <correspAction xml:id="i-DzSMbi4qHfA7jkY9XQgzT8" type="numbering">
          <date when="2012-10-05"/>
        </correspAction>
        <correspAction xml:id="i-Eww31WerVViBL9Vf85wQhu" type="submission">
          <date when="2012-10-04"/>
        </correspAction>
        <correspAction xml:id="i-BGc3oaMTbRLJYfdqEn7BUH" type="transfer">
          <date when="2012-10-04"/>
        </correspAction>
        <correspAction xml:id="i-2SUFzEpxy7h5mGtryH93mL" type="assigned"/>
        <correspContext corresp="i-2SUFzEpxy7h5mGtryH93mL">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-VAjVghneVLUviVNYmbnNbn">
            Förslag till riksdagsbeslut
          </head>
          <p xml:id="i-Btau7NRm9eMDQe4Ro39RGd">
            Riksdagen tillkännager för regeringen som sin mening vad som
            anförs i motionen om att snarast tillsätta en utredning om förutsättningarna
            för att regionalisera räddningstjänsten.
          </p>
        </div>
        <div type="motContent">
          <head xml:id="i-AHXqMvHX5jZsiaaAmgwyNQ" type="h1">
            Bakgrund
          </head>
          <p xml:id="i-V1aP3bxiAwaXSHvVfD9qrf">
            De kommunala räddningstjänsternas verksamhetsområde styrs mestadels
            av lagen om skydd mot olyckor tidigare räddningstjänstlagen; men
            även i viss mån av lagen om extraordinära händelser och lagen
            om brandfarliga och explosiva varor. Svensk räddningstjänst är
            av tradition en kommunal organisation.
          </p>
          <p xml:id="i-TTtaHgyFy4iEq7AVLZ4mxn">
            Samhället i stort blir dock mer och mer regionalt styrt. Samma
            trend återfinns sedan en tid tillbaka inom räddningstjänstens
            organisation där fler och fler kommuner i Sverige har bildat eller
            vill bilda räddningstjänstförbund tillsammans med andra kommuner.
            Av erfarenhet vet vi att all omorganisation kostar skattepengar.
            Olika räddningstjänstförbund bildas, består i några år för att
            sedan upphöra att existera och återigen blir kommunala räddningstjänster.
            Det är kanske tid nu att införa regionala räddningstjänster istället
            för kommunala.
          </p>
          <head xml:id="i-9yVT9xyxA78LxRgUBUCPTV" type="h1">
            Tillsyn och myndighetsutövning
          </head>
          <p xml:id="i-6Cikgh9ETsEsJoYkUVqqVH">
            En regional räddningstjänst kan utföra tillsyn, alltså myndighetsutövning,
            enligt samma bedömningsmall och premisser för företag och kommunala
            verksamheter i hela regionen. Enligt uppgift skiljer sig i dagsläget
            tillsynens omfattning mellan olika kommuner, vilket i praktiken
            betyder att ett företag kan bli godkänt i en kommun, men underkänt
            i en annan kommun beroende på vilken mall samt vilka bedömningar
            respektive kommunal räddningstjänst utgår ifrån.
          </p>
          <head xml:id="i-Q5p9MCyPbwdzhj4TKqJ1uV" type="h2">
            Utbildning
          </head>
          <p xml:id="i-43PsiFkaxCNZ6f5LBDdJJe">
            Räddningstjänsterna utbildar enskilda, företag och organisationer
            samt kommunala verksamheter i bland annat brandskydd, första hjälpen,
            HLR (hjärt- och lungräddning) och heta arbeten. Fördelen här kan
            bli att resurser frigörs genom att inte alla kommunala räddningstjänster
            behöver uppfinna hjulet själv. En regional räddningstjänst skulle
            kunna introducera en enhetlig brandskyddsutbildning, en enhetlig
            HLR-utbildning och en enhetlig hetaarbeten-utbildning med samma
            kursinnehåll för hela regionen.
          </p>
          <head xml:id="i-SpZT1D5wAHN2Wd95kUcJYC" type="h2">
            Brandskydd i bostäder
          </head>
          <p xml:id="i-EuoUck7i3seo5gLFDdsPFr">
            Det blir enklare att arbeta efter den nationella strategin för
            att stärka brandskyddet för den enskilde människan som Myndigheten
            för samhällsskydd och beredskap (MSB) har tagit fram.
          </p>
          <head xml:id="i-VmbgBRbSrWuBoNFBUepMcW" type="h2">
            Rådgivning
          </head>
          <p xml:id="i-Y1Z2EEkUx4uraiqZEkPowC">
            Räddningstjänsterna är även involverade i samhällsbyggnadsfrågor
            när det gäller olika säkerhets- och skyddsåtgärder samt att ge
            råd när det gäller plan- och byggärenden. En regional räddningstjänst
            skulle även här kunna arbeta mycket mer enhetligt och konsekvent
            samt utgöra en spetskompetens i dessa frågor.
          </p>
          <head xml:id="i-4q1TiggWBTymaJk3qnqTqo" type="h2">
            Jämställdhet och mångfald
          </head>
          <p xml:id="i-KBXY1v1YBZbTobvy11odos">
            Även rekryteringsfrågor, främst för operativ brandpersonal, skulle
            bli enklare om man hade regionala rekryteringstester och förfaranden
            som inte diskriminerar vissa individer (vilket i dagsläget tycks
            vara ett problem). I dag får varje kommun hitta på vilka fysiska
            tester samt kunskapstester som helst för att bli brandman i just
            den kommunen. Detta har lett till att det fortfarande finns cirka
            97 procent manliga heltidsbrandmän jämfört med cirka 3 procent
            kvinnliga heltidsbrandmän i Sverige. När det gäller personer med
            olika kulturella bakgrunder eller andra diskrimineringsgrunder
            ligger siffran på under en procent hos just operativa brandmän.
          </p>
          <p xml:id="i-W44BpfeD29NKYimpbnRi7c">
            Arbetet med jämställdhets- och mångfaldsintegrering kräver kunskaper
            och resurser som de flesta små räddningstjänster inte har, därav
            statistiken ovan. För medborgarna betyder detta att alla inte
            får ett likvärdigt skydd mot olyckor som de enligt lagen om skydd
            mot olyckor (LSO) har rätt till. En regional räddningstjänst skulle
            nämligen kunna arbeta mycket mer aktivt med dessa likabehandlingsfrågor,
            till exempel genom att ta fram informationsmaterial på olika språk
            och erbjuda utbildningar på olika språk och till fler målgrupper.
            Exempelvis utbildningar i brandskydd och första hjälpen till personer
            med olika funktionsnedsättningar.
          </p>
          <head xml:id="i-8ADmhwkxyP3f8tcrt9J12G" type="h2">
            IVPA-larm
          </head>
          <p xml:id="i-L64Y7oAGzAYvs1RmYVRpbc">
            Förkortningen står för så kallade i väntan på ambulans-larm som
            många räddningstjänster redan utför idag i samarbete med landstingen.
            En regional räddningstjänst hade kunnat ha ett regionalt avtal
            samt delegering när det gäller användning av syrgas och hjärtstartare
            (defibrillator) istället för dagens situation, där avtal tecknas
            med vissa kommuner men inte alla. Detta skulle även underlätta
            när räddningspersonal vill byta från en brandstation i en kommun
            till en i en annan kommun utan att behöver gå delegeringsutbildningen
            en gång till.
          </p>
          <head xml:id="i-R1nF8RMfq7USdkXWYgrtD5" type="h2">
            Regional krisberedskap
          </head>
          <p xml:id="i-WXr5cbq7oSvkveK7akjn93">
            En regional räddningstjänst skulle kunna utbilda, öva och distribuera
            regionens samlade räddningstjänstresurser i händelse av en extraordinär
            händelse och vara en resurs till mindre kommuner. Huruvida en
            regional räddningstjänst kan implementeras i krisberedskapen och
            krisledningen enligt lagen om extraordinära händelser får naturligtvis
            också utredas vidare och skulle även beröra kommunallagen.
          </p>
          <head xml:id="i-GVx9qYWBjwT8q2VCDZGBhF" type="h1">
            Utred räddningstjänstens organisering framöver
          </head>
          <p xml:id="i-3znLSR4J8fN7AnfEyGyySp">
            Riksdagen bör därför begära att regeringen snarast tar initiativ
            till en utredning om förutsättningarna för att regionalisera räddningstjänsten
            utifrån vad som anförts i motionen.
          </p>
        </div>
        <div type="motSignatures">
          <list>
            <item xml:id="i-T3G87y9H6K4ZnTKT6gRPEs">
              Magnus Ehrencrona (MP)
            </item>
          </list>
        </div>
      </div>
    </body>
  </text>
</TEI>
