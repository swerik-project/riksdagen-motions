<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-04009">
  <teiHeader>
    <fileDesc>
      <titleStmt>
        <title>med anledning av prop. 2017/18:123 Det straffrättsliga skyddet mot människohandel och människoexploatering</title>
        <author corresp="i-Dkz1KdQBrKqVm9WCptUQaD i-7HvCHEwjbKSjsnRP39c1s9">av Adam Marttinen och Patrick Reslow (SD, -)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4009 av Adam Marttinen och Patrick Reslow (SD, -)</title>
          <idno type="rdwebb">H5024009</idno>
          <rs type="number">4009</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5024009/text</ref>
          <ref type="dokument_url_html">http://data.riksdagen.se/dokument/H5024009</ref>
          <ref type="dokumentstatus_url_xml">http://data.riksdagen.se/dokumentstatus/H5024009</ref>
          <ref type="docx">http://data.riksdagen.se/fil/FE801D8F-8A29-4DB3-85B0-59871D6951C1</ref>
          <ref type="pdf">http://data.riksdagen.se/fil/1E97FE75-DD3F-4BC4-B4A1-10C32B37E62F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-8T45hxnnCeeFg64mbkZGAG"/>
        <correspContext corresp="i-8T45hxnnCeeFg64mbkZGAG">
          <ref>Proposition 2017/18:123</ref>
        </correspContext>
        <correspAction xml:id="i-ADv9q7xpLnkCzBgA9kqhmd" type="signed"/>
        <correspContext corresp="i-ADv9q7xpLnkCzBgA9kqhmd">
          <note type="signatory" corresp="i-Dkz1KdQBrKqVm9WCptUQaD"/>
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction type="submitted" xml:id="i-H773mWttSAhMKx4G2cYjPt">
          <date when="2018-03-21"/>
          <time when="16:25:33"/>
        </correspAction>
        <correspAction type="dismissed" xml:id="i-MzPVNuRZ6CzhkWzxguTv4z">
          <date when="2018-03-22"/>
        </correspAction>
        <correspAction type="reviewed" xml:id="i-4yuA5a4x86TU8JmJVtfJrg">
          <date when="2018-03-22"/>
          <time when="11:06:18"/>
        </correspAction>
        <correspAction type="referred" xml:id="i-XfCizdtZXZEpQZ1HtwFXuE">
          <date when="2018-03-23"/>
        </correspAction>
        <correspAction type="assigned" xml:id="i-9PywMbfr7Z8pGt4hHKXLN9">
          <date when="2018-05-23"/>
          <time when="17:18:54"/>
        </correspAction>
        <correspContext corresp="i-9PywMbfr7Z8pGt4hHKXLN9">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-Ma2dvL5JCjDmm4KeM36zQ7"/>
        <correspContext corresp="i-Ma2dvL5JCjDmm4KeM36zQ7">
          <ref type="uppgift">2017/18:JuU32</ref>
          <ref type="ref_dok_id">H501JuU32</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU32</ref>
          <ref type="ref_dok_titel">Det straffrättsliga skyddet mot människohandel och människoexploatering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:4009 av Adam Marttinen och Patrick Reslow (SD, -) med anledning av prop. 2017/18:123 Det straffrättsliga skyddet mot människohandel och människoexploatering</div>
      </div>
      <div type="motBody">
        <div type="motProposal" subtype="förslag">
          <head xml:id="i-PqyEHbvKtcFRBbzX3DhgGM">
            Förslag till riksdagsbeslut
          </head>
          <list style="ol">
            <item xml:id="i-X631XyopgMbibkjgUkmAFR">
              Riksdagen ställer sig bakom det som anförs i motionen om ett
              nationellt tiggeriförbud och tillkännager detta för regeringen.
            </item>
            <item xml:id="i-UiEm2gnsVM4FxrULcZ4SsL">
              Riksdagen ställer sig bakom det som anförs i motionen om skärpta
              straff för människoexploatering och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-SrHJHt9idPdJZd2KZ5nCs7">
            Motivering
          </head>
          <p xml:id="i-R7jCsrqpm19uqdWdgs8mfe">
            Sverigedemokraterna har länge varit tydliga med att det krävs
            åtgärder för att stoppa den hänsynslösa människohandel som följt
            i spåren av organiserat tiggeri. Vi ställer oss därför överlag
            positiva till regeringens proposition om ett ökat straffrättsligt
            skydd mot människohandel och människoexploatering.
          </p>
          <p xml:id="i-UhvXnxgEXqgoQZqUofpuwc">
            Sett till människohandel ur ett bredare perspektiv finns det
            stor anledning att oroa sig. Andelen fall av misstänkt människohandel
            har fyrdubblats under de senaste tre åren, och i drygt hälften
            av fallen rör det sig om människohandel för sexuella ändamål.
            Även människohandeln med barn har ökat, och majoriteten av de
            offer som utnyttjas för sexuella ändamål och för tiggeri är flickor
          </p>
          <p xml:id="i-GaxpqSMJHxyK5FQUFTWsGN">
            Människohandel är vidare ett svårutrett brott, dels på grund
            av begränsningar gällande hemliga tvångsmedel, dels eftersom det
            mer ofta än sällan handlar om gränsöverskridande brottslighet
            som kräver samverkan med andra länders myndigheter.
          </p>
          <p xml:id="i-LyYg4StfRDYLgFVifreNTu">
            Sammantaget anser Sverigedemokraterna att det krävs mer långtgående
            åtgärder för att vända trenden. Genom utökade befogenheter för
            polisen och skärpt lagstiftning kan vi återställa den trygghet
            som ett land ska vara skyldigt att erbjuda.
          </p>
          <head type="h1" xml:id="i-8QFWN1VpacM6yyiEzJDwdC">
            Sänkta krav för användning av hemliga tvångsmedel
          </head>
          <p xml:id="i-2xEc5cM1kbsCQaEwB4fJXG">
            För att det ska vara möjligt att använda hemlig rumsavlyssning
            är ett av kraven att det ska röra sig om brott för vilket det
            inte är föreskrivet ett lindrigare straff än fängelse i fyra år.
            Domstolarnas bedömning av straffvärdet, vilket även Polismyndigheten
            framhåller i sitt remissvar, har i flera mål legat i underkant
            av straffskalan, vilket inneburit svårigheter att få tillstånd
            till hemlig rumsavlyssning.
          </p>
          <p xml:id="i-YZmDDXyDFZYKw42JzC8Doj">
            I stället för att, likt Polismyndigheten förordar, skärpa straffen
            för att uppfylla kraven för att använda hemlig rumsavlyssning
            vill vi lätta på restriktionerna så att hemliga tvångsmedel kan
            användas i fler fall. Detta torde vara den bäst lämpade lösningen
            för att skilja på samhällets alltmer positiva syn på hemliga tvångsmedel
            och straffets syfte, nämligen att ha en avskräckande effekt och
            att bestraffa klandervärda handlingar.
          </p>
          <p xml:id="i-WiDB3rv8LBNJWpSaHRfoEt">
            Sverigedemokraterna anser därför att kravet på föreskrivet straff
            för att använda hemliga tvångsmedel bör utformas enligt följande:
          </p>
          <head type="h3" xml:id="i-4pXNwWwELnMsjPDFWZZWLo">
            Hemlig övervakning av elektronisk kommunikation
          </head>
          <p xml:id="i-DHvPi1mT1KoaMgMmHQcji4">
            Kvarstår enligt dagens utformning, där kravet är att det ska
            röra sig om ett brott för vilket det inte är föreskrivet ett lindrigare
            straff än sex månader.
          </p>
          <head type="h3" xml:id="i-Gs2oU9z3VLFQ2FJJke32mC">
            Hemlig avlyssning av elektronisk kommunikation och hemlig kameraövervakning
          </head>
          <p xml:id="i-JwEVZiYpcJcajXv6wKo2YF">
            Kravet att det rör sig om ett brott för vilket det inte är föreskrivet
            ett lindrigare straff än två års fängelse ska ändras till att
            det avser brott för vilket det inte är föreskrivet ett lindrigare
            straff än ett års fängelse.
          </p>
          <head type="h3" xml:id="i-GmRQbgBdZFTTK8oaAFoAzk">
            Hemlig rumsavlyssning
          </head>
          <p xml:id="i-5LoPVxn3ybvdsAP7WfKGYA">
            Kravet att det rör sig om brott för vilket det inte är föreskrivet
            ett lindrigare straff än fyra års fängelse ska ändras till att
            det rör sig om brott för vilket det inte är föreskrivet ett lindrigare
            straff än två års fängelse.
          </p>
          <head type="h1" xml:id="i-GtVLASnm8yzxaHoymLzz5S">
            Ett nationellt tiggeriförbud
          </head>
          <p xml:id="i-Ezg7Z3HA9nWVj1sgj7BeUe">
            Tiggeriproblematiken är stor och växande. Människor störs, oroas
            och påverkas negativt av tiggarna och de kåkstäder som blir allt
            vanligare i och kring våra samhällen. Hitresta tiggare ockuperar
            privat mark och förstör för näringsidkare, och våra parker, där
            barn leker, används inte sällan som toaletter. Utöver detta utnyttjas
            även många av tiggarna när de förs till Sverige för att samla
            pengar åt kriminella ligor.
          </p>
          <p xml:id="i-AL8BbVcHtK5LvKV7QpqeG8">
            Medan skärpta straff för människohandel kan ha en viss avskräckande
            effekt lär det knappast förhindra agerandet i någon större utsträckning.
            Vi ser det därför som en nödvändighet att slå till mot inkomstkällan
            för människohandlarna genom att förbjuda tiggeriet.
          </p>
          <head type="h1" xml:id="i-QQqFKrxpP4QrAUdmPq9dPE">
            Skärpta straff för människoexploatering
          </head>
          <p xml:id="i-QfNQoxyAvwKcJvoFU9Xsva">
            Sverigedemokraterna är av uppfattningen att den bästa åtgärden
            för att förhindra människohandel där människor tvingas till tiggeri
            är att införa ett nationellt tiggeriförbud. Även med ett sådant
            på plats kommer det fortfarande finnas de som hänsynslöst utnyttjar
            andra, varför det behövs en tydlig lagstiftning.
          </p>
          <p xml:id="i-4fs2HyJTpHiMbWBEGFWMy4">
            Vi ser ingen anledning att göra den gradindelning som regeringen
            föreslår, där brott av normalgraden resulterar i ett straff på
            högst fyra års fängelse och grova brott ger fängelse i lägst två
            år och högst tio år.
          </p>
          <p xml:id="i-3ofXmPX5JyBbBNCgEdYUUZ">
            Vi anser i stället att människoexploatering ska jämföras med
            människohandel och att straffet för brott av normalgraden därmed
            ska vara fängelse i lägst två år och högst tio år samt att straffet
            ska vara fängelse i lägst sex månader och högst fyra år, om brottet
            är mindre grovt.
          </p>
        </div>
        <div type="motSignatures">
          <list>
            <item xml:id="i-3daHhTj5g2yTZQavPPXgTa">
              Adam Marttinen (SD)
            </item>
            <item xml:id="i-HUZpZzXwA8mqg6y5XAbo1j">
              Patrick Reslow (-)
            </item>
          </list>
        </div>
      </div>
    </body>
  </text>
</TEI>
