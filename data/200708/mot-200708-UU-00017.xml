<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00017">
  <teiHeader>
    <fileDesc>
      <titleStmt>
        <title>med anledning av skr. 2007/08:51 Nationell strategi för svenskt deltagande i internationell freds- och säkerhetsfrämjande verksamhet</title>
        <author corresp="i-991obiMTz36s9V7z3YpuZk">av Gunilla Wahlén m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:51 Nationell strategi för svenskt deltagande i internationell freds- och säkerhetsfrämjande verksamhet</title>
          <idno type="rdwebb">GV02U17</idno>
          <rs type="number">U17</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U17/text</ref>
          <ref type="dokument_url_html">http://data.riksdagen.se/dokument/GV02U17</ref>
          <ref type="dokumentstatus_url_xml">http://data.riksdagen.se/dokumentstatus/GV02U17</ref>
          <ref type="doc">http://data.riksdagen.se/fil/96898C26-C18F-4E9A-ACB6-05D72AD39128</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Ge7wJ9AVoM7LNUpPyUeESv"/>
        <correspContext corresp="i-Ge7wJ9AVoM7LNUpPyUeESv">
          <ref>Regeringsskrivelse 2007/08:51</ref>
        </correspContext>
        <correspAction xml:id="i-K5vLmF5pShnfog8SDY2GfZ" type="signed"/>
        <correspContext corresp="i-K5vLmF5pShnfog8SDY2GfZ">
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="referral" xml:id="i-9r66BQaQzr15UCRnfp2UHz">
          <date when="2008-04-04"/>
        </correspAction>
        <correspAction type="dismissal" xml:id="i-Nj3dsMY4uFrWrXjvjKfq4D">
          <date when="2008-04-03"/>
        </correspAction>
        <correspAction type="dismissal" xml:id="i-JTgyKpWPR3TXWKgtWE694e">
          <date when="2008-04-03"/>
        </correspAction>
        <correspAction type="transfer" xml:id="i-DduBMojpt42Bu38R1WDicq">
          <date when="2008-03-31"/>
        </correspAction>
        <correspAction type="submission" xml:id="i-3sYd9Ym73zfg9VsXriJxKV">
          <date when="2008-03-31"/>
        </correspAction>
        <correspAction type="assigned" xml:id="i-3u4RfVQuuFTqHmZV1vm8Mh"/>
        <correspContext corresp="i-3u4RfVQuuFTqHmZV1vm8Mh">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7imi1C8fZrWJQnrRZSRt9W">
            Förslag till riksdagsbeslut
          </head>
          <list style="ol">
            <item xml:id="i-Ef1GwnpN5F1arxtxKEFQmL">
              Riksdagen tillkännager för regeringen som sin mening vad som
              anförs i motionen om att alla internationella militära insatser
              ska ske på FN:s uppdrag.
            </item>
            <item xml:id="i-FkP5RggDX8AgBp1VVcKaGo">
              Riksdagen tillkännager för regeringen som sin mening vad som
              anförs i motionen om att minst 40 % av personalen i fredsfrämjande
              insatser bör vara kvinnor.
            </item>
            <item xml:id="i-U6cNGki2tu4ZmjgMCYLLBW">
              Riksdagen tillkännager för regeringen som sin mening vad som
              anförs i motionen om att Sverige bör lämna alla samarbeten som
              bidrar till EU:s militarisering, däribland Nordic Battlegroup
              (NBG).
            </item>
            <item xml:id="i-DtKnixTsKXCvGUqhzLBSVc">
              Riksdagen tillkännager för regeringen som sin mening vad som
              anförs i motionen om att Sverige bör avbryta alla samarbeten som
              leds av Nato samt tacka nej till erbjudandet att delta i Nato
              Response Force (NRF).
            </item>
          </list>
        </div>
        <div type="motContent">
          <head type="h1" xml:id="i-3NV8JtRfYsKQjzDje3LuyZ">
            Bakgrund
          </head>
          <p xml:id="i-WR5N651mzXzk6YnL2zppCL">
            Regeringen redogör i sin skrivelse för en nationell strategi
            för svenskt deltagande i internationell freds- och säkerhetsfrämjande
            verksamhet. Regeringen aviserade i budgetpropositionen 2007 en
            ambitionshöjning inom området, och syftet med strategin är att
            ge en övergripande vägledning för svenskt agerande internationellt
            samt ange de politiska målen, skapa förutsättningar för ett mer
            resursutnyttjande och ge stöd för ett samlat civilt och militärt
            agerande i de insatsområden där Sverige deltar.
          </p>
          <p xml:id="i-JE4zs3kWkR6N8vrG7nT7bM">
            Regeringen har valt att stegvis öka resurserna för fredsfrämjande
            under åren 2007, 2008 och 2009. Målsättningen är att Sveriges
            bidrag i freds- och säkerhetsfrämjande insatser ska öka. De svenska
            insatserna ska, enligt regeringen, ske inom ramen för FN, EU,
            Nato och OSSE.
          </p>
          <head type="h1" xml:id="i-6Sy2sDGiczS1Kt1gdn6tpG">
            Sverige
          </head>
          <p xml:id="i-XaS5M393SZc5K7E2Eppq4K">
            Det svenska försvaret har, som konstateras i skrivelsen, den
            dubbla uppgiften att värna landets territoriella integritet och
            att bidra till fred och säkerhet. Mellan dessa två uppgifter måste
            det råda balans. Att prioritera och dimensionera för internationella
            insatsstyrkor, där all framtida utbildning ställs om i syfte att
            verka i andra länder, riskerar att i framtiden ge negativa effekter
            och visa sig vara en felsatsning för det svenska försvaret och
            försvarsförmågan inom vårt eget territorium. Den utrustning och
            de kunskaper som krävs i det svenska klimatet skiljer sig på alltför
            många sätt från den utrustning och de kunskaper som krävs för
            ett internationellt uppdrag. Därför går det inte att utgå ifrån
            att det svenska försvaret under utlandsinsatser får alla de operativa
            erfarenheter som är nödvändiga för att försvara det egna territoriet
            i ett förändrat säkerhetsläge. För att Sverige ska kunna behålla
            sitt oberoende och sin suveränitet bör vi själva upprätthålla
            ett försvar som är anpassat till de svenska förutsättningarna.
          </p>
          <head type="h1" xml:id="i-U3HqhbCxiyDojwpLoc7gfG">
            Nordiskt samarbete
          </head>
          <p xml:id="i-NNg3NhydCFrWCgSZYmgJXn">
            Ett militärt samarbete i Norden mellan Sverige, Norge och Finland
            kan i framtiden vara möjligt inom vissa delar och innebära en
            positiv utveckling. Ett sådant samarbete måste dock föregås av
            en politisk diskussion och beslut i riksdagen i likhet med den
            policy som finns för internationella insatser.
          </p>
          <head type="h1" xml:id="i-HyoRvSALnzCPpkyCL3QYeC">
            FN och internationella insatser
          </head>
          <p xml:id="i-PAkvNiY8WZ1ysZuTMD2vVd">
            Världen lider i dag ingen brist på militära styrkor och förband,
            men det finns ett stort underskott på humanitära insatser. FN:s
            säkerhetsråd har slagit fast att behovet är stort av åtgärder
            för att förebygga väpnade konflikter. Vänsterpartiet anser att
            Sverige, i stället för att satsa på militära insatser, bör inrikta
            sin internationella säkerhetspolitik på att förebygga kriser samt
            återuppbyggande av utsatta områden. Våra arbetsområden bör innefatta
            fattigdomsbekämpning och hjälp med att utveckla demokrati och
            fungerande rättssamhällen. Hantering av de kriser som kan följa
            i spåren av förändringarna i klimatet och miljöpåverkan bör också
            vara en av de stora utmaningarna som svensk säkerhetspolitik står
            inför. Lämpliga delar av detta civila arbete bör ingå i den nya
            krisberedskapsmyndighetens uppdrag.
          </p>
          <p xml:id="i-2B1F5FydR7Zaf1vTxqHKN3">
            Sverige bör vara en aktiv part i arbetet att stärka FN:s roll
            som fredsfrämjande kraft. Vi bör också vara en drivande kraft
            för nedrustning och för att icke-spridningsavtalet respekteras.
          </p>
          <p xml:id="i-NcBnoUMGfodfHJetATiv4G">
            När det gäller svenskt deltagande i militära internationella
            insatser anser Vänsterpartiet att det är behovet som ska styra.
            Vi bör därför inte, som föreslås i skrivelsen, fastslå ett fast
            antal soldater för uppdragen. Varje ny insats ska diskuteras och
            tas beslut om i riksdagen. Det ska dessutom inte vara svenska
            intressen som ska styra utan enbart behovet av säkerhet på plats.
          </p>
          <p xml:id="i-9zB6iMBRJh89pfh8xcMW3H">
            Vänsterpartiet anser också att fler kvalificerade befattningar
            i högre staber och organisationer internationellt inte ska vara
            en målsättning för den svenska Försvarsmakten.
          </p>
          <p xml:id="i-2rs7dAwUypdKG1v4YSJ8hF">
            Sveriges tradition av neutralitet innebär en rad förpliktelser
            som gör vårt land lämpat som en fredsbevarande kraft. För att
            Sverige ska bli trovärdigt i detta långsiktiga arbete krävs det
            att vi är mer oberoende och militärt alliansfria. Därför bör fredsskapande,
            fredsbevarande och fredsframtvingande åtgärder enbart ske på FN:s
            uppdrag. Detta bör riksdagen som sin mening ge regeringen till
            känna.
          </p>
          <head type="h1" xml:id="i-L25YRnktXDDPk3bm9AW4fZ">
            FN:s resolution 1325
          </head>
          <p xml:id="i-G1DLQsuaBWsHuzDsW7xFaq">
            Kvinnor och män drabbas väldigt olika av kriser och krig. Sverige
            har undertecknat resolution 1325 från FN:s säkerhetsråd om att
            öka kvinnors deltagande i allt arbete med att förebygga, hantera
            och lösa väpnade konflikter. Utan tillräckligt många kvinnors
            deltagande och kvinnors kunskaper före, under och efter en konflikt
            blir krishanteringen vare sig trovärdig eller långsiktigt hållbar.
          </p>
          <p xml:id="i-EpueVqztFibcQPxNuz4XyT">
            Att få fler kvinnor att delta i fredsprocesser och i arbetet
            mot våld och krig är viktigt, men förutom det krävs det kunskap.
            Vänsterpartiet anser att den utbildning om 1325 som Försvarsmaktens
            personal får innan utlandstjänstgöring måste fördjupas och att
            ett genusperspektiv ska genomsyra hela utbildningen. Detta krav
            på utbildning bör även gälla samtliga svenska myndigheter som
            har anställda i internationell tjänst. För att kunna sätta sig
            in i de förhållanden som gäller i det område de ska till behövs
            det stora kunskaper i frågor som rör prostitution, människohandel
            för sexuella ändamål och barnsexturism. Det får t.ex. inte råda
            några som helst tvivel kring att den svenska sexköpslagen gäller
            även utomlands.
          </p>
          <p xml:id="i-WAwis9DT1B7onvHR91AZoe">
            Inom den svenska Försvarsmakten finns det omkring 4 % kvinnor
            i dag. Regeringen bör ha en handlingsplan med tydliga mätbara
            mål för att öka andelen kvinnor inom freds- och säkerhetsområdet.
            Vänsterpartiet menar att en hög målsättning kan uppnås stegvis
            med delmål. Inom tio år bör fördelningen mellan kvinnor och män
            vara betydligt bättre än i dag.
          </p>
          <p xml:id="i-BcD96q8arJNq9MKm5RJJBg">
            För att Sverige ska kunna uppfylla sina åtaganden i resolution
            1325 bör målsättningen vara att minst 40 % av personalen i fredsfrämjande
            insatser ska vara kvinnor. Detta bör riksdagen som sin mening
            ge regeringen till känna.
          </p>
          <head type="h1" xml:id="i-3DzjGwVoQG2pVRgnRFkuJA">
            EU
          </head>
          <p xml:id="i-NpQpxzmoTnCRPFKuHoAZTF">
            Vänsterpartiet motsätter sig den ökade militariseringen av EU
            och initiativen till ett gemensamt försvar i unionen. Medlemskapet
            i EU undergräver vår militära alliansfrihet och oberoende säkerhetspolitik.
            Sverige deltar och är pådrivande i en rad militära strukturer
            inom EU. Vänsterpartiet anser att Sverige bör avbryta allt samarbete
            som bidrar till militariseringen av EU och lämna sina åtaganden
            i Nordic Battlegroup (NBG). Detta bör riksdagen som sin mening
            ge regeringen till känna.
          </p>
          <head type="h1" xml:id="i-F6do9qV9QuzkGhtwVr3QWh">
            Nato
          </head>
          <p xml:id="i-8nMLzptij2jU4Fpu9BY6Hs">
            Samarbetet mellan EU och Nato har utvecklats successivt. Av EU:s
            27 medlemsländer är i dag 21 stycken medlemmar i Nato. Sverige
            är med i Partnership For Peace (PFP) som är kopplat till Natostrukturen.
            På samma sätt som vårt deltagande i NBG binder oss till militariseringen
            av EU får vårt deltagande i PFP oss att komma närmare Nato. Vänsterpartiet
            motsätter sig att Sverige deltar i Natoledda krishanteringsinsatser,
            att Natoövningar äger rum på svensk mark och att Sverige har representation
            på Natos högkvarter; likaså ett eventuellt svenskt deltagande
            i Natos snabbinsatsstyrka Nato Response Force (NRF). Vänsterpartiet
            anser att det är viktigt att hävda den svenska neutralitetspolitiken
            och att det är mycket viktigt att Sverige hålls utanför Nato.
            Därför bör Sverige avbryta alla samarbeten som leds av Nato, samt
            tacka nej till erbjudandet att delta i NRF. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-6wLem7w2tEMw7qbtoCGywi" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-YDfo1j7p9g9dS18FstrNWz" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-F5GRhqdod9z2oGrB37mdQa" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-ANr3gQPnFZ4zVLU5SHSbZk" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-NcrGv3Zff5fddMCzLzEbT9" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-7ZpeKct77fKSxHNEfzAKCj" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
