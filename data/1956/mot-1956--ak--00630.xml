<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00630">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__630/mot_1956__ak__630-001.pdf"/>
      <fw xml:id="i-LPmu9d66Lwzzfu7z3tZxU7">
        Motioner i Andra kammaren, nr 630 år 1956 3
      </fw>
      <div xml:id="i-AdUWrKQaHLkBpqDJYnFbaj" type="motHeader">
        <div xml:id="i-CHhs4z751NMrd4SKLw6Mqc" type="motTitle"/>
        <div xml:id="i-E15NrTxPuUgTedPMSkWPVo" type="motSubmissionInfo"/>
      </div>
      <div xml:id="i-MDZNbn1u4aQ7zG1o162ZEZ" type="motBody">
        <div xml:id="i-MGQaZUxQub9vgxPjKssKaW">
          <p xml:id="i-KHe4mzHpHDWBTTEhFmhKfo">
            Nr 630
          </p>
          <p xml:id="i-DfrdmaCGSezGs6EuPmY6RZ">
            Av herrar Hamrin och Rimmerfors, om utredning angående förskolbarnens
            tillträde till biograflokalerna.
          </p>
          <p xml:id="i-RHYuoUBF1TNsbzNR4ov4Yp">
            Frågan om barnens i förskolåldern tillträde till biograflokalerna
            har, i trots av den icke ringa uppmärksamhet som i skilda sammanhang
            ägnats detta spörsmål, ännu icke vunnit någon tillfredsställande
            lösning. Man måste nämligen finna det ur många synpunkter betänkligt,
            att barn i de känslomässigt ytterst ömtåliga åldersgrupper, det
            här gäller, skall äga rätt att utan stödet av någon äldre person
            besöka gängse biografföreställningar med allt vad detta innebär
            av risker främst ur mentalhygienisk synpunkt. Inte heller kan
            det ur andra synpunkter vara önskvärt, att dessa småttingar kanske
            söndag efter söndag tillbringar de ljusaste timmarna av dygnet
            i de mörka och förvisso icke särskilt hälsosamma lokaler, där
            biografernas matinéföreställningar äger rum. Även ur ren ordningssynpunkt
            måste man beklaga, att barnen, såsom nu sker, lämnas i stort sett
            utan tillsyn. Starka skäl synes sålunda tala för att detta spörsmål
            om de minstas biografbesök blir i någon form föremål för uppmärksamhet
            och åtgärder från det allmännas sida. Enligt gällande lag och
            förordning är, som be- kant, tillträdet till biografernas föreställningar
            i andra avseenden kring- gärdat med vissa regler, med hänsynstagande
            sålunda till föreställningar- nas beskaffenhet och den besökandes
            mognadsgrad. Något principiellt nytt skulle det följaktligen alls
            inte innebära, om något stadgande inför- des med sikte på förskolbarnens
            biografbesök. Vi finner det angeläget erinra om att man i andra
            länder vidtagit be- gränsande åtgärder med avseende på förskolbarnens
            biografbesök. Så har skett t. ex. i England. Vid frågans tidigare
            behandling har från en rad auktoritativa instanser starka opinionsyttringar
            framkommit till förmån för en gränsdragning, som särskilt tar
            hänsyn till barnen i förskolåldern. Sålunda har en rad lärarorganisationer,
            Målsmännens riksförbund samt Sveriges husmoders- föreningars riksförbund
            uttalat sig i den riktningen. Medicinalstyrelsen har också gett
            sin anslutning till tanken på en gränsdragning, lämpligen vid
            5-årsåldern, en ståndpunkt som också biträdes av skolöverstyrelsen.
            När detta spörsmål om fastställandet av en minimigräns för barnens
            till- träde till biograflokalerna vid 1954 års riksdag var uppe
            till behandling, ansåg sig också vederbörande utskott kunna konstatera,
            att »flertalet barn-
          </p>
          <pb facs="riksdagen-motions-pdf/data/1956/mot_1956__ak__630/mot_1956__ak__630-002.pdf"/>
          <fw xml:id="i-HhbJWoqJjbwxfuafeNAots">
            4 Motioner i Andra kammaren, nr 630 år 1956
          </fw>
          <p xml:id="i-5ZguMJx4i1semge4SHb6fg">
            psykologer torde vara ense om att barn i förskolåldern knappast
            har något utbyte av film, men lätt kan ta skada av enskilda skrämmande
            filminslag». Utskottet ansåg det också vara »till gagn för barn
            i angivna åldersgrupp, att deras biografbesök uppskjutes». Emellertid
            ansåg utskottet det vara de enskilda hemmens sak att här ta ansvaret,
            icke samhällets. Riksdagen avslog också den ifrågavarande motionen.
            Det synes oss, som om detta resonemang, enligt vilket ansvaret
            helt läg- ges på hemmen, medan samhället frånsäger sig alla förpliktelser,
            icke kan godtagas. Hem och samhälle bör i en angelägenhet som
            denna gemensamt söka en lösning, varvid det synes ofrånkomligt,
            att strikta regler fastställes på sätt, som ovan anförts. Med
            stöd av det sagda hemställes, att riksdagen måtte i skrivelse
            till Kungl. Maj:t hem- ställa om en utredning angående förskolbarnens
            tillträde till biograflokalerna med sikte på att åstadkomma en
            sådan ordning, att dylikt tillträde icke medges, med mindre bar-
            nen befinner sig i sällskap med vuxen person.
          </p>
          <p xml:id="i-S9jJrDqafery53NvBn1N7e" type="date">
            Stockholm den 26 januari 1956
          </p>
          <p xml:id="i-FMKKLW2K8JVHoHobM87xEQ">
            Yngve Hamrin Einar Rimmerfors
          </p>
        </div>
      </div>
    </body>
  </text>
</TEI>
