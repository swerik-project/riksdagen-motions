<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03299">
  <teiHeader>
    <fileDesc>
      <titleStmt>
        <title>Förenklad hantering av legala vapen</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3299 av Johan Forssell m.fl. (M)</title>
          <idno type="rdwebb">H8023299</idno>
          <rs type="number">3299</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023299/text</ref>
          <ref type="dokument_url_html">http://data.riksdagen.se/dokument/H8023299</ref>
          <ref type="dokumentstatus_url_xml">http://data.riksdagen.se/dokumentstatus/H8023299</ref>
          <ref type="docx">http://data.riksdagen.se/fil/A987C98A-7EA1-4743-A2CA-CA92F237539E</ref>
          <ref type="pdf">http://data.riksdagen.se/fil/90D7228C-5979-4D79-ACE9-88E31D4459C3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5T2HbBz6fhZfQtbL6uxjrV" type="signed"/>
        <correspContext corresp="i-5T2HbBz6fhZfQtbL6uxjrV">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-DNgo7fdzUhXpzHoTZGeZ6P" type="submitted">
          <date when="2020-10-06"/>
          <time when="14:07:00"/>
        </correspAction>
        <correspAction xml:id="i-ZHM5RshdF2voGauq8GYX6" type="reviewed">
          <date when="2020-10-06"/>
          <time when="16:25:54"/>
        </correspAction>
        <correspAction xml:id="i-6yLZZwL368c43MDCyqSFbt" type="referred">
          <date when="2020-10-14"/>
        </correspAction>
        <correspAction xml:id="i-BLYg2LykGbZmssKRfXjdRq" type="assigned">
          <date when="2021-10-07"/>
          <time when="14:22:35"/>
        </correspAction>
        <correspContext corresp="i-BLYg2LykGbZmssKRfXjdRq">
          <ref type="assignedTo">Justitieutskottet</ref>
        </correspContext>
        <correspAction xml:id="i-MhSLJEHeSwoiBkWDf1dd45" type="behandlas_i"/>
        <correspContext corresp="i-MhSLJEHeSwoiBkWDf1dd45">
          <ref type="uppgift">2020/21:JuU11</ref>
          <ref type="ref_dok_id">H801JuU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU11</ref>
          <ref type="ref_dok_titel">Genomförande av 2017 års ändringsdirektiv till EU:s vapendirektiv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AEdPoiA8pxFSaCXSrCbt4o" type="behandlas_i"/>
        <correspContext corresp="i-AEdPoiA8pxFSaCXSrCbt4o">
          <ref type="uppgift">2020/21:MJU22</ref>
          <ref type="ref_dok_id">H801MJU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU22</ref>
          <ref type="ref_dok_titel">Utfodring av vilt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-57A7ADYjLTuHDMiqLdestd" type="behandlas_i"/>
        <correspContext corresp="i-57A7ADYjLTuHDMiqLdestd">
          <ref type="uppgift">2020/21:JuU30</ref>
          <ref type="ref_dok_id">H801JuU30</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU30</ref>
          <ref type="ref_dok_titel">Vapenfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NvMRaC6Q2Wjj2KTRxV15Uf" type="motHeader">
        <div xml:id="i-5RnAS8MwNeaXBevf5iRHgS" type="motTitle">
          Motion till riksdagen 2020/21:3299 av Johan Forssell m.fl. (M)
          Förenklad hantering av legala vapen
        </div>
      </div>
      <div xml:id="i-6acTLXJGiAfKfruCo7atMB" type="motBody">
        <div xml:id="i-4YHcDKQ18BcFsN6A5pQ9jG" type="motProposal" subtype="förslag">
          <head xml:id="i-HC9jqmVzSXshR5dSa116AX">
            Förslag till riksdagsbeslut
          </head>
          <list xml:id="i-SuzJVuFdZJrwHvkTypVkt2" style="ol">
            <item xml:id="i-FXkcvUqZgQoQ7Dgzh2JfCD">
              Riksdagen ställer sig bakom det som anförs i motionen om att
              handläggningen av vapenärenden bör skyndas på och att servicegarantier
              bör införas tillsammans med ett skydd mot ekonomiska förluster
              och tillkännager detta för regeringen.
            </item>
            <item xml:id="i-8TgwK8jL6byiSsdNHvXWgo">
              Riksdagen ställer sig bakom det som anförs i motionen om att
              ansvarig myndighet måste snabbare kunna uppdatera sina aktuella
              vapenlistor så att de som vill byta till nya vapen på marknaden
              inte blir hindrade av långa handläggningstider, och detta tillkännager
              riksdagen för regeringen.
            </item>
            <item xml:id="i-Pqgmv3LEuFmsyGSs9QqFrP">
              Riksdagen ställer sig bakom det som anförs i motionen om att
              utan dröjsmål göra en översyn av vapenlagstiftningen och det samlade
              regelverket för tillståndsgivning och innehav av legala vapen
              och vapendelar för att skapa ett regelverk som underlättar för
              jakt, sportskyttar och samlare och minskar arbetsbördan för tillståndsmyndigheten,
              och detta tillkännager riksdagen för regeringen.
            </item>
            <item xml:id="i-ParGu7T9Bc4SuygUwJtxa9">
              Riksdagen ställer sig bakom det som anförs i motionen om att
              effektivt utöka vapengarderoben för jägare och sportskyttar och
              tillkännager detta för regeringen.
            </item>
            <item xml:id="i-VL7qbnAYGNyB4H7zkpteXV">
              Riksdagen ställer sig bakom det som anförs i motionen om att
              skyndsamt godkänna EU:s vapenpass och därmed minska tiden och
              kostnaden för in- och utförseln av legala vapen och tillkännager
              detta för regeringen.
            </item>
            <item xml:id="i-5zbUT5YnbKSdPidQnVbyck">
              Riksdagen ställer sig bakom det som anförs i motionen om att
              ge möjligheter att förvara vapen på ett säkert sätt hos annan
              om man regelmässigt jagar på andra orter, och detta tillkännager
              riksdagen för regeringen.
            </item>
            <item xml:id="i-AUqVyDk9RmVCHKW7LvhUqQ">
              Riksdagen ställer sig bakom det som anförs i motionen om att
              2017 års ändringsdirektiv i svensk rätt ska implementeras på en
              miniminivå och inte gå längre än vad direktivet kräver och tillkännager
              detta för regeringen.
            </item>
            <item xml:id="i-NijAbRhsTbLbVCjbsVcfGy">
              Riksdagen ställer sig bakom det som anförs i motionen om att
              kunna lämna ut låneintyg i upp till max 30 dagar och tillkännager
              detta för regeringen.
            </item>
            <item xml:id="i-GDqtUqhLgSzcQgEtn7XKKz">
              Riksdagen ställer sig bakom det som anförs i motionen om att
              ta bort kravet på tillstånd för ljuddämpare och tillkännager detta
              för regeringen.
            </item>
            <item xml:id="i-UJsZ7FHps4xfwQQtwv6wQU">
              Riksdagen ställer sig bakom det som anförs i motionen om att
              helt slopa kravet på förnyande av tillstånd vart femte år för
              innehav av helautomatiska vapen och enhandsvapen och tillkännager
              detta för regeringen.
            </item>
            <item xml:id="i-4CGhQGXhTdUfMLkE6R31Vr">
              Riksdagen ställer sig bakom det som anförs i motionen om att
              ge möjlighet för jägare, målskyttar och övriga vapenägare att
              kunna fortsätta använda blyammunition vid jakt och skytte och
              tillkännager detta för regeringen.
            </item>
            <item xml:id="i-MhSnfmQocdQidLscssnJKF">
              Riksdagen ställer sig bakom det som anförs i motionen om att
              ge godkända vapenhandlare en auktorisering som ger dem möjlighet
              att under vissa förutsättningar kunna lämna ut och godkänna vapenlicenser
              direkt om det är inom vapengarderobens utrymme och tillkännager
              detta för regeringen.
            </item>
            <item xml:id="i-TF7A4naW5faV2BnNnDgkHr">
              Riksdagen ställer sig bakom det som anförs i motionen om att
              ge auktoriserade vapenhandlare möjlighet att kunna kontinuerligt
              skrota vapen och tillkännager detta för regeringen.
            </item>
            <item xml:id="i-3dpGSoBDTRXBH7HRCGVYQ7">
              Riksdagen ställer sig bakom det som anförs i motionen om att
              när det gäller kraven för målskyttevapen ersätta synnerliga skäl
              med särskilda skäl och definiera det senare i lag eller förordning
              och tillkännager detta för regeringen.
            </item>
            <item xml:id="i-7v6DQJvEENVeAtcR1bPHAK">
              Riksdagen ställer sig bakom det som anförs i motionen om att
              ansvaret för tillsynen och tillståndsprövningen av landets skyttebanor
              ska utredas, och det bör prövas om ansvaret kan flyttas till den
              nya Viltmyndigheten alternativt annan myndighet och tillkännager
              detta för regeringen.
            </item>
            <item xml:id="i-AYRrgQ69wXpjb4ogwW7M8S">
              Riksdagen ställer sig bakom det som anförs i motionen om att
              utreda att ta bort kravet på licens för mynningsladdare som laddas
              med svartkrut och är tillverkade även efter 1890, och detta tillkännager
              riksdagen för regeringen.
            </item>
            <item xml:id="i-AjYgQQJKuiwo3G3y2XprFR">
              Riksdagen ställer sig bakom det som anförs i motionen om att
              utreda möjligheten att flytta vapenlicensärenden till den nya
              Viltmyndigheten enligt tidigare tillkännagivande och tillkännager
              detta för regeringen.
            </item>
            <item xml:id="i-UJ2TabWPqVC49b1He2r344">
              Riksdagen ställer sig bakom det som anförs i motionen om att
              inrätta den nya Viltmyndigheten enligt tidigare tillkännagivanden
              och tillkännager detta för regeringen.
            </item>
            <item xml:id="i-9utXPgsKxkbP8yCkXkXLqy">
              Riksdagen ställer sig bakom det som anförs i motionen om att
              inrätta den nya Viltmyndigheten enligt tillkännagivandet senast
              före valet 2022 och tillkännager detta för regeringen.
            </item>
            <item xml:id="i-LjK34hXCkXcerCCWYgvRRC">
              Riksdagen ställer sig bakom det som anförs i motionen om en översyn
              av vapenlagstiftningen i syfte att göra en tydligare skillnad
              mellan illegala vapen och förseelser som begås av en person som
              har eller har haft licens till det vapen som förseelsen avser,
              och detta tillkännager riksdagen för regeringen.
            </item>
          </list>
        </div>
        <div xml:id="i-AoqpGnaLeJBLTms87mTEJz" type="motContent">
          <head xml:id="i-4dBZGPRSPfDHy25krArsA6" type="h1">
            Motivering
          </head>
          <p xml:id="i-J1NEykKqJCt5BHDznMCCov">
            Sverige har jämfört med Europa en restriktiv vapenlagstiftning.
            Sverige har en av de mest omfattande utbildningarna och krav på
            godkända prov för att få köpa och använda vapen. Sverige har också
            hårda krav för de som innehar legala vapen, och vapenägares lämplighet
            kontrolleras digitalt dagligen. Det är viktigt att vi har både
            klara och tydliga regler och att en ordentlig vandelsprövning
            görs av dem som söker vapenlicens.
          </p>
          <p xml:id="i-2vmNFKjc1FivdYJXDdTsAA">
            Samtidigt ska samhället inte i onödan lägga hinder i vägen för
            skötsamma jägare och skyttar. Jakt och målskytte är djupt förankrade
            i det svenska samhället och en del av folkrörelserna. För många
            människor är jakten en livsstil och kan avgöra valet av bostadsort.
            Även det renodlade målskyttet engagerar många och har en traditionell
            koppling till både polis, totalförsvaret och idrottsrörelsen.
          </p>
          <p xml:id="i-4oyjgqD9JAWJ6i2J7jvEPt">
            Det är anmärkningsvärt att regeringen sedan juni 2019 har fått
            15 stycken tillkänna­givanden om olika förslag på hur riksdagen
            vill att man ska underlätta för landets jägare, sportskyttar och
            samlare. Trots detta är inget av tillkännagivandena genomfört,
            och arbetet för genomförandet har inte ens påbörjats av regeringen.
            Detta är allvarligt och gör att vi moderater återigen måste motionera
            om dessa förslag. Om regeringen fortsätter att trotsa riksdagens
            beslut så måste vi överväga att bereda och lagstifta direkt i
            dessa frågor i riksdagen utan inblandning från regeringen.
          </p>
          <head xml:id="i-7EFYgnWRh28h3HzY7sgbeE" type="h2">
            Skynda på handläggningstiderna för vapenärenden
          </head>
          <p xml:id="i-SdYGRbWgha1BDwRazwQi8L">
            Handläggningstiderna för vapenärenden inom stora delar av polisväsendet
            har blivit oacceptabelt långa. I delar av landet förekommer handläggningstider
            på flera månader. Justitieombudsmannen (JO) har kritiserat polisen
            för detta och påpekat att det är särskilt viktigt att licenshanteringen
            fungerar eftersom både jägare, skyttar och vapenhandeln direkt
            drabbas om ansökningarna inte handläggs snabbt och effektivt.
            För Sveriges vapenhandlare innebär de långa handläggningstiderna
            att de inte kan ta betalt för sålda vapen och inte heller ta in
            nya i lagret. Ett annat problem är att regelverken ibland tillämpas
            på olika sätt i landet.
          </p>
          <p xml:id="i-Ghng1bganeaYL56vA7wqni">
            Handläggningen av vapenärenden behöver skyndas på och servicegarantier
            införas för att säkerställa en effektiv och rättssäker myndighetsutövning.
            Det är viktigt att den myndighet som sköter licenshanteringen
            har välutbildad och kunnig personal och att modern digital teknik
            används för att ärendehanteringen ska gå snabbt och smidigt. Vårt
            förslag är att en möjlighet för vapenhandlare att lämna ut låneintyg
            upp till max 30 dagar införs.
          </p>
          <head xml:id="i-KbubuKrCSKo9WkBphkLVpk" type="h2">
            Översyn av vapenlagstiftningen och det samlade regelverket för
            tillståndsgivning och innehav av legala vapen
          </head>
          <p xml:id="i-YGkQXvYZ1SezMNA7Mw6qP7">
            En översyn av vapenlagstiftningen och det samlade regelverket
            för tillståndsgivning och innehav av legala vapen och vapendelar
            behövs och har tillkännagivits för regeringen. Trots det har ingenting
            hänt för att genomföra det riksdagen tagit beslut om för att skapa
            ett regelverk som underlättar för jägare, sportskyttar och samlare.
          </p>
          <p xml:id="i-SURj7x1bdp1FYEp1dPyiww">
            Det bör även utredas om det går att underlätta och förtydliga
            regelverken för jägare och skytterörelserna i syfte att minska
            de långa handläggningstiderna. Reglerna bör också skydda de inblandade
            från förluster relaterade till exempelvis omotiverat långa handläggningstider.
            Den myndighet som handhar handläggningen av vapen­licenser måste
            följa Justitieombudsmannens rekommendationer att arbetet med att
            handlägga en vapenlicens inte ska ta mer än max en månad.
          </p>
          <head xml:id="i-3WYLZDjgroswxNNQtNwobN" type="h2">
            Utöka vapengarderoben för jägare och sportskyttar
          </head>
          <p xml:id="i-43H6H9YECpQUqMYDKDFv4B">
            I samband med att vapenlagstiftningen ses över bör det ges möjlighet
            att tillåta personer och skytteföreningar att inneha fler vapen
            för jakt och sportskytte, i överensstämmelse med de tillkännagivanden
            om ett utökat antal vapen i vapengarderob som riksdagen har riktat
            till regeringen. Nuvarande extra motivering inför det femte och
            sjätte vapnet i vapengarderoben är krånglig och svår och bör tas
            bort. Jaktvapen bör även få användas på tävling eftersom det underlättar
            för och uppmuntrar jägare att träna och bli goda skyttar. Riksdagen
            har tidigare uppmanat regeringen att agera och bör snarast återkomma
            i frågan om att utöka vapengarderoben för jägare och sportskyttar.
          </p>
          <head xml:id="i-BydK9rkf193upX8Q2xNqdf" type="h2">
            Godkänn EU:s vapenpass och minska därmed tiden och kostnaden
            för in- och utförsel av legala vapen
          </head>
          <p xml:id="i-KKay9xBT9NdpFd8nwkEduy">
            För att förenkla för svenska och utländska jägare och skyttar
            samt jaktturism vill Moderaterna att Sverige ska erkänna EU:s
            vapenpass. Riksdagen har tidigare påtalat detta för regeringen
            och anser att det är angeläget att regeringen nu agerar skyndsamt
            för att minska tiden och kostnaden för in- och utförsel av legala
            vapen. Förvaring av det egna vapnet hos en annan person kräver
            idag tillstånd. Regelverket bör erbjuda flexibil­itet för de som
            exempelvis regelmässigt jagar eller är delaktiga i sportskyttetävlingar/­arrangemang
            på andra orter än där de är bosatta. En översyn av regelverket
            skulle underlätta att både kunna förvara vapen hos annan och att
            kunna låna vapen av annan vid jakt och sportskytte. Ur säkerhetssynpunkt
            kan det i många fall vara en fördel att vapnet förvaras på ett
            säkert sätt där jakten eller sportskytteutövandet sker, i stället
            för att transporteras över långa avstånd.
          </p>
          <head xml:id="i-XzAFrhbwWHvcfJJX6MTGxv" type="h2">
            Implementering av vapendirektivet
          </head>
          <p xml:id="i-13Xw7LTeQkJSPDNgRzLUEE">
            Vidare menar Moderaterna att vapendirektivets implementering
            i svensk lag ska ske på en miniminivå och inte får gå längre än
            EU-direktivet verkligen kräver. Vi har också uppmanat regeringen
            i ett tillkännagivande att genomförandet av 2017 års ändrings­direktiv
            (EU:s vapendirektiv) inte ska gå längre än vad direktivet kräver
            när det införs i den svenska lagstiftningen. Vi kan konstatera
            att regeringen har försökt att gå fram med förslag som i onödan
            försvårar för laglydiga jägare och sportskyttar, vilket vi och
            riksdagen har stoppat. Exempelvis har Schweiz implementerat vapendirektivet
            på en miniminivå.
          </p>
          <head xml:id="i-MHxp87oEp8ZR7q7kDuNaiY" type="h2">
            Ta bort tillståndskravet på ljuddämpare
          </head>
          <p xml:id="i-8Z9T5PfAcREuWezW64CuL4">
            Moderaterna är positiva till att slopa det särskilda tillståndet
            för ljuddämpare. Det innebär en lättnad i förhållande till nuvarande
            reglering. Detta skulle samtidigt ta bort en arbetsbörda för tillståndsmyndigheten.
            Även detta förslag har riksdagen gett regeringen ett tillkännagivande
            om. Regeringen har nyligen presenterat en lagrådsremiss för att
            ta bort tillståndskravet för ljuddämpare. Vi förutsätter att regeringen
            lämnar förslag till riksdagen inom kort.
          </p>
          <head xml:id="i-CR1a34WA6d1TxXDSjH5H8h" type="h2">
            Slopa kravet på förnyande av tillstånd vart femte år för innehav
            av helautomatiska vapen och enhandsvapen
          </head>
          <p xml:id="i-ck8otDxPRPawSeeNJGHg2">
            Moderaterna är kritiska till förnyande av tillstånd vart femte
            år för innehav av hel­automatiska vapen och enhandsvapen och vill
            avveckla detta krav i enlighet med det tillkännagivande riksdagen
            har riktat till regeringen.
          </p>
          <p xml:id="i-32Mw8C4QhCLEhLjbByTAbh">
            Sverige har redan idag hårda restriktioner på var du får använda
            blyammunition, men för att jakt och skytte ska kunna fungera på
            ett bra och säkert sätt måste Sverige fortsättningsvis ge möjligheten
            för jägare, målskyttar och övriga vapenägare att kunna fortsätta
            använda blyammunition vid jakt och skytte när de anser detta vara
            nödvändigt.
          </p>
          <p xml:id="i-USpPXMQpHhnreEeYVQuex6">
            Vidare föreslår vi att man ger vapenhandlare som har genomgått
            nödvändig utbild­ning och är godkända vapenhandlare en auktorisering
            som ger möjlighet att direkt kunna lämna ut licenser vid exempelvis
            byte av vapen i samma vapenklass eller inom vapengarderoben. Detta
            bör kunna ske direkt över disk, genom ett enkelt digitalt anmälningsförfarande
            till myndigheten. Detta skulle både effektivisera vapenhanter­ingen,
            minska kostnaderna och ta bort långa handläggningstider. Vid ansökningar
            om vapenlicens som kräver utredning ska ansökan om vapenlicens
            som vanligt skickas in till ansvarig myndighet.
          </p>
          <p xml:id="i-3ipUcT9NyBuH8fcDiUMSUG">
            Lagtexten för sportskyttevapen bör ersättas; kravet på att synnerliga
            skäl ska föreligga vid ansökan om licens på målskyttevapen bör
            ändras till särskilda skäl och införas och förtydligas och definieras
            i lag och förordning. Kravet på synnerliga skäl är oftast ett
            uttryck för ett extremt undantagsförfarande och är därför en helt
            orimlig lag­text när det gäller en folksport som skytte. Denna
            ändring skulle dessutom förtydliga kraven och minska arbetsbördan
            för tillståndsmyndigheten.
          </p>
          <p xml:id="i-QcsgWH7NkLzrbNJiVUyCog">
            Tillsyn och tillståndsprövning av skjutbanor kräver ekonomiska
            resurser, arbets­timmar och nya utbildningar, vilket ställer krav
            på resurser för en polismyndighet med bristande resurser och brist
            på poliser. Därför måste man pröva vilka olika verksamheter inom
            polisen som skulle kunna utföras av andra. En sådan uppgift är
            exempelvis till­synen och tillståndsprövningen av landets skjutbanor.
            Denna tillsyn sköttes tidigare av något som kallades Statens skytteombud
            som var ett samarbete mellan Försvarsmakten och skytteföreningarna.
            Det fungerade väl men på grund av resursbrist drog sig För­svarsmakten
            ur detta arbete. En utredning bör göras om huruvida licenskrav
            ska finnas på alla mynningsladdade vapen som är tillverkade år
            1890 och senare, eller om registrering/anmälning ska räcka.
          </p>
          <head xml:id="i-TFVCqPKSnPC78zrFj28UJv" type="h2">
            Flytta vapenlicensärenden till den nya viltmyndigheten
          </head>
          <p xml:id="i-NfMmKQJyn8tW6PjViCMVTR">
            Vi moderater är också positiva till att man prövar möjligheten
            att flytta licenshanter­ingen från polisen till den nya viltmyndigheten,
            dels för att avlasta polisen i dess arbete, dels för att kunna
            upprätthålla en hög kompetens på handläggare som handhar vapen­licensärendena.
          </p>
          <p xml:id="i-2xuxLMURsxq2KMkq4eRHZn">
            Även Naturvårdsverkets klassificering av vapen bör då prövas
            för att om möjligt även den flyttas till den nya viltmyndigheten.
            Det skulle öka samordningen och öka effektiviteten i licenshanteringen.
            Riksdagen har genom ett tillkännagivande 2015 tagit beslut om
            att inrätta en ny viltmyndighet. Arbetet har inte påbörjats så
            regeringen bör få en tydlig anvisning om att genomföra riksdagens
            tillkännagivande och att inrätta den nya viltmyndigheten senast
            innan valet 2022.
          </p>
          <head xml:id="i-M4vScBnjcdBJChxakJLmou" type="h2">
            En översyn av vapenlagstiftningen
          </head>
          <p xml:id="i-473NCS7NqFagD5Ds5RoEGr">
            Utöver ovanstående vill Moderaterna uppmärksamma att flertalet
            remissinstanser har påpekat att de ändringar som görs i vapenlagen
            kan leda till försämringar avseende sport- och jaktskyttars möjlighet
            att inneha skjutvapen. Exempelvis kan licens­prövningen för vapen
            tillhörande jägare och skyttar komma att påverkas i negativ riktning.
            Moderaterna vill understryka att det är helt centralt att den
            nu föreslagna straffrättsliga regleringen inte på något vis påverkar
            jägares och sportskyttars licensprövningar eller licensförfarandet
            i övrigt.
          </p>
          <p xml:id="i-LqR2hr2yuz7yWx5AVdmPcm">
            För Moderaterna är det vidare viktigt att lagstiftningen särskiljer
            gängkriminellas illegala vapenhantering från sport- och jaktskyttars
            lagliga vapeninnehav. De remiss­instanser som har farhågor kring
            vad de nya förslagen kan komma att innebära ur ett sådant perspektiv
            har även i tidigare sammanhang lyft denna problematik. Moderaterna
            tar detta på största allvar, och för att undvika en sådan sammanblandning
            vill vi att det ses över huruvida vapenlagstiftningen kan ändras
            i syfte att göra en tydligare skillnad mellan illegala vapen och
            vapen som används för jakt och skytte. Fel och förseelser som
            begås av en person som har eller har haft licens till det vapen
            som förseelsen avser bör ses som ringa i jämförelse med innehav
            av vapen i en kriminell kontext.
          </p>
        </div>
        <div xml:id="i-RQSRjoz7vEgoBDCMhUtSme" type="signatureBlock">
          <list xml:id="i-T1aJPJmyuwQc5PEQAo6eNn">
            <item xml:id="i-RtvhDTYTRcbrz9SacgCi5q" type="signature">
              Johan Forssell (M)
            </item>
            <item xml:id="i-KidPfYiUXoiKEha2ncoJq9" type="signature">
              Louise Meijer (M)
            </item>
            <item xml:id="i-Vipno3HiFnwnNwMrAvbKSi" type="signature">
              Ellen Juntti (M)
            </item>
            <item xml:id="i-VEdNe4sWSiPNamsmvNNmHd" type="signature">
              Mikael Damsgaard (M)
            </item>
            <item xml:id="i-GEthHRdk4EmyhhAo8igb6p" type="signature">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
