<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00040">
  <teiHeader>
    <fileDesc>
      <titleStmt>
        <title>med anledning av propositionen 1977/78:45 om inriktningen av den ekonomiska politiken</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1977/78:45 om inriktningen av den ekonomiska politiken</title>
          <idno type="rdwebb">G10240</idno>
          <rs type="number">40</rs>
          <ref type="dokument_url_text">http://data.riksdagen.se/dokument/G10240/text</ref>
          <ref type="dokument_url_html">http://data.riksdagen.se/dokument/G10240</ref>
          <ref type="dokumentstatus_url_xml">http://data.riksdagen.se/dokumentstatus/G10240</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LVF23hQnw4nC2xykBV9uao" type="signed"/>
        <correspContext corresp="i-LVF23hQnw4nC2xykBV9uao">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__40/mot_197778__40-001.pdf"/>
      <fw xml:id="i-V9LYNDLCjJZDEJDbqzZFm9">
        Mot. 1977/78:40
      </fw>
      <div xml:id="i-WCbgoaEh8oBHDbfK9KnU1y" type="motHeader">
        <div xml:id="i-SKBxFxG3J2MYEpj13hL3mg" type="motTitle"/>
        <div xml:id="i-5mQSJ3WFj6HmqzdZQHcWnp" type="motSubmissionInfo"/>
      </div>
      <div xml:id="i-Cg2xgRECPyEUN2P5zMZunb" type="motBody">
        <div xml:id="i-KM6FtNJB5NyLsa81UD6fut">
          <fw xml:id="i-VcyVZgrGvw4G7LeArrN2Pe">
            Motion 1977/78:40
          </fw>
          <p xml:id="i-Nqf4Y2oDGhri1JqF94tj4p">
            av Lars Werner m. fl. med anledning av propositionen 1977/78:45
            om inriktningen av den ekonomiska politiken
          </p>
          <p xml:id="i-HzXMRV8JdWBQ5ZWRcNZPxe">
            Regeringen anser att ”en väsentlig orsak till det ekonomiska
            läget i Sverige är den kostnadskris för industrin som de mycket
            höga relativa lönekostnads- ökningarna 1975 och 1976 medförde”.
            Detta är en i den borgerliga föreställ- ningsvärlden omhuldad
            tes. Med dess hjälp vill borgerliga ekonomer och politiker få
            ett vetenskapligt sken över sina ansträngningar att omfördela
            produktionen till de arbetandes nackdel. Tesen om kostnadsläget
            ser mycket ensidigt ekonomin ur exportkapitalets synvinkel. Men
            det är även ur denna vinkel ett ytterst kortsiktigt intresse-
            resonemang. Det bygger på felaktiga föreställningar om samband
            mellan löner och priser, mellan profiter och investeringar, hemmamarknad
            och export. Som huvudförklaring till den ekonomiska kris Sverige
            befinner sig i är det en avledande manöver avsedd att skjuta över
            skulden och bördorna på de arbetande: folkflertalet skall få lida
            för krisen i kapitalherrarnas system. Skulle man upprätthålla
            en kostnadslägestes i full konsekvens, skulle den leda till orimliga
            slutsatser. Länder med låga löner skulle då få ett övertag inom”
            den internationella handeln. Så är det inte. U-länderna står i
            ett klart underläge. Enbart i ett fåtal produktionsgrenar, där
            produktionen standar- diserats under en längre period och inte
            genomgått någon teknologisk utveckling, kan vissa u-länder i någon
            mån hävda sig. Kapitalet ägs i dessa grenar dock i allmänhet av
            imperialistiska företag från de industrialiserade länderna. Låga
            löner och en låg levnadsstandard för folket i ett land gynnar
            inte landets export. Tvärtom är det så att en hög levnadsstandard
            skapar en vidgad hemmamarknad. Och en förhållandevis stor hemmamarknad
            är en förutsätt- ning för den teknologiska utveckling som behövs
            för en konkurrenskraftig export. En nedskärning av de arbetandes
            reallöner och konsumtionsförmåga verkar på sikt hämmande på den
            ekonomiska utvecklingen. Den hämmar en teknologisk utveckling.
            Regeringens tes om kostnadsläget bygger på att sänkta reallöner
            leder till ökade profiter och att ökade profiter leder till ökade
            investeringar. Detta är riktigt så långt att sänkta reallöner
            leder till ökade profiter. Men ökade profiter är inte nödvändigt
            detsamma som ökade investeringar. Och att profiterna ökar säger
            ingenting om i vilken produktion och var eventuellt ökade investeringar
            äger rum. Om exportföretagen en tid får mera vinster finns inga
            garantier för att detta leder till ökad sysselsättning. Kapitalistisk
            produktion sker för profit. Kapitalister investerar för att få
          </p>
          <p xml:id="i-2ujo3uuicPav254F8ZCCv8">
            I Riksdagen 1977/78. 3 saml. Nr 40
          </p>
          <pb facs="riksdagen-motions-pdf/data/197778/mot_197778__40/mot_197778__40-002.pdf"/>
          <fw xml:id="i-4EQx8BWEM9ygKV4J7CXCtm">
            Mot. 1977/78:40 2
          </fw>
          <p xml:id="i-XD48x9sRWykQ2AAtAFNibX">
            vinster — inte för att upprätthålla sysselsättningen i landet.
            Ökade vinster i företagen kan få och får en ökad spekulativ användning.
            Mark-, fastighets- och valutaspekulation har under det senaste
            året förvärrats. Tillstånden för kapitalexport uppgick under 1976
            till 3 480 milj. kr. och har hittills i år (t. o. m. oktober)
            uppgått till 3 250 milj. kr. Tesen om kostnadsläget bygger också
            på att det skulle finnas ett automatiskt samband mellan priser
            och löner. Ett sådant finns inte. Lönernas utveckling återspeglar
            kampen om hur de arbetandes produktion skall fördelas mellan de
            arbetande och kapitalisterna. Tesen om ”lönekostnaderna” som en
            avgörande orsak till det ekonomiska läget tar främst sikte på
            ”kostnadsökningar” under åren 1975 och 1976. Sett i ett längre
            tidsperspektiv har nämligen ”kostnadsökningarna” inte varit så
            stora att de passar tesens anhängare. De nuvarande kristendenserna
            ligger emellertid utanför de påstådda verkningarna av de relativa
            löneökningarna i Sverige 1975 och 1976, såväl i tid som i rum.
            Krisen i den svenska ekonomin är en del av en internationell kapitalistisk
            kris. Även i regeringens proposition tvingas man erkänna att det
            föreligger en låg ”internationell efterfrågan” och att ”förhoppningen
            om en gynnsam internationell konjunkturutveckling” har fått revideras
            ned. De svenska arbetarna och tjänstemännen kan ju knappast belastas
            för de internationella konjunkturerna. I den kapitalistiska världen
            präglas den ekonomiska bilden av massarbets- löshet. I de utvecklade
            kapitalistiska staterna i Västeuropa och Nordamerika uppgår arbetslösheten
            till mellan 16 och 17 miljoner personer. Skulle man dessutom räkna
            in hela den del av världsekonomin som kapitalismen dominerar —
            således också en rad u-länder — så mångdubblas dessa tal. Också
            inflationen är en internationell kapitalistisk företeelse. Att
            krisen har en internationell karaktär innebär inte att det inte
            finns orsaker som skapar krisen inom varje kapitalistisk stat.
            Kriser är en del av det kapitalistiska systemets sätt att utvecklas.
            Det finns en avgörande motsättning i att produktionen inom olika
            företag, branscher och näringsgrenar står i ett starkt inbördes
            beroendeförhållande och att besluten fattas av kapitalisterna
            — av var och en efter sina företags vinstintressen. Detta strider
            mot den samordning produktionen borde ha. Produktionens mål blir
            inte att skapa nyttigheter för folkets behov utan att ge företagsägarna
            så stora vinster som möjligt. Arbetet isoleras från sitt sammanhang,
            förvandlas till en kostnad för kapitalägarna, och koncentra- tionen
            av produktionsmedlen till en klass gör människornas arbete och
            liv beroende av kapitalets vinstutsikter. Dessa motsättningar
            i det ekonomiska systemet finns i alla kapitalistiska stater.
            De finns också i Sverige. De utgör krisens grundorsaker. När vi
            ser krisen som internationell företeelse innebär detta att de
            olika kapitalistiska staterna, som är internationellt ekonomiskt
            avhängiga av varandra genom handel, kapital och valutarörelser,
            påverkar varandras utveckling. Kristendenserna accentueras och
            får allvarligare
          </p>
          <pb facs="riksdagen-motions-pdf/data/197778/mot_197778__40/mot_197778__40-003.pdf"/>
          <fw xml:id="i-9QX42uRa8yuiNY6Bpah8qP">
            Mot. 1977/78:40 3
          </fw>
          <p xml:id="i-CzTgWh99JvPsQzxkbqF2CM">
            uttryck om de är någorlunda samtidiga i olika länder. Den stagnation
            och de djupnande ekonomiska problem som de flesta kapitalistiska
            ekonomier uppvisar har förstärkts och blivit allt tydligare från
            senare delen av 1960-talet och fram till nu. Uppgångarna har varit
            kortvariga och svaga, perioderna av lågkonjunkturer längre och
            allvarligare. Att mot bakgrund av denna internationella trend
            dra fram ”kostnadsläget” under ett par år för svensk exportindustri
            som en huvudorsak till krisen är att försöka dölja de verkliga
            sambanden. Sverige har inte utgjort något kvalitativt undantag
            från den internationella ekonomiska bilden. Visserligen kan man
            peka på vissa säregenheter. Den öppna arbetslösheten har i Sverige
            inte ökat så drastiskt som i många andra länder. Lågkonjunkturerna
            har hittills kanske inte varit lika djupa som på många andra håll.
            Men icke desto mindre gäller den allmänna bilden. Sedan mitten
            av 1960-talet har högkonjunkturerna för svensk kapitalism — åtmin-
            stone inom landet — varit kortvariga och snabbt slagit om i allt
            besvärligare kriser. Detta avspeglas i de flesta sifferuppgifterna
            om den ekonomiska utveck- lingen i landet. Trendmässigt har vi
            en klar nedgång i den ekonomiska tillväxten. Industrins investeringstakt
            — åtminstone för investeringar inom landet — har avtagit. I år
            beräknas investeringarna t. o. m. minska med hela 14 96, och för
            1978 emotser regeringen en minskning med ytterligare 11 96. Sysselsättningen
            inom de varuproducerande sektorerna minskar, och totalt kan sysselsättningsnivån
            bara hävdas genom att man i de siffersammandrag man anger för
            att visa en sysselsättningsökning inte tar hänsyn till att ökningen
            ligger i antalet deltidsarbeten och genom ökade extraordinära
            insatser av arbetsmarknadsstyrelsen för att förhindra en öppen
            arbetslöshet. Många industrigrenar har under många år dragits
            med djupgående struktu- rella problem — framkallade av felspekulation
            eller av den fullständiga avsaknaden av samhällelig planering
            och styrning på dessa områden. Utvecklingen har ställt stora krav
            på den totala statsapparaten, vilken därför också börjar drabbas
            av krisen. Detta har fått sitt uttryck i den starkt växande statsskulden
            och i kommunernas alltmer ohållbara ekonomiska läge. Infla- tionen
            har accelererat sedan slutet av 1960-talet. Dessa förlopp har
            ackom- panjerats av en långsiktig, kraftig ökning av kapitalexporten.
            Nedgången i ekonomisk tillväxt, i reell sysselsättning, i investeringar
            inom landet och de djupa finansiella problemen är på flera sätt
            förbundna med hur den kapitalistiska ekonomin fungerar. Anarkisk
            överproduktion inom vissa sektorer (t. ex. tankerspekulationen
            inom varvsindustrin), risk för eller faktiskt fallande profitkvot,
            minskad investeringsefterfrågan speciellt inom landet, som ger
            många industrigrenar överkapacitet över vad kapitalets profitintressen
            i andra sektorer kräver, hör till de faktorer som konkret får
            sitt uttryck i den nuvarande krisen. Hit hör också att den starka
            kapitalkoncen- trationen och monopoliseringen i svenskt näringsliv
            medfört en otillräcklig teknisk utveckling på många områden. Inom
            områden där svensk industri
          </p>
          <pb facs="riksdagen-motions-pdf/data/197778/mot_197778__40/mot_197778__40-004.pdf"/>
          <fw xml:id="i-Q9xhtZ6Fm6ohHKTzj68Kh6">
            Mot. 1977/78:40 4
          </fw>
          <p xml:id="i-Wc1U8LURrVmhRyxszZ6zse">
            tidigare varit avancerad har försprånget ätits upp av andra utan
            att det svenska kapitalet svarat med fortsatt förnyelse. Detta
            hänger delvis, men bara delvis, ihop med de stora multinationella
            trusternas teknologiska möjligheter och att de tillåtits göra
            intrång på och få makt över delar av det svenska näringslivet.
            De kristendenser som vi f. n. skönjer är således av en mycket
            djupgående natur. De hänger samman med hela ekonomins funktionssätt.
            De blottlägger den nuvarande produktionsordningens otillräcklighet
            och ohållbarhet. Den ekonomiska krisen skapar allvarliga sociala
            problem. Arbetslöshet och otrygghet leder till en ökad social
            utslagning och till personliga tragedier. Situationen ger också
            grogrund för direkt reaktionära föreställningar riktade mot de
            utslagna, mot invandrare, mot kvinnor och ungdom. Situationens
            allvar visar nödvändigheten av en ny kurs i politiken. Det visar
            att fortsatt satsning på kapitalismen är ett alltför kostsamt
            och osäkert experiment för de arbetande. Som framgår av propositionen
            (1977/78:45) har regeringen inte insett något av detta. Regeringen
            försöker dölja krisens orsaker eller skjuta skulden på de arbetande.
            Den förespråkar sedan en politik därefter: fortsatt förtröstan
            på kapitalismen. Den hoppas på en kommande högkonjunktur. Den
            förser kapitalägarna med gåvor och subventioner, med stöd till
            bättre profiter, men räknar kallt med ” en viss standardsänkning”
            för ”betydande grupper” nästa år. Regeringen påstår att de viktigaste
            målen för dess ekonomiska politik är att trygga sysselsättningen
            och att ”väsentligt” minska inflationen. Detta är egentligen bara
            dekorativa fraser. Erfarenheterna av regeringens första år är
            att den fört en politik som gått rakt emot dess påstådda mål.
            Den har vidtagit en rad åtgärder som förvärrat inflationen: devalveringar,
            momshöjningar, högräntepolitik. Den har förvisso delvis fortsatt
            den gamla regeringens politik att med olika arbetsmarknadspolitiska
            åtgärder söka hejda att den öppna arbetslösheten växer alltför
            mycket. Men den har inte gjort något för en offensiv sysselsättningspolitik
            som skulle skapa nya arbeten, och den har än mindre gjort något
            för att angripa de lagbundenheter som skapar arbetslös- heten.
            Men regeringens mål är inte att skapa full sysselsättning. Detta
            framgår av propositionens text — när man lämnat den programmatiska
            dekorationen. Öppet pläderar regeringen för arbetslöshet på följande
            sätt:
          </p>
          <p xml:id="i-PfPXYpcdWrDUr2XJz5doj5">
            Att föra en så expansiv politik att den övertaliga arbetskraften
            absorberades fullt ut i de övriga branscherna och i den skyddade
            sektorn skulle generera kraftiga löneglidnings- och prisstegringsimpulser
            framför allt i de sektorer som i dag alltjämt arbetar med relativt
            högt kapacitetsutnyttjande. När sedan produktionen svänger uppåt
            igen i exportindustrin, skulle ett återförande av arbetskraften
            endast kunna ske med betydande tröghet, vilket skulle hämma den
            långsiktiga exporttillväxten och öka inflationstrycket. Den återvinning
            av förlorad konkurrenskraft som devalveringen inneburit får inte
            förloras genom en politik som förstärker pris- och kostnadsstegringsimpulserna.
          </p>
          <pb facs="riksdagen-motions-pdf/data/197778/mot_197778__40/mot_197778__40-005.pdf"/>
          <fw xml:id="i-9ziG5ojKY8E4LjWvN7Rm4X">
            Mot. 1977/78:40 5
          </fw>
          <p xml:id="i-9fWBRP7rFdCrYCLZdBoChr">
            Sverige kan inte i sitt nuvarande utsatta läge med stora bytesbalansunder-
            skott försitta några möjligheter när det gäller att stabilisera
            kostnads- och prisutvecklingen (prop. 1977/78:45 s. 11). Vad som
            sägs här är att regeringen skall se till att kapitalet har en
            arbetskraftsreserv — av arbetslösa eller undersysselsatta — som
            man snabbt kan kasta in om exportindustrin skulle behöva det och
            som dessutom verkar som en press nedåt på lönerna. Låt en del
            gå arbetslösa, det är bra för exportindustrins profiter, så är
            propositionens verkliga och cyniska budskap, så talar storfinansens
            ministrar. Uttalandet saknar inte bara moral och ansvar gentemot
            de arbetande. Det är också ett öppet stöd för företagens godtyckliga
            och ur samhällets synvinkel planlösa profitjakt. Det säger att
            ekonomin skall skötas helt på kapitalägarnas villkor. Det innehåller
            dessutom en del fel och aningslösheter. Det ger uttryck för en
            felaktig föreställning om sambandet löner-priser, och det har
            en idealiserad tro på effekterna av devalveringen. Även om devalveringen
            skulle leda till en något dämpad stegringstakt på vissa svenska
            exportvaror — något som ännu inte är visat — är inte exporten
            så priskänslig att den i nämnvärd grad volymmässigt kan påverkas
            genom den förändring det är fråga om. För att uttrycka detta på
            ett tekniskt språk: regeringen har illusioner om exportpriselasticitetens
            storlek. De enda verkligt säkra följderna av devalveringarna som
            regeringen genomfört är: höjda priser och sänkt levnadsstandard
            för de arbetande — ökade profiter för bolagen. Regeringens framtida
            mål är att vänta på en internationell konjunkturför- bättring.
            Den hoppas att en sådan skall dra med sig den svenska ekonomin.
            Eftersom kapitalismen utvecklas i vågor, eftersom den pendlar
            mellan högkonjunktur och kriser och eftersom den nu alltmer går
            in i en period där högkonjunkturerna är kortvariga och kriserna
            alltmer omfattande, är väntan på en ny högkonjunktur en form av
            självbedrägeri. En eventuell högkon- junktur kommer snart att
            slå om i sin motsats — en ny kris. Regeringens ekonomiska politik,
            att försöka överbrygga det den ser som lågkonjunktur tills det
            blir högkonjunktur, är ju i ett bara något lite längre tidsperspektiv
            att söka mildra den nuvarande lågkonjunkturen tills det blir en
            ny kris. Men även sett ur det begränsade perspektivet att mildra
            lågkonjunkturen är regeringspolitiken högst tvivelaktig. Dess
            ensidiga satsning på exportin- dustrin hämmar andra sektorers
            utveckling. Dess högräntepolitik och inte minst dess medvetna
            politik att sänka folkets levnadsstandard och efter- frågan fördjupar
            den ekonomiska krisen. Regeringen bröstar sig för sin politik
            att ge gåvor och subventioner till företagen. Den kallar denna
            politik för ”stora satsningar för att värna om sysselsättningen”.
            Men denna politik har som faktisk följd enbart ett stärkande av
            kapitalet och dess anarkiska system. Kapital söker alltid viss
            profit. Oavsett om det är nyttigheter för samhället eller ej låter
            kapitalet producera för försäljning och vinst. Det gör sina marknadsbedömningar
            — vilka ibland slår fel till följd av den samhälleliga planlösheten.
            Kapitalet ökar
          </p>
          <pb facs="riksdagen-motions-pdf/data/197778/mot_197778__40/mot_197778__40-006.pdf"/>
          <fw xml:id="i-KCgatCT9eMUtmkW9E2HtR3">
            Mot. 1977/78:40 6
          </fw>
          <p xml:id="i-LUH3Zgaqj8fFh1Cb1imqaa">
            inte sin produktion utöver vad det bedömer sig kunna få sålt
            till godtagbara profiter. Å andra sidan måste kapitalägarna investera,
            de måste låta sitt kapital växa för att kunna fortsätta som kapitalister.
            De statliga bidragen höjer kapitalets profiter och kan i vissa
            fall vara ägnade att förhindra att arbetslösheten blir öppen.
            Men de är inte ett led i något som kan kallas sysselsättningsskapande
            politik. En sådan kräver helt andra insatser. Samti- digt verkar
            de statliga gåvorna och subventionerna negativt på statens och
            för den delen också kommunernas finanser. De bidrar till att förvärra
            inflationen. De lämnar kapitalismens styrmekanismer helt ostörda.
            Kapitalägarna sitter i förstärkt bo och bestämmer över lönarbetarnas
            arbete och liv. Slutsatserna av ovanstående kan bara bli: De föreställningar
            regeringen odlar om samhällsekonomin och om krisens orsaker måste
            förkastas. Den ekonomisk-politiska praktik regeringen hittills
            åstadkommit måste betecknas som fientlig gentemot folkflertalets
            intressen. De riktlinjer för framtiden som förordas i propositionen
            och som innebär ökad arbetslöshet och sänkt levnadsstandard för
            folkmajoriteten måste avvisas. En alternativ ekonomisk politik
            måste ha sin utgångspunkt i kunskapen om de ekonomiska problemens
            natur, måste ha sin utgångspunkt i insikten att arbetslöshet och
            inflation är följder av den produktionsordning som har de enskilda
            företagens vinstintressen som riktmärke. Kapitalism kan inte skapa
            social och ekonomisk trygghet. Kapitalism är oförenlig med full
            och meningsfylld sysselsättning. Den djupa kris som kapitalismen
            är inne i kan inte lösas genom fortsatt stöd åt kapitalet. Skall
            Sverige börja dras ut ur krisen krävs ingrepp i kapitalismens
            makt- och egendomsförhållanden. Detta är nödvändigt för att ekonomin
            skall kunna styras planmässigt, för att den skall styras efter
            samhälleliga behov, för att den skall utvecklas till att ge de
            arbetande ett bättre liv. Verklig folkmakt över samhällsutveckling
            och ekonomi är förutsättningen för en krisfri ekonomi utan arbetslöshet
            och utslagning. Lösningen på krisen kräver att Sverige förs ut
            ur den kapitalistiska oordningen och in i en på medveten planering
            grundad socialistisk hushållning. Detta kräver en bred mobilisering
            av de arbetande till en aktiv och målmedveten kamp mot borgerlighetens
            samhällsordning. Huvudmålet för den ekonomiska politiken måste
            vara att understödja övergången till en socialistisk planhushållning.
            Annars blir målsättningar som arbete åt alla, stabila priser,
            social trygghet, nationell och internationell utjämning illusoriska.
            Detta kräver att den ekonomiska politiken redan nu skall ha som
            målsättning att slå vakt om folkflertalets ekonomiska och sociala
            trygghet och angripa kapitalets maktställningar. Politiken måste
            göras offensiv och framåtsyftande. Den får inte väja för att ta
            strid med det kapitalistiska näringslivets maktelit. Omedelbart
            måste följande åtgärder vidtas för att försvara folkets levnads-
            standard och för att öka sysselsättningen:
          </p>
          <pb facs="riksdagen-motions-pdf/data/197778/mot_197778__40/mot_197778__40-007.pdf"/>
          <fw xml:id="i-76nXqWpEJUJKApzSfJTzkm">
            Mot. 1977/78:40 7
          </fw>
          <p xml:id="i-HqhJTzevsAxizqrfkipQFA">
            1. Prisstopp på alla dagligvaror. 2. Hyresstopp och en snabb
            omläggning av bostadspolitiken så att hyresnivån kraftigt kan
            sänkas. 3. Slopad moms på maten. 4. Stopp för industriutflyttning
            och kapitalflykt till utlandet. 5. Ökat bostadsbyggande. 6. Ökade
            insatser för utbyggnad av barnomsorgen. 7. Stopp för gåvopolitiken
            till företagen, i dess ställe medvetna statliga industrisatsningar,
            skapande av nya statliga industrier, t. ex. för en utvidgad kollektiv
            trafik och för återställande av förstörda miljöer. 8. Ökade insatser
            för en självständig teknisk forskning som skall betjäna en växande
            statlig industrisektors utveckling. 9. Förkortning av arbetsdagen
            till 7 timmar under 1978, med full lönekompensation. 10. Nedskärning
            av militärutgifterna — ökade tillgångar för kommunernas socialt
            nödvändiga verksamhet. Dessa omedelbara insatser som stärker folkets
            köpkraftiga efterfrågan utgör försvar för levnadsstandarden och
            kommer att direkt och indirekt medföra en minskad arbetslöshet.
            Samtidigt måste emellertid något mera långtgående förändringar
            förberedas och påbörjas. Dit hör ett förstatligande av affärsbankerna
            och en medveten samhällelig styrning av investeringarna, dit hör
            en genomgripande skattereform till en progressiv stats-kommunal
            enhetsskatt, dit hör övergång till mera förädling av landets råvaror
            inom landet, dit hör en omläggning av energipolitiken, dit hör
            en sådan regional- politik som möjliggör en likvärdig utveckling
            i alla regioner. Med hänvisning till ovanstående föreslås att
            riksdagen beslutar att med avslag på propositionen 1977/78:45
            godkänna de riktlinjer för den ekonomiska politiken som förordas
            i motionen.
          </p>
          <p xml:id="i-Er4AVSe59Aj99pjHRVryt" type="date">
            Stockholm den 14 november 1977
          </p>
          <div xml:id="i-W5vzhQniy3C7ETE4kHCgNE" type="signatureBlock">
            <p who="i-5wPAQ1MDLRTsW1XngYcD46" type="signature">
              LARS WERNER (vpk)
            </p>
            <p who="i-8743Lhyk8SSNk8Ne84jigz" type="signature">
              EIVOR MARKLUND (vpk)
            </p>
            <p who="i-FiisfXYQcUpGymcboYQpoF" type="signature">
              C. -H. HERMANSSON (vpk)
            </p>
            <p who="i-CMGiiZNVocLdbkuKqXgWTG" type="signature">
              NILS BERNDTSON (vpk)
            </p>
            <p who="i-EQSJnvt3y9r5wULtNbkTNu" type="signature">
              JÖRN SVENSSON (vpk)
            </p>
          </div>
          <pb facs="riksdagen-motions-pdf/data/197778/mot_197778__40/mot_197778__40-008.pdf"/>
          <p xml:id="i-7U4WLpmXsYgxpzBHE2jZsH">
            GOTAB 55996 Stockholm 1977
          </p>
        </div>
      </div>
    </body>
  </text>
</TEI>
