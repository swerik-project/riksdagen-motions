<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00336">
  <teiHeader>
    <fileDesc>
      <titleStmt>
        <title>Kvotering i bolagsstyrelser</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvotering i bolagsstyrelser</title>
          <idno type="rdwebb">GX02C336</idno>
          <rs type="number">C336</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C336/text</ref>
          <ref type="dokument_url_html">http://data.riksdagen.se/dokument/GX02C336</ref>
          <ref type="dokumentstatus_url_xml">http://data.riksdagen.se/dokumentstatus/GX02C336</ref>
          <ref type="doc">http://data.riksdagen.se/fil/16E15BCC-2583-4241-AD32-F5B30E7B9EFA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WwJzhqqbgrCDVz9zwaX72K" type="signed"/>
        <correspContext corresp="i-WwJzhqqbgrCDVz9zwaX72K">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction type="numbering" xml:id="i-PGKHbC5tG15Eup2DgFsCLt">
          <date when="2009-10-06"/>
        </correspAction>
        <correspAction type="submission" xml:id="i-HLynH8brssRkhiT6MGyL4T">
          <date when="2009-10-02"/>
        </correspAction>
        <correspAction type="transfer" xml:id="i-2cm1fD3fCJcpcFwHvwXBzg">
          <date when="2009-10-01"/>
        </correspAction>
        <correspAction type="assigned" xml:id="i-DLNYf6cRBDuuPLovNMyxQ3"/>
        <correspContext corresp="i-DLNYf6cRBDuuPLovNMyxQ3">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BsXCuotUwg1A4jr5DB5PYd">
            Förslag till riksdagsbeslut
          </head>
          <p xml:id="i-3LiBxujRkP4vGaWQX991AC">
            Riksdagen begär att regeringen lägger fram lagförslag om kvotering
            i bolagsstyrelser.
          </p>
        </div>
        <div type="motContent">
          <head type="h1" xml:id="i-3mWreF8XZ1QTmXCaAsvoLU">
            Motivering
          </head>
          <p xml:id="i-DQpxcSASqRTZ4sZqaKNFtX">
            I mer än femton år har vi debatterat hur det ska bli jämnare
            könsbalans i bolagsstyrelser, såväl inom den offentliga sektorn
            som i det privata näringslivet. När tidigare jämställdhetsminister
            Margareta Winberg (s) hotade med lagstiftning började det hända
            saker i näringslivet. Men när det trycket försvann i och med regeringsskiftet
            2006 stannade utvecklingen av.
          </p>
          <p xml:id="i-7RBSuhrozMe1gHu1yZECRt">
            Det fanns ett färdigt utredningsförslag som den förra regeringen
            tillsammans med Vänsterpartiet och Miljöpartiet tagit fram. Utredaren,
            Catarina af Sandeberg, har i denna utredning kommit fram till
            att det är möjligt att införa en kvotering med minst 40 procent
            av vardera könet. Detta skulle gälla från och med år 2010.
          </p>
          <p xml:id="i-NE2Ks4TAMYaywQbAHspwad">
            Tyvärr har den borgliga regeringen beslutat att inte lägga fram
            detta lagförslag, vilket är mer än beklagligt. Regeringen har
            istället valt att utbilda kvinnor genom satsningen på styrelseakademin.
            Men det är snarare valberedningarna som behöver utbildas för att
            lära sig rekrytera med genusglasögonen på. Statsråden Nyamko Sabuni
            (fp) och Maud Olofsson (c) har också skickat brev till alla börsbolag
            där de ber om förklaringar till varför de inte lyckats bättre
            med att skapa jämställda styrelser. Men få av bolagen har svarat.
          </p>
          <p xml:id="i-VNLyPk8d11jffFxQhdtQHZ">
            En kvotering av män till styrelseuppdrag pågår ju alltjämt i
            det fördolda. I en interpellationsdebatt i början av sommaren
            2009 stängde jämställdhetsminister Nyamko Sabuni definitivt dörren
            till kvotering trots att det är en effektiv metod som både Norge
            och Finland använder sig av.
          </p>
          <p xml:id="i-Gb58mZZ7NWzHC41eaf8dKM">
            Civilutskottet skriver i sitt betänkande 2008/09:CU14:
          </p>
          <p xml:id="i-2SrUwJsvYxCzNUqeH5kd7F">
            Som utskottet uttalat tidigare, när liknande motionsyrkanden
            som de nu aktuella behandlats av riksdagen, anser utskottet att
            rådande förhållanden vad gäller könsfördelningen i bolagsstyrelser
            inte är tillfredsställande (bet. 2007/08:CU7). Förhållandena ger
            anledning till eftertanke, men det bör enligt utskottets mening
            trots allt inte komma i fråga att lagstiftningsvägen tvinga fram
            en ändring. En ökad jämställdhet måste, enligt utskottet, främjas
            med andra medel. Det skulle nämligen vara oacceptabelt att göra
            ingrepp i ägarkollektivets, bolagsstämmans, rätt att självständigt
            utse sina företrädare i företagsledningen. Enligt utskottet måste
            det även framgent ankomma på ägarna att fritt utse styrelsen.
            En jämnare könsfördelning i bolagsstyrelser måste alltså främjas
            med andra medel än lagstiftning.
          </p>
          <p xml:id="i-NBjg3bRh4qALuR39syhKdK">
            De borgerliga regeringspartierna anser att det är en ägarfråga
            och det är sant men förändring sker inte av sig självt. I nuvarande
            takt kommer det att dröja 70 år innan vi når 40 % kvinnor i de
            privata bolagens styrelser. Dessutom är ägarna också ofta vi skattebetalare
            som vill se till att bolag och styrelser arbetar effektivt. Borgerliga
            debattörer har länge varit mot en lag om kvotering med hänvisning
            till att inkvoterade riskerar att bli ifrågasatta. Det argumentet
            håller inte och allt fler inser nu att kvotering är en effektiv
            metod. För oss är kvotering inget politiskt mål i sig men kan
            däremot vara ett medel för att nå ett mål.
          </p>
          <p xml:id="i-FoDoN7QzeRtH5xLf73WY8F">
            Vi önskar att det inte behövdes men när åren går och inget händer
            kan vi inte vänta och se, vilket tycks vara den nuvarande regeringens
            politiska linje i denna fråga liksom i så många andra frågor.
          </p>
          <head type="h2" xml:id="i-7mChDZ69jeaakNcU8Qyj9Y">
            Representationen idag och möjlig förändring
          </head>
          <p xml:id="i-VWqQuF19aX9e2eVaBEEKUt">
            Det är ont om kvinnor i börsbolagen trots att det är fler kvinnor
            än män som tar akademisk examen.
          </p>
          <list style="ul">
            <item xml:id="i-UvuhocdQ2wFaFo8ZUap4e7">
              18 procent av styrelseledamöterna i de börsnoterade företagen
              är kvinnor.
            </item>
            <item xml:id="i-BZg92Afiz2VR3eA79DrBFk">
              9 börsnoterade företag av 294 har en kvinna som styrelseordförande.
            </item>
            <item xml:id="i-PkxpAkgeRWo1x3xS9g5N3C">
              7 börsnoterade företag av 294 har en kvinna som ordinarie vd.
              1
            </item>
          </list>
          <p xml:id="i-Q29mxLyN93dYBLWPRcBTtU">
            Staten nådde målet att ha minst 40 procent kvinnor i sina bolag
            1998 efter ett medvetet politiskt arbete. I de drygt 1 100 kommunala
            bolagen är 21 procent kvinnor. Landstingen har färre bolag och
            bättre kvinnorepresentation. I deras 45 bolag är andelen kvinnor
            35 procent. I de politiska organen är kvinnorepresentationen betydligt
            bättre. I kommunernas nämnder och styrelser är andelen kvinnor
            41 procent, i landstingen 45.
          </p>
          <p xml:id="i-PAacEu2cVtLhzGckBbXS7c">
            De politiska partierna har tagit efter Miljöpartiets modell med
            varvade listor, som vi haft sedan vi bildades 1981, men det räcker
            inte. Att bara var femte styrelseledamot i kommunala bolag är
            kvinna visar tydligt att mer behövs göras.
          </p>
          <p xml:id="i-6wnsNCia33dxTQwjk8STBh">
            Miljöpartiet de gröna är ett feministiskt parti. Jämställdhetsfrågorna
            var centrala när vi bildades. Vi introducerade det jämställda
            språkrörssystemet, könsvarvade våra listor och kvoterade till
            de interna uppdragen. Det var banbrytande på sin tid att i praktiken
            erkänna kvinnors lika rätt till inflytande. Det behövs politiska
            verktyg för att motverka könsmaktsordningen. Den är roten till
            hur kvinnor som grupp är underordnade män som grupp i inflytande
            och resurser, men också till att både män och kvinnor fastnar
            i traditionella könsroller som är inskränkande för individens
            frihet.
          </p>
          <p xml:id="i-NsgrM6ezKStks8DCF2t8pi">
            Bolagsledningarna missar genom sina gamla metoder, med män som
            rekryterar män, att rekrytera värdefull kompetens. Med jämn könsfördelning
            i bolagsledningar, dvs både styrelser, ledningsgrupper och chefsposter,
            ökar möjligheten att bredda företagens erfarenhetsbas och därigenom
            potential att öka marknaden. Men bolagen verkar inte klara av
            att bryta mansdominansen av egen kraft trots att de flesta valberedningar
            borde inse fördelarna.
          </p>
          <p xml:id="i-2QadxLTZa9f27LU1kC71Qy">
            Vid en nordisk jämförelse kan vi konstatera att Finland har dubbelt
            så många kvinnor som Danmark i sina styrelser, Sverige dubbelt
            så många som Finland och Norge dubbelt så många som Sverige. I
            den här takten når vi Norges nivå på 40 procent år 2063 och hälften
            ytterligare 26 år senare, alltså år 2089, källa: Veckans Affärer
            kvinna.
          </p>
          <p xml:id="i-QfwvZ9nFxS9bKHSkinZ9bS">
            I Norge har man numera en lag om kvotering i de börsnoterande
            bolagen. Därmed har andelen kvinnor i styrelserna gått från 7
            % år 2003 till 40 % idag. Det finns inga hinder för att detta
            ska kunna ske även i Sverige.
          </p>
          <p xml:id="i-GQNtBYu8Tjchem96csdgCT">
            Finland har sedan 1995 en jämställdhetslagstiftning för offentliga
            uppdrag. Enligt den ska både statliga organ och kommunala styrelser
            och nämnder innehålla minst 40 procent av båda könen, om inte
            särskilda skäl talar för något annat. Det görs emellertid undantag
            för kommunfullmäktige som är direktvalt.
          </p>
          <p xml:id="i-RTTFf7QRjikdNP9VAnew6T">
            Det behövs politisk vilja för att få en jämnare könsbalans i
            bolag, nämnder och styrelser. Den dolda kvotering av män som nu
            sker behöver lyftas fram i ljuset.
          </p>
          <p xml:id="i-JjUATfSx5BnAaUHjmdKCGa">
            De borgerliga partierna har sagt nej till kvotering trots att
            det visat sig vara en effektiv metod. Vi anser att det är viktigt
            med generella regler som gäller för både privata och kommunala
            bolag utan administrativt krångel.
          </p>
          <p xml:id="i-JZnLsPKFfDzKMfEJPwvLsb">
            Jämställdhetsfrågan är vår tids stora demokratifråga. Att kvinnor
            generellt har sämre ekonomisk makt och är sämre representerade
            bland chefer, i bolagsstyrelser och ledningsgrupper är inte enbart
            en fråga för en handfull människor som äger företag, ej heller
            för vissa personer i de politiska ledningarna. Sverige borde lära
            av Norge och Finland och riksdagen borde begära att regeringen
            lägger fram lagförslag om kvotering i bolagsstyrelser.
          </p>
        </div>
        <div type="motSignatures">
          <list>
            <item xml:id="i-HBCGQ4LN9PpQ7Z843ipHjr" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-JJxKdBAiPwJphzbmsA6h32" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-7srJ2shmmVwNij9sdbQNCq" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-Szb5JUec4WPReXRnXJ8RmR" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-WJJjaokd7zocQcAqTnuM3y" who="i-2GE534P2Foy3WpqKPVNeW8">
              Mats Pertoft (mp)
            </item>
          </list>
        </div>
      </div>
    </body>
  </text>
</TEI>
