<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1940--fk--00071">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__71/mot_1940__fk__71-001.pdf"/>
      <fw xml:id="i-KTX1sNFrGHAgAMYPRQ76hf">
        Motioner i Första kammaren, Nr 71. 13
      </fw>
      <div xml:id="i-RooW3UHCSBPnw2xwJfH91K" type="motHeader">
        <div xml:id="i-5igNXrc38hWmv78ztNCF82" type="motTitle"/>
        <div xml:id="i-3gwLY4Xj5Nefp4qkEjgqDy" type="motSubmissionInfo"/>
      </div>
      <div xml:id="i-GhifwwidEtqPfto6gDEScM" type="motBody">
        <div xml:id="i-Gzpe4xyyhM2a7XUqzar8vn">
          <p xml:id="i-SrawCqkCSD2pH16oKzf6g3">
            Nr 71.
          </p>
          <p xml:id="i-EEhP75kdfWKJsji34WQ92D">
            Av herrar Öman och Holmström, om sådan ändring av skatte- betalningssystemet,
            att skatterna komma att betalas samma år som inkomsten intjänats,
            m. m.
          </p>
          <p xml:id="i-AGiUHnrvCEuX1VTQoVq9j9">
            På senare tid har i vårt land en allt starkare opinion för det
            gamla önske- målet, att tiden för skatteuppbörden måtte komma
            närmare tiden för in- komstförvärvet, vuxit fram. Såsom det nu
            är, har man att erlägga skatterna, eller åtminstone det allra
            mesta av dem, två år efter inkomståret. Det första året uppbär
            man inkomsten, året därpå deklarerar man den och under tredje
            året betalar man hela kommunalskatten och halva kronoskatten.
            Det är klart, att detta är en oformlighet och en olägenhet. Flera
            förslag att avhjälpa denna olägenhet hava framkommit. Överståthållare
            Nothin inlämnade 1937 ett förslag till lösning av frågan till
            statsrådet och chefen för finansdeparte- mentet. Professor Karl
            Ljungberg har även i några skrivelser till statsrådet givit förslag
            till lösning av frågan om skattebetalning samma år som in- komsten.
            Dessa skrivelser ha rönt stor uppmärksamhet inom pressen, hos
            organisationer och sammanslutningar och funnit många förespråkare
            inom allmänheten. Under värnskattefrågans behandling inom departementet
            och den urtima riksdagen framkommo en del synpunkter, som även
            ha tillämpning på det allmänna problemet. Dessa synpunkter böra
            naturligtvis beaktas vid utar- betande av definitivt förslag till
            skattereform. Särskilt framhölls, att den nuvarande häradsskrivare-institutionen
            icke kunde belastas med det ökade arbete en reform skulle innebära.
            En om- läggning och reformering av hela uppbördsväsendet har länge
            stått på dag- ordningen och förslag till dylik har även utarbetats
            av en kungl. kommitté. Inkomna remissyttranden ge emellertid vid
            handen att en grundlig omarbet- ning måste äga rum. Detta gör
            att ett antagbart förslag tager mycken tid att utarbeta och genomföra,
            varför en sammankoppling mellan dessa båda frågor skulle uppskjuta
            lösningen av båda. Själva skattebetalningssystemet har intet direkt
            sammanhang med uppbördsfrågan utan en omläggning av detsamma kan
            inarbetas i vilket uppbördssystem som helst, naturligtvis un-
            der förutsättnnig att det erforderliga arbetet kan utföras inom
            ramen för det- samma. Det nuvarande tidsläget är emellertid sådant
            att de förhållanden, under vilka vi leva, äro mycket labila och
            de växla mycket snabbt och oberäkne- ligt, icke minst på det ekonomiska
            området. Det är därför av mycket stor betydelse, att en omläggning
            av skattebetal- ningen så att den sker samma år som inkomsten
            intjänas sker snarast möjligt. Det hade till och med varit önskvärt,
            att den redan nu varit genomförd.
          </p>
          <pb facs="riksdagen-motions-pdf/data/1940/mot_1940__fk__71/mot_1940__fk__71-002.pdf"/>
          <fw xml:id="i-SZhLa9dnQCAXCT4ndxsgXt">
            14 Motioner i Första kammaren, Nr 71.
          </fw>
          <p xml:id="i-8JZsZ1ihEnUPrzw9kKVRP3">
            Från statens och det allmännas sida har en dylik reform just
            nu särskilt stor betydelse, då ingen nu kan säga, vad en under
            detta år debiterad skatt har för verkligt värde, då den betalas
            om två år. Man vet icke heller om de, som skola betala skatten
            om två år, ha sådana inkomster, att de även om god vilja finnes
            kunna göra detta. Den senaste berättelsen från statsreviso- rerna
            har visat, att mycket stora skattebelopp stå på restlängd. Orsakerna
            härtill äro givetvis mångahanda, men säkert är, att en betydlig
            del av det resterande skattebeloppet uppkommer därav att skattebetalarna
            vid betal- ningstillfället icke haft sådana inkomster, att de
            kunnat betala sin skatt. Under de förhållanden, som råda i år
            och säkert komma att råda åtskilliga år framåt, kan man vara övertygad
            om, att ännu större restbelopp komma att uppstå på grund av bristande
            betalningsförmåga, om det nuvarande systemet med två års eftersläpning
            av skattebetalningen fortsätter. Helt an- nat blir förhållandet
            om skatten betalas samma år, som inkomsten intjänas. Alla de som
            inkallats till beredskapstjänst, framför allt familjeförsörjare,
            komma efter nuvarande system att få mycket svårt att betala sin
            skatt. Detta gäller även ett stort antal affärsinnehavare, vilkas
            inkomster minskats eller helt upphört på grund av tidsläget. Å
            andra sidan finnes ett mycket stort an- tal personer, affärer
            och industrier, vilka redan detta år göra sig helt andra och större
            inkomster än under närmast föregående år. Dessa böra så fort som
            möjligt få dela med sig till det allmänna av sin inkomstökning
            och icke få uppskjuta med skattebetalningen ett par år, då kanske
            även deras inkomster ånyo minskats eller kanske t. o. m. upphört.
            En ändring av betalningssyste- met är därför just nu i högsta
            grad aktuell. Att ett dylikt system mycket bra går att genomföra
            är tillfullo bevisat. I Tyskland har ett likartat system redan
            tillämpats under flera år och vi ha oss bekant, att det numera
            även genomförts i Frankrike. Då det sålunda i hög grad är önskvärt,
            att betalningssystemet omedelbart ändras, men en ändring i uppbördssystemet
            säkerligen tar lång tid i anspråk, vilja vi föreslå att provisoriska
            åtgärder vidtagas för att underlätta härads- skrivarnas arbete.
            Även provisoriska åtgärder förutsätta en utredning men av en helt
            annan omfattning än hela omorganisationen. Denna utredning bör
            ' därför snabbt kunna utföras. Vi föreslå sålunda,
          </p>
          <p xml:id="i-JY37nzjYHNSTs7zWQsVSfn">
            att riksdagen anhåller att Kungl. Maj:t snarast framlägger ett
            förslag till ändring i skattebetalningssystemet, så att skat-
            terna komma att betalas samma år som inkomsten intjänas samt att
            i samband härmed "utredning göres och förslag framlägges till
            ev. provisoriska åtgärder för underlättande av häradsskrivarnas
            arbetsbörda.
          </p>
          <p xml:id="i-HUt57mQdHddKMvywkcTPqf" type="date">
            Stockholm den 23 januari 1940.
          </p>
          <div xml:id="i-AEXjXWS5xSUSSev8defg7W" type="signatureBlock">
            <p who="i-MnB8tQ2whyYCLBRd9iqbCP" type="signature">
              Ivar Öman
            </p>
            <p who="i-31Q457DWEnbThb8ttXTacq" type="signature">
              Nils Holmström
            </p>
          </div>
        </div>
      </div>
    </body>
  </text>
</TEI>
