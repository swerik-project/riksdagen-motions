<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0414/mot_199900_MJ_0414-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ414 pnr: s37023
          </p>
          <p>
            Motion till riksdagen 1999/2000:MJ414
          </p>
          <p>
            av Lennart Klockare och Bengt Niska (s) Laxfisket
          </p>
          <p>
            Bakgrunden till de senaste årens omfattande regleringar av laxsportfisket
            i naturlaxälvarna har varit en vällovlig ambition att sörja för
            vildlaxens reproduktion. De allra senaste årens mycket goda uppgång
            av leklax har också medfört att målet, att till år 2010 ska 50
            26 av laxens reproduktionsytor vara besatta med yngel, redan är
            uppnått. Detta ger goda förutsättningar för att regleringarna
            nu kan minskas, och regelverket förenklas. Ur samhällsekonomisk
            synvinkel är den lax som sportfiskefångas i älvarna mångdubbelt
            mer värd än den lax som yrkesmässigt fångas i Östersjön tack vare
            det höga förädlingsvärdet på lax som turistprodukt. Intäkter genereras
            i flera led; i besöksnäringen, i dagligvaruhandeln, för bensinstationer,
            i resebolag etc. Utredningar från bl a Kalixälven, Mörrumsån och
            Byske älv visar på ett kilopris på den sportfiskefångade laxen
            på mellan 500 och 1 000 kronor, i vissa fall ännu mer. Ett nationalekonomiskt
            värde som vida överskrider det som yrkesfisket i Östersjön kan
            uppvisa. Det är hög tid att sportfisketurism betraktas som en
            näringsgren på samma sätt som yrkesfisket. Den svenska fångsten
            av naturligt reproducerad lax sker till övervägande del på uppväxtområdena
            i Östersjön. En varierande andel fångas i Bottenhavet och älvarnas
            kustområden. Slutligen sportfiskefångas en liten del av laxen
            i naturlaxälvarna. All statistik och erfarenhet visar att detta
            är en korrekt beskrivning. De senaste åren har fångstbegränsningar
            införts för laxfångsterna överhuvudtaget och därmed även för den
            naturligt reproducerade laxen. Vi ser positivt på detta, samt
            välkomnar ytterligare restriktioner i Östersjön. Den fördelning
            som idag sker av den svenska laxfiskekvoten med 50 96 till egentliga
            Östersjön och resterande 50 94 till Bottenhavet, Bottenviken,
            kust- och älvfiske är ytterligare ett steg i rätt riktning. Dagens
            begränsningar, om än nödvändiga, skapar naturligtvis lönsamhetsproblem
            för yrkesfisket. Ett sätt att något förbättra deras situation
            vore att fettfenklippning av den odlade laxen snarast genomförs,
            vilket skulle möjliggöra större fångst och därmed även en förbättrad
            lönsamhet. De begränsningar som redan idag finns för laxfiske
            i naturlaxälvarna, t ex Kalixälven, med tillhörande kust- och
            mynningsområden är mer än tillräckliga för att bygga upp en kraftig
            och växande laxstam. Såväl yrkes- som sportfisket har under de
            senaste åren begränsats kraftigt vad gäller fredningsområden,
            fisketider och fångstmängder. Under innevarande år har det exempelvis
            endast varit tillåtet att sportfiska i Kalixälven mellan 19/6
            och
          </p>
          <pb facs="riksdagen-motions-pdf/data/199900/mot_199900_MJ_0414/mot_199900_MJ_0414-0002.pdf"/>
          <p>
            31/8, vilket i praktiken är en begränsning av fiskesäsongen med
            uppemot Mot. 1999/2000 hälften jämfört med ett ”normalår” med
            tillåtet fiske från början av juni till MJ414 5/9. Därutöver har
            bl a endast en fångad fisk per fiskare och dygn fått behållas,
            samt att två dygn per vecka har sportfisket efter lax varit helt
            örbjudet. I det yrkesmässiga fisket i kustområdet finns också
            sedan många år starka begränsningar vad gäller både fiskesäsongens
            längd och tillåtna ångstområden/fiskeplatser. Några begränsningar
            av Östersjöfisket efter lax på motsvarande nivåer som ör fisket
            i vår region har inte införts. Vi ser mycket allvarligt på detta
            då problemet för de naturligt reproducerade laxstammarna är just
            det alldeles ör stora uttaget av uppväxande lax som sker i Östersjön.
            Dessa tusentals laxar ges aldrig någon möjlighet att återvända
            till sina reproduktionsområden och kan därmed inte bidra till
            artens fortlevnad. Alla insatser borde i detta perspektiv satsas
            på att öka antalet laxar som vandrar tillbaka till älvarna, inte
            på att begränsa ett redan kraftigt neddraget laxfiske i älvområdena.
            Vår uppfattning är att Sveriges politik i laxfiskefrågan i högre
            grad än idag bör inriktas mot Östersjöproblematiken med laxfiske
            på blandade bestånd av vild och odlad lax, ofta bedrivet med kilometerlånga
            drivgarn. Inga reella möjligheter finns idag att selektera mellan
            odlad och vild lax i det yrkesfiske som bedrivs på laxens uppväxtområden
            i södra Östersjön. Ett mer älv- och kustnära fiske erbjuder dock
            dessa möjligheter, där varje laxstam kan skyddas och beskattas
            utifrån dess respektive tålighet. Vi föreslår därför att Sveriges
            uttag av lax i större utsträckning än idag styrs så att en omfördelning
            sker från fiske på blandade bestånd i södra Östersjön, till högre
            andel fiske i respektive laxbestånds hemmaälv och dess kust- och
            mynningsområden. I älvsystemen pågår sedan flera år tillbaka ett
            mycket aktivt arbete med att dels förbättra de biologiska betingelserna
            för fiskbeståndens reproduktion, dels ett lika aktivt arbete syftande
            till att skapa förutsättningar för sysselsättning och turism baserad
            på älvdalarnas naturliga förutsättningar. Med ett begränsat sportfiske
            parat med begränsningar i yrkesfisket i kust- och mynningsområdet
            går det överhuvudtaget inte att beskatta bestånden för hårt. Redan
            med dagens begränsningar bidrar fisket i älvområdena med sin del
            till målsättningen att trygga laxfiskebestånden på långsiktigt
            hållbara nivåer. Av erfarenhet vet vi att sportfiskarnas närvaro
            längs älvstränderna försvårar fiske på olovlig tid och med olovliga
            redskap. En effektiv och billig bevakningsmetod till fromma för
            laxens långsiktiga överlevnad samt för både yrkesfisket och sportfisket.
            Samhället, staten och EU bör enligt vår mening, i stället för
            att begränsa möjligheterna till satsningar på laxsportfiskebaserad
            turism, ta vara på den enorma potential som laxsportfisket utgör,
            såväl biologiskt som företags- och samhällsekonomiskt. Sammanfattningsvis
            föreslår vi följande: Den utvärdering som Fiskeriverket ska genomföra
            av 1999 års laxfiske- regleringar bör ske i samverkan med berörda
            fiskerättsägare och turism- intressenter. Detta för att säkra
            delaktighet i och förankring av kommande beslut.
          </p>
          <pb facs="riksdagen-motions-pdf/data/199900/mot_199900_MJ_0414/mot_199900_MJ_0414-0003.pdf"/>
          <p>
            Sportfiskesäsongen bör utökas till att omfatta perioden 10/6—-15/9
            alt 31/8, Mot. 1999/2000 med möjlighet till viss förskjutning
            i förhållande till laxens geografiska MJ414 vandringsmönster i
            respektive älv. De dygnsregleringar som funnits innevarande år
            finns det inget fortsatt behov av. Om sportfisket fortsättningsvis
            skall regleras föreslår vi att det sker genom att laxfisket förbjuds
            under en begränsad del av varje dygn, dock maximalt 6 timmar per
            fiskedag. De regleringsbeslut som tas bör ur turismsynpunkt omfatta
            mer än ett år i taget för att möjliggöra långsiktiga och uthålliga
            satsningar på marknads- föring. Möjligheter bör öppnas upp för
            bedrivande av ett kustnära turismfiske efter lax. Om den svenska
            laxkvoten, efter geografisk fördelning, inte fiskas upp i avsett
            område ska den resterande mängden vara förverkad och inte tillfalla
            något annat område. Utformning av regler bör formas som ett rambeslut,
            samt överlåter till respektive län/region att utifrån sina specifika
            förhållanden utforma detalj- bestämmelserna. I samråd med såväl
            sportfiskets och turismens som yrkesfiskets företrädare.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om laxfisket.
          </p>
          <p>
            Stockholm den 4 oktober 1999
          </p>
          <p>
            Lennart Klockare (s) Bengt Niska (s)
          </p>
        </div>
      </div>
    </body>
  </text>
</TEI>
