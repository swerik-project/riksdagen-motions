<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--fk--00533">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__533/mot_1963__fk__533-001.pdf"/>
      <fw xml:id="i-6RyVSG5UnT7SHY5sw1GRb6">
        Motioner i Första kammaren, nr 533 år 1963
      </fw>
      <div xml:id="i-P6rTzrqKQewVnSE68kGfaT" type="motHeader">
        <div xml:id="i-MRBpwVQZh5imbDZL89SfH8" type="motTitle"/>
        <div xml:id="i-YDYQHWhNfEjc5funCrwMkD" type="motSubmissionInfo"/>
      </div>
      <div xml:id="i-ASnj7UiHtJvkjEaipJHTn9" type="motBody">
        <div xml:id="i-CSREZxyToZVPiA8yFzRijk">
          <p xml:id="i-Ss69V8DGxfASZJBm8BAjn8">
            -—
          </p>
          <p xml:id="i-GQb6NWVmDyf2vaauXzyp19">
            Nr 533 Av herr Lundström, angående sänkning av myndighetsåldern.
            (Lika lydande med motion nr 642 i Andra kammaren)
          </p>
          <p xml:id="i-WJ1kGyg5n3UHc5H7hKZzGJ">
            Frågan om sänkning av den civila myndighetsåldern har i flera
            samman- hang varit föremål för riksdagens behandling. I vissa
            fall har detta skett efter motionsyrkanden om en sänkning av rösträttsåldern.
            Vid 1962 års riksdag upptogs frågan mer renodlat i en motion i
            första kammaren (nr 289), vari hemställdes om en riksdagsskrivelse
            till Kungl. Maj:t med begä- ran om en undersökning rörande förutsättningarna
            för en sänkning av myn- dighetsåldern. Motionen avstyrktes av
            första lagutskottet (utl. nr 10) med hänvisning bl. a. till att
            de flesta västeuropeiska länder hade myndighets- åldern fixerad
            till 21 år och att några olägenheter härav icke visats. Frågan
            har numera även förts fram i Nordiska rådet. Av på detta med-
            lemsförslag inkomna remissvar framgår att medan åtskilliga remissinstan-
            ser i Sverige och Norge funnit skäl föreligga för en utredning
            har några andra, särskilt i Danmark och Finland, ställt sig avvisande.
            Därjämte har Nordiska rådets juridiska niomannakommitté avstyrkt
            medlemsförslaget, vilket skett bl. a. med hänvisning till ett
            påstått intryck av att det resta spörsmålet icke från ungdomens
            sida synes tillmätas någon väsentlig be- tydelse. Nordiska rådets
            remiss till ungdomsorganisationerna har endast föran- lett svar
            från Danmark och Finland. I båda fallen uttrycktes intresse för
            saken — i det danska svaret säges f. ö. att man gärna ser att
            en undersök- ning sker av förutsättningarna för en sänkning av
            myndighetsåldern, varvid dock samtidigt en undersökning bör företagas
            om konsekvenserna på olika lagstiftningsområden av en eventuell
            sänkning. Liksom i det finska svaret uttryckes emellertid tvekan
            om tiden ännu är mogen för den ifrågasatta åt- gärden. Genom ett
            missöde har remiss i Sverige och Norge riktats till sådana organ
            som i princip ej avger remissyttranden på sina medlemsorganisatio-
            ners vägnar. De har därför även i denna fråga avböjt att yttra
            sig. Då Sve- riges socialdemokratiska ungdomsförbund, Folkpartiets
            ungdomsförbund och Sveriges liberala studentförbund klart uttalat
            sig för en sänkning av rösträtts- och/eller myndighetsåldern och
            då i Norge redan igångsatts en statlig utredning om sänkning av
            rösträttsåldern — vilken fråga kan vän- tas vara avhängig myndighetsåldern
            — torde härav framgå att den slutsats som Nordiska rådets niomannakommitté
            dragit om ungdomens intresse för saken ej är tillfredsställande
            dokumenterad. Oavsett utgången av frågans behandling i Nordiska
            rådet, som tar ställ- ning till medlemsförslaget först i februari,
            anser vi det befogat att fjolårets yrkande ånyo aktualiseras i
            riksdagen.
          </p>
          <pb facs="riksdagen-motions-pdf/data/1963/mot_1963__fk__533/mot_1963__fk__533-002.pdf"/>
          <fw xml:id="i-S7snkP6cbqwrhfnQUUdL1z">
            8 Motioner i Första kammaren, nr 533 år 1963
          </fw>
          <p xml:id="i-4TEDUjBrbT14nKq39W5Tnw">
            Utöver åberopande av synpunkterna i den i riksdagens första kammare
            år 1962 väckta motionen nr 289 må följande anföras. Mot en sänkning
            av myndighetsåldern anföres ofta att den nuvarande åldersgränsen
            icke medfört några olägenheter. Åtskilliga omständigheter talar
            dock häremot. Som exempel kan nämnas att medan en omyndig väl
            får förfoga över egen arbetsinkomst, äger han däremot icke upptaga
            lån eller ingå avtal om avbetalningsköp. Med hänsyn till att äktenskap
            före myndighetsålderns inträde nu ingalunda är ovanliga råder
            det ingen tvekan om att denna spärr mot ekonomiska åtaganden kan
            för många vara besvä- rande. Medvetandet härom har också lett
            till att säljaren vid avbetalnings- köp ofta ser genom fingrarna
            med kravet att föräldrars (förmyndares) till- stånd till avtalet
            skall lämnas. Att nuvarande lagstiftning skulle vara ett skydd
            för de unga mot obetänksam skuldsättning är därför mer ett teore-
            tiskt än ett praktiskt betraktelsesätt. Vid penninglån lär långivarens
            in- tresse av den ställda säkerhetens tillförlitlighet vara oberoende
            av om lån- tagaren är 19 eller 21 år, givetvis förutsatt att låntagaren
            är lagligt berätti- gad upptaga lånet. Från allmän synpunkt bör
            även beaktas att en del ungdomar enligt till Nordiska rådet inkommet
            remissvar med stöd av nuvarande bestämmelser söker undandra sig
            gäldförpliktelser genom hänvisning till att de icke varit myndiga
            när de iklätt sig skulden. Detta skulle särskilt gälla avbetalnings-
            köp. En sänkning av myndighetsåldern skulle alltså här verka i
            sanerande riktning. Därest ett bibehållande av nuvarande myndighetsålder
            icke innebär klara och positiva fördelar för de berörda ungdomarna
            själva och för samhället, föreligger enligt vår mening full anledning
            att överväga en sänkning. Det måste nämligen vara principiellt
            önskvärt att full medborgarrätt tillkom- mer medborgarna så tidigt
            som möjligt, därest inga avgörande olägenheter därav uppstår.
            Ehuru denna motion icke gäller frågan om sänkt rösträttsålder,
            bör det dock vara klart att rösträttsåldern icke gärna kan sänkas
            under myndig- hetsåldern. När familjeansvaret nu icke sällan inträder
            före 21-årsåldern och åtskilliga medborgerliga skyldigheter ålägges
            ungdomen före denna ål- dersgräns, reser sig otvivelaktigt kravet
            på en tidigare rösträttsålder allt starkare, Det lär icke vara
            lämpligt att ta någon positiv ställning till yr- kanden om sänkning
            av rösträttsåldern under 21-årsåldern med mindre spörsmålet om
            en sänkt myndighetsålder dessförinnan undersökts. Med hänvisning
            till det anförda hemställes, att riksdagen måtte besluta att i
            skrivelse till Kungl. Maj:t begära en utredning med uppgift att
            undersöka förutsätt- ningarna för en sänkning av den nuvarande
            myndighets- åldern.
          </p>
          <p xml:id="i-5FAD8qXmsKu2cV7U8MNoWu" type="date">
            Stockholm den 26 januari 1963
          </p>
          <div xml:id="i-QJVf3BFd6pYQDLSYpGT9aw" type="signatureBlock">
            <p who="i-LqZVb6hLZp6CQ14f85xa4x" type="signature">
              Birger Lundström
            </p>
          </div>
        </div>
      </div>
    </body>
  </text>
</TEI>
