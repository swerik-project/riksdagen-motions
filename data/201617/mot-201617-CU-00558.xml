<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-00558">
  <teiHeader>
    <fileDesc>
      <titleStmt>
        <title>Regelförenkling för småskalig vattenkraft</title>
        <author corresp="i-LGuxQcep33nPWKPbzHtqsR i-S1jBpohzgG7cgcBjfgN1Fb">av Cecilie Tenfjord-Toftby och Sten Bergheden (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:558 av Cecilie Tenfjord-Toftby och Sten Bergheden (båda M)</title>
          <idno type="rdwebb">H402558</idno>
          <rs type="number">558</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H402558/text</ref>
          <ref type="dokument_url_html">http://data.riksdagen.se/dokument/H402558</ref>
          <ref type="dokumentstatus_url_xml">http://data.riksdagen.se/dokumentstatus/H402558</ref>
          <ref type="docx">http://data.riksdagen.se/fil/5E6FB535-1974-4A7B-A8C8-BAE884B1A292</ref>
          <ref type="pdf">http://data.riksdagen.se/fil/656DFB34-41A9-4689-8B42-0753793A15AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord-Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-59wvKwaALVRKGBEfyXSqpd" type="signed"/>
        <correspContext corresp="i-59wvKwaALVRKGBEfyXSqpd">
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-EdmWtAkhxJjhARHChVNhHN" type="submitted">
          <date when="2016-09-30"/>
          <time when="15:13:53"/>
        </correspAction>
        <correspAction xml:id="i-7ZVQ1z7DsNsCCEQTJZfhq1" type="reviewed">
          <date when="2016-10-03"/>
          <time when="16:15:57"/>
        </correspAction>
        <correspAction xml:id="i-Y6sHAg4TVaC2t74FA8zKJb" type="referred">
          <date when="2016-10-14"/>
        </correspAction>
        <correspAction xml:id="i-Y5HEWgqg9ojD7pzpVxiUDz" type="assigned">
          <date when="2018-06-13"/>
          <time when="16:46:56"/>
        </correspAction>
        <correspContext corresp="i-Y5HEWgqg9ojD7pzpVxiUDz">
          <ref type="assignedTo">Civilutskottet</ref>
        </correspContext>
        <correspAction xml:id="i-9pj3bhRbtQva1nPkqQFogW" type="behandlas_i"/>
        <correspContext corresp="i-9pj3bhRbtQva1nPkqQFogW">
          <ref type="uppgift">2017/18:CU13</ref>
          <ref type="ref_dok_id">H501CU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU13</ref>
          <ref type="ref_dok_titel">Hushållning med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5snByCEmmUM1Dcpy8Q4TBW" type="behandlas_i"/>
        <correspContext corresp="i-5snByCEmmUM1Dcpy8Q4TBW">
          <ref type="uppgift">2017/18:CU31</ref>
          <ref type="ref_dok_id">H501CU31</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU31</ref>
          <ref type="ref_dok_titel">Vattenmiljö och vattenkraft m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3MTMuKAmuyDRcSxyTsQFoN" type="motHeader">
        <div xml:id="i-5T1GKXE9Ar9RYjyvGwzu66" type="motTitle">
          Motion till riksdagen 2016/17:558 av Cecilie Tenfjord-Toftby
          och Sten Bergheden (båda M) Regelförenkling för småskalig vattenkraft
        </div>
      </div>
      <div xml:id="i-MTAXfPKXyCviWm1S3DtpTq" type="motBody">
        <div xml:id="i-Pp4MLWUNRWe42MdHWpCHHc" type="motProposal" subtype="förslag">
          <head xml:id="i-VrgVvyhhczVAjTXx5LkeWQ">
            Förslag till riksdagsbeslut
          </head>
          <list xml:id="i-ShYwuawCKbsMb44k3WukV5" style="ol">
            <item xml:id="i-8hE87uB9sSm7z4GNbHH5Ro">
              Riksdagen ställer sig bakom det som anförs i motionen om att
              regeringen snarast bör göra en översyn av tillsynsavgifter och
              de ekonomiska förutsättningarna för den enskilde verksamhetsutövaren
              att klara av den juridiska processen och de krav på förbättringar
              som ett nytt tillstånd kräver, och detta tillkännager riksdagen
              för regeringen.
            </item>
            <item xml:id="i-P4PpYPzHxSfGKDat81YCAN">
              Riksdagen ställer sig bakom det som anförs i motionen om att
              bevara viktiga värden som klimatsmart elproduktion, stora kulturvärden,
              möjlighet för en levande landsbygd och självklart även värna och
              förbättra den biologiska mångfalden, och detta tillkännager riksdagen
              för regeringen.
            </item>
            <item xml:id="i-8NYYhY8Npy3k5SPg3NfYne">
              Riksdagen ställer sig bakom det som anförs i motionen om att
              rätt till ersättning för verksamhetsinskränkning bör gälla även
              verksamheter med tillstånd äldre än miljöbalken och tillkännager
              detta för regeringen.
            </item>
            <item xml:id="i-5VTrKUUfAmACPPKRPxfB8x">
              Riksdagen ställer sig bakom det som anförs i motionen om att
              det som framkommer i Energikommissionens ramöverenskommelse om
              att en avvägning ska ske så att föreläggande fortfarande är miljömässigt
              motiverat, och detta tillkännager riksdagen för regeringen.
            </item>
            <item xml:id="i-Tc4cGcCP6Pdg7Dye54KXnB">
              Riksdagen ställer sig bakom det som anförs i motionen om att
              i enlighet med Energikommissionens ramöverenskommelse ska en översyn
              av regelverket för småskalig vattenkraft ske, och till dess att
              översynen är gjord bör ett moratorium införas för tillståndsprövning
              av befintliga mindre vattenverksamheter, och detta tillkännager
              riksdagen för regeringen.
            </item>
          </list>
        </div>
        <div xml:id="i-Fb4892hVa74rYQ8CQQ25uT" type="motContent">
          <head xml:id="i-36do1itcQZ4mECtug1P4gL" type="h1">
            Motivering
          </head>
          <p xml:id="i-UHYCW6E33jPMPEQqDg5MwW">
            Det uppskattas att det finns cirka 2 000 vattenkraftverk, varav
            det endast är cirka 200 som producerar 10 MW eller mer. Cirka
            1 700 är småskaliga med effekt under 1,5 MW; dessa svarar för
            2,6 procent av den årliga vattenkraften.
          </p>
          <p xml:id="i-G4oXDajhiMh3x2gbBspko7">
            Cirka 3 800 vattenkraftverk och regleringsdammar bedöms sakna
            tillstånd enligt vattenförordningen (VF), äldre vattenlagen (ÄVL),
            vattenlagen (VL) och miljöbalken (MB) – sannolikt fler. Cirka
            3 700 har tillstånd enligt dessa lagar (kan även röra sig om gamla
            privilegiebrev, urminnes hävd osv.).
          </p>
          <p xml:id="i-WGVvZ43vLfwBTYA1hYDoJ6">
            Det anges olika siffror för vad en tillståndsprövning kan tänkas
            kosta men det är uppenbart att det för småföretagare, föreningar
            och enskilda kan komma att röra sig om ganska stora belopp.
          </p>
          <p xml:id="i-BjZKS5AJwiV8JdCMDrXnN9">
            Den småskaliga vattenkraften kan synas försumbar i den totala
            elproduktionen i Sverige, men har desto större betydelse för många
            av de samhällen där verksamheten bedrivs. I dagens politiska Sverige
            görs gällande att den småskaliga, förnybara elproduktionen är
            viktig inte minst för att öka delaktigheten i omställningen till
            ett koldioxidsnålt energisystem. Detta verkar just nu inte gälla
            vattenkraften, där bara biologisk mångfald är av betydelse vid
            länsstyrelsernas tillståndsprövningar. Klimataspekt, verksamhetens
            sociala och kulturella betydelse är inte med i bedömningsunderlaget.
          </p>
          <p xml:id="i-7U2i8bDxZYSpzpTqhu1qdz">
            Att verksamheter i dagens Sverige ska ha tillstånd enligt gällande
            lagstiftning är självklart, så också med den småskaliga vattenkraften.
            Utmaningen är att den tillståndsprövning som just nu bedrivs av
            våra länsstyrelser, uppfattas som orimlig då hänsyn bara tas till
            den biologiska mångfalden och inte till värden som verksamhetens
            klimatnytta, äldre kvarnar och anläggningars kulturella betydelse
            och den faktiska nyttan anläggningarna har för de små samhällen
            de finns i.
          </p>
          <head xml:id="i-JyYNddkafmiQMxebpVGva8" type="h2">
            Två exempel från dagens Sverige: Vänga kvarn – Vänga byalag
          </head>
          <p xml:id="i-4KMrrXvEiAUEHE9sVHTTCw">
            Vänga kvarn ägs och drivs av en ideell förening – Vänga byalag,
            och beskriver sin verksamhet kort som: Vänga kvarn – historia
            och kafé i lockande kombination
          </p>
          <p xml:id="i-4r3oBfH3KEf6BVQJW56kBK">
            ”Vänga kvarn, som ligger vid Säveån en mil norr om Borås, uppfördes
            1860. Den är ett exempel på hur en kvarn både kan bevaras och
            utvecklas tack vare ägarens förmåga och intresse av att berätta
            om kvarnnäringens historia. Den gamla kvarnen, som också inrymmer
            ett kafé, är idag en attraktion och drar till sig mellan 20 000
            och 30 000 besökare per år.” Författad av Lena Bergman, Bebyggelsehistoria,
            utgiven i nummer 2/2007. Elproduktionen från Vänga kvarn går till
            det egna hushållet och till att driva den gamla kvarnen. Uppströms
            från kvarnen finns naturreservatet Vänga mosse. Föreningen är
            fullt införstådd med att den ska söka tillstånd för sin verksamhet,
            men är oroad över utfallet. Hur ska den klara av tillståndsprocessens
            ekonomiska kostnader, vilka krav kommer att ställas och vad händer
            med de kulturhistoriska värden och Vänga mosse om tillstånd inte
            beviljas?
          </p>
          <head xml:id="i-isRLRXjBQhdqDoug7pUWX" type="h2">
            Elproduktion och sågverk
          </head>
          <p xml:id="i-YQWYUbTo3ZtUSzLtfPAWm7">
            I en liten ort i Västsverige produceras el i ett kraftverk som
            under fyra generationer har ägts och sköts av samma familj. Själva
            vattenverksamheten kan härledas mer än tre hundra år tillbaka.
            Elen från kraftverket används för att driva en såg dit bygdens
            bönder kommer med sitt skogsvirke. Uppströms från dammen finns
            tätorten som för bara några år sedan fick statliga medel för att
            bygga ett promenadstråk runt den lilla sjön som vattenkraftsanläggningen
            skapat.
          </p>
          <p xml:id="i-Q3eSNzxbifwKFPzyfSqJmB">
            Inkomsterna från elproduktionen är ringa, men betydelsen för
            traktens bönder, en levande landsbygd, sjön som det lilla samhället
            finns vid och för familjen som i generationer har skött verksamheten
            är desto större.
          </p>
          <p xml:id="i-LPqY6eURT7F74ZbxTGVUiq">
            Ägarna ställer frågan: Finns det inga andra värden som bör tas
            hänsyn till än den biologiska mångfalden? Hur kommer det sig att
            en verksamhet som staten bara för några år sedan ansåg var viktig
            för Sverige i dag beskrivs som miljöförstöringar? Hur har staten
            tänkt sig att vi ska klara den ekonomiska utmaningen som en rättsprocess
            kräver?
          </p>
          <p xml:id="i-KDuzfWzEFxgnwjTZUYsuoE">
            Just nu pågår implementeringen av vattendirektivet beskrivs i
            SOU 2013:69 Ny tid – ny prövning.
          </p>
          <head xml:id="i-HeQ6ex2NrKjs5c3GR58tJ" type="h2">
            Utredningen i korthet
          </head>
          <p xml:id="i-XYcxdmUj7z31tHhsMVwrtn">
            Ny prövning av tidigare tillstånd: Utredningen föreslår ett system
            med ny prövning av de tillstånd som har meddelats före MB:s ikraftträdande
            och de äldre rättigheter som alltjämt har rättskraft. Bestämmelserna
            är att se som övergångsbestämmelser eftersom de innebär en anpassning
            av tidigare tillstånd och rättigheter till MB:s krav. Enligt utredningens
            bedömning är det nödvändigt att åstadkomma ett system som möjliggör
            för tillsynsmyndigheterna att ställa krav på att alla äldre anläggningar
            och verksamheter bedrivs i enlighet med gällande rätt. Förslaget
            omfattar i nuläget inte all vattenverksamhet, utan endast tillståndspliktiga
            vattenregleringar, vattenbortledningar och vattenöverledningar
            samt för sådana verksamheter utförda vattenanläggningar. Även
            sådana tillståndspliktiga vattenverksamheter och anläggningar
            som har tillkommit före MB:s ikraftträdande och som vid sin tillkomst
            inte var tillståndspliktiga omfattas.
          </p>
          <p xml:id="i-Neh7JsjGKTKDPBVyLtQazy">
            Prioriteringar: Havs- och vattenmyndigheten får i uppdrag att
            i samråd med Kammarkollegiet och Energimyndigheten ta fram vägledande
            riktlinjer för vilka verksamheter och anläggningar som ska prioriteras
            i denna prövning. Med stöd av vägledningen ska sedan länsstyrelserna
            besluta vilka verksamheter och/eller anläggningar som behöver
            tillstånd enligt MB och förelägga dessa verksamhetsutövare eller
            de som ansvarar för anläggningarnas underhåll att söka tillstånd.
          </p>
          <p xml:id="i-UAzz1pfZ9DAsF8dz1vep9r">
            Rådighetsinskränkning och ersättningsrätt: En ersättningsbestämmelse
            införs i 19 g § MB. Bestämmelsen ger innehavare av tillstånd till
            vattenanläggning och den vattenverksamhet som bedrivs vid anläggningen
            rätt till ersättning, om tillståndsprövningen enligt 19 a § innebär
            att det allmänna inskränker den tidigare medgivna användningen
            av mark eller byggnad så att pågående markanvändning inom berörd
            del av fastigheten avsevärt försvåras eller upphör. Ersättning
            ska betalas endast om det vid en avvägning mellan det allmännas
            och den enskildes intressen inte framstår som rimligt att den
            enskilde själv får bära kostnaderna för ingreppet. Staten ska
            ersätta den enskilde med skäligt belopp. Bestämmelsen gäller även
            innehavare av laglig förklarad vattenanläggning och vattenverksamhet
            samt innehavare av sådan särskild rättighet att förfoga över vattnet
            som avses i 2 kap. 41 § ÄVL. Utredningen föreslår att bestämmelsen
            endast ska gälla under en övergångstid om tio år. Detta ger verksamhetsutövaren
            och/eller anläggningens ägare skälig tid att anpassa sin verksamhet
            och sina investeringar efter det nya kravet på tillstånd enligt
            MB. (Gäller detta även vattenkraftsanläggningar utan tillstånd
            enligt MB.)
          </p>
          <p xml:id="i-HrSn3Ap3HEnzsenrmwjQQJ">
            Parallellt med implementeringen av vattendirektivet, bör man
            göra en översyn av tillsynsavgifter och de ekonomiska förutsättningarna
            för den enskilde verksamhetsutövaren att klara av den juridiska
            processen och de krav på förbättringar som ett nytt tillstånd
            kräver. Detta för att inte göra det orimligt, på gränsen till
            ekonomiskt omöjligt för den enskilda verksamhetsutövaren att göra
            rätt för sig och därigenom bevara viktiga värden som klimatsmart
            elproduktion, stora kulturvärden, möjlighet för en levande landsbygd
            och självklart även värna och förbättra den biologiska mångfalden.
          </p>
          <p xml:id="i-ATtFUNXLVrGn9UtnK2yD2w">
            Detta bör ske skyndsamt för att inte stora värden ska gå förlorade.
            Länsstyrelsernas just nu pågående tillståndsprocesser uppfattas
            som rättsosäkra och orimligt kostsamma. Om inte detta kan genomföras
            skyndsamt, bör ett moratorium av länsstyrelsernas pågående tillsynsprocesser
            övervägas till dess att förbättringar av tillståndsprocessen är
            genomförd.
          </p>
          <p xml:id="i-WgygvvaDE6XmrL5K5YUn6Y">
            Innan föreläggande om ny prövning bör länsstyrelserna göra någon
            form av avvägning så att ett föreläggande fortfarande anses miljömässigt
            motiverat även efter en sammanvägd bedömning av miljönyttan och
            klimatnyttan, där hänsyn tas till att inte begränsa produktionen
            av hållbar och förnybar energi samt möjligheten till elsjälvhushållning,
            samt hot mot kulturhistoriska värden.
          </p>
          <p xml:id="i-RKmGApnJmJL3WSTTcz1JDb">
            Denna preliminära prövning finansieras inom länsstyrelsernas
            befintliga ram.
          </p>
          <p xml:id="i-F4LcaRJE2F7SnoibFUPtZe">
            Endast om det kan anses vara motiverat utifrån dessa hänsynstaganden
            bör länsstyrelserna utfärda föreläggande. Därutöver krävs en enhetlig
            bedömning av länsstyrelser i hela landet för att garantera rättssäkerhet
            och förutsebarhet.
          </p>
          <p xml:id="i-F3HQvbNbRdid2xhm2g64ch">
            Om prioritering i utredningen: Skrivningar om prioritering av
            vilka verksamheter som behöver tillstånd finns i SOU 2013:69 s.
            212 ff.
          </p>
          <p xml:id="i-CizNAs3gkeXmHifjGvmxAh">
            Om klimataspekten i utredningen: Utredningen har också framfört
            möjligheten för Energimyndigheten att peka ut områden av riksintresse
            för energiproduktionen. ”Energimyndigheten har i dagsläget inte
            utpekat några områden av riksintresse för produktion av förnybar
            energi, jfr 3 kap. 8 § MB. Energimyndigheten bör därför ges i
            uppdrag att föreslå vilka vattendrag som är av sådant riksintresse
            och detta bör naturligtvis beaktas vid prioriteringen.” SOU 2013:69
            s. 223.
          </p>
          <head xml:id="i-4qB8Vozny4vpHNn1Fi1pve" type="h2">
            Energikommissionen
          </head>
          <p xml:id="i-TpPFbatarbg1FdoCr9RMwK">
            För att möta Sveriges framtida energiutmaningar både i produktionsleden
            och i konsumtionsleden bildades den parlamentariska Energikommissionen.
            Den 10 juni 2016 presenterade Energikommissionen en ramöverenskommelse
            som innefattar framtidsfrågor inom kärnkraft, nytt förnybart och
            befintlig vattenkraft. I överenskommelsen finns även skrivningar
            om Sveriges vattenverksamhet:
          </p>
          <list xml:id="i-X4upkQkRQPbMbDZnyXR3GU" style="ul">
            <item xml:id="i-XUuNjjbLCqidndw8yQDJxH">
              Sverige ska leva upp till EU-rätten och dess krav på vattenverksamheter.
            </item>
            <item xml:id="i-AQMaFAzdogEqk5WYg19L2X">
              Sverige ska ha moderna miljökrav på svensk vattenkraft, men där
              prövningssystemet utformas på ett sätt som inte blir onödigt administrativt
              och ekonomiskt betungande för den enskilde i förhållande till
              den eftersträvade miljönyttan.
            </item>
            <item xml:id="i-KHQEpbTHWXQQYeU7CSU1cG">
              Reglerna för omprövning av vattenverksamheter som vattenkraftverk
              och dammar bör förenklas så långt det är möjligt med hänsyn till
              behovet av att säkerställa en hållbar utveckling där våra vattenresurser
              inte kan betraktas som vilken resurs som helst.
            </item>
          </list>
          <p xml:id="i-Poiqj2uU2DQJVow5kD7qwD">
            Skrivningarna i överenskommelsen kan säkra den framtida småskaliga
            vattenkraften i Sverige, men då måste regeringen prioritera arbetet
            med att ta fram ett regelverk som är hållbart för både miljön,
            klimatet och den enskilda verksamhetsutövaren. För att inte skapa
            större misstro kring rättssäkerheten bör regeringen se till att
            pausa de pågående tillståndsprocesserna tills dess att ett nytt
            regelverk är på plats.
          </p>
        </div>
        <div xml:id="i-Jrf7EJk85RApSHndL1PF7w" type="signatureBlock">
          <list xml:id="i-6uzEbXr3pC9dxbBp5mjuC9">
            <item xml:id="i-9k4uPjoLXpuqokwCatYPWx" type="signature">
              Cecilie Tenfjord-Toftby (M)
            </item>
            <item xml:id="i-J86UZ3HRLrbMxMqci2dMyy" type="signature">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
