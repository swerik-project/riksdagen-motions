<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__664/mot_1963__ak__664-001.pdf"/>
      <div type="motHeader" xml:id="i-PS66c7aKmuV8aS2zpN1KcB">
        <div type="motTitle" xml:id="i-YEnD19wmypVpcFuMhWUdnp"/>
        <div type="motSubmissionInfo" xml:id="i-A2EdQoVnwS6LfiW7HBpGap"/>
      </div>
      <div type="motBody" xml:id="i-3M9KsadW3VLTkYphSqX3AN">
        <div xml:id="i-149XFivUXrF3YxBShzmUMQ">
          <p xml:id="i-2M7MyBi9nZG2D8ea4AYNUz">
            Nr 664—0668 Motioner i Andra kammaren, nr 664 år 1963 1
          </p>
          <p xml:id="i-FZo9t7YEmSF3t6SXyUFmUW">
            Nr 664
          </p>
          <p xml:id="i-E3NwRPfk9onGcxfYhXMUAd">
            Av fröken Wetterström m. fl., om vissa åtgärder till stöd för
            barnfamiljer, m. m.
          </p>
          <p xml:id="i-2f6EvfAuv4UuMUBidjFDh8">
            (Lika lydande med motion nr 549 i Första kammaren)
          </p>
          <p xml:id="i-H7CwtR5hQJQ3NXMJ8bR1aW">
            Sett från konservativ synpunkt är familjen att betrakta som en
            samhäl- lets grundpelare. Trots att en del av familjens tidigare
            funktioner och upp- gifter förändrats talar starka skäl alltjämt
            för att familjen på allt sätt skall ställas i förgrunden och för
            att familjebanden i möjligaste mån skall stärkas. Under senare
            år har miljöns betydelse för individens framtida ut- veckling
            och inställning till samhället kommit att alltmer betonas. Det
            har t. ex. visat sig att s. k. missanpassad ungdom inte sällan
            kommer från splittrade eller ofullständiga hem utan fasta normer.
            Det är därför viktigt att allt göres för att våra ungdomar skall
            få växa upp i så god miljö som möjligt. Bästa garantien för detta
            är ett gott hem. Barnens relationer till föräldrarna — båda föräldrarna
            — är med all sannolikhet av central be- tydelse. En redan tidigt
            insatt upplysningsverksamhet rörande äktenskapet och föräldraskapet
            är därför angelägen. Ungdomar av båda könen bör in- gående — helst
            redan under skoltiden — förberedas för föräldraskapet. Även om
            huvudansvaret för barnens fostran bör ligga på föräldrarna har
            skolan en ytterst betydelsefull uppgift att fylla när det gäller
            att dana våra barn och ungdomar till samhällsnyttiga medborgare.
            Kontakten mel- lan hem och skola är av utomordentlig betydelse
            och bör ytterligare vidgas. Lärarna bör därför beredas större
            möjligheter att upprätthålla denna kon- takt. Måhända kan det
            sägas, att familjemedlemmarna numera tillbringar allt mindre tid
            i bostaden. Trots detta — eller kanske på grund därav — måste
            det ställas allt större krav på bostadens utformning. Den ökade
            takten på arbetsplatser och i skolor nödvändiggör en bostad som
            ger fullständig vila och avkoppling, samtidigt som den ger ökat
            utrymme för läxläsning, fri- tidssysselsättning etc. Familjemedlemmarnas
            inbördes relationer har förändrats. I och med att hemarbetet blivit
            alltmer rationaliserat har allt fler kvinnor kunnat söka arbete
            utanför hemmet, samtidigt som tillfällena härtill blivit allt
            fler, sär- skilt i tätorterna. Fler och fler unga kvinnor skaffar
            sig också en egen yrkesutbildning och vill gärna på något sätt
            efter äktenskapets ingående upprätthålla kontakten med yrkeslivet,
            ofta samtidigt med att de fyller funktionen som moder. Under senare
            år har en intensiv debatt förts kring frågan om vilka sam-
          </p>
          <p xml:id="i-BLB57MfNpxbxTn2iYUthyy">
            1 Bihang till riksdagens protokoll 1963.4 saml. Nr 664—0668
          </p>
          <pb facs="riksdagen-motions-pdf/data/1963/mot_1963__ak__664/mot_1963__ak__664-002.pdf"/>
          <p xml:id="i-4c9oUEybiXiC6sp2WmGK3w">
            2 Motioner i Andra kammaren, nr 664 år 1963
          </p>
          <p xml:id="i-Gx7XJCHSUUWnQXY6b7R23W">
            hälleliga åtgärder som kunde erfordras för underlättande av den
            gifta mo- derns val mellan hemarbete och förvärvsarbete. Samhällets
            insatser har emellertid hittills ensidigt varit inriktade på en
            utbyggnad av den subven- tionerade sambhällsservicen på barntillsynens
            område. Detta anser vi inte vara en tillfredsställande utveckling.
            Den gynnar nämligen främst de mindre familjerna och den moder
            som efter en kort hemmaperiod vill återgå till förvärvslivet,
            och tar endast sikte på tillsyn utanför hemmet. Några mot- svarande
            förmåner för den moder som vill ha barntillsynen förlagd till
            det egna hemmet har inte förelegat. Ett stort antal kvinnor är
            utan tvekan inriktade på att så länge som möjligt själva omhänderha
            vårdnaden av sina barn men vill ändå uppe- hålla viss kontakt
            med sitt yrke för att efter en viss hemmaperiod åter- vända till
            förvärvslivet. Ökade möjligheter till deltidstjänster skulle här
            vara av betydelse liksom anordnandet av flera reaktiveringskurser
            för underlät- tandet av återanpassningen till arbetsmarknaden.
            Vetskapen om sådana möjligheter skulle ej blott ge de unga mödrarna
            trygghet för att deras yrkesutbildning ej vore bortkastad utan
            även öka de unga flickornas ambi- tioner att utbilda sig för viss
            yrkesverksamhet.
          </p>
          <p xml:id="i-CHebsiKm9WfrqkQpz6rWN7">
            Bostadsfrågan Av central betydelse för samhällets familjepolitik
            är att det finns tillgång till välplanerade rymliga och bra bostäder.
            Den av statsmakterna reglerade bostadsmarknaden har inte kunnat
            tillgodose dessa önskemål. även om bostadsproduktionen under senare
            år legat på en hög nivå, är bristen på bostäder mycket stor. Ungdomar
            som önskar gifta sig måste ofta vänta i flera år innan de kan
            få egen bostad. Ett lika allvarligt problem är trångboddheten,
            som inte sällan är en bi- dragande orsak till familjebandens upplösning
            och som med all sannolikhet påverkar befolkningsutvecklingen i
            oförmånlig riktning. Den försvårar även såväl ungdomens fostran
            som fritidsproblemens lösning och kan därigenom bidraga till ungdomsbrottslighetens
            ökning. Då ungdomar inte kan samla sina kamrater i sitt hem, drivs
            de ofta ut på gator och kaféer. Hemmet och familjen förlorar härigenom
            sin betydelse som personlighetsdanare och normgivare. Det råder
            inget tvivel om att när kontakten med hemmet icke fungerar tillfredsställande
            det lätt uppkommer en snedvriden gängbildning bland ungdomen.
            Vid samhällsplaneringen måste man i större utsträckning än hittills
            skeit ta hänsyn till barnfamiljernas behov. Den nuvarande bostadsproduktionen
            är huvudsakligen inriktad på höghusbebyggelse. Gjorda undersökningar
            vi- sar emellertid att sådan bebyggelse inte är någon god bostadsmiljö
            för barnen. För en barnfamilj är en bostad i bottenplan den lämpligaste
            bostadsfor- men. Småhusbebyggelsen måste därför ökas väsentligt.
            Kommunerna har här en viktig uppgift att fylla. Genom att öka
            tillgången på planlagd tomtmark för villabebyggelse kan de stimulera
            bostadssökande att spara till egnahem.
          </p>
          <pb facs="riksdagen-motions-pdf/data/1963/mot_1963__ak__664/mot_1963__ak__664-003.pdf"/>
          <p xml:id="i-B6NdzCY6qkfR8UfGnacK73">
            Motioner i Andra kammaren, nr 664 år 1963 3
          </p>
          <p xml:id="i-Anfh1YsmmEFJKbym6fWmBm">
            Vissheten om att det finns god tillgång på mark där bebyggelse
            kan ske utan dröjsmål, kommer att i och för sig verka sparstimulerande.
            Där ändock även flerfamiljshus måste byggas, bör planeringen ske
            på så- dant sätt att miljön blir mera familjevänlig än för närvarande.
            Även om den ökande biltätheten ställer större krav på parkeringsområden
            o. d., får detta inte inkräkta på barnens behov av lekplatser,
            parker och andra grönområ- den. Vid planeringen bör man också
            eftersträva att åtminstone en sida av huset vetter mot bilfritt
            område, där modern kan släppa ut sitt barn utan att behöva ängslas
            för att det skall råka ut för bilolyckor.
          </p>
          <p xml:id="i-N3aqN6Sj5X1FuuzEMauPQU">
            Barntillsynen
          </p>
          <p xml:id="i-SwqeefD6FxaUJF4FEzU7vK">
            Under de senaste decennierna har antalet förvärvsarbetande gifta
            kvin- nor kraftigt ökat i antal. Åtskilliga skäl talar för att
            behovet av kvinnlig arbetskraft under de närmaste åren kommer
            att ytterligare ökas. En kon- fliktsituation har härigenom uppkommit
            mellan arbetsmarknadens krav på kvinnlig arbetskraft och barnens
            behov av kvalificerad vård och tillsyn. Man får här inte bortse
            från att det är under en relativt begränsad tid av en kvinnas
            liv som hon behövs i hemmet för barnens skull och ej heller från
            att större delen av de kvinnliga arbetskraftsresurserna finns
            bland gifta kvinnor med något äldre barn. Dock är förvärvsarbetet
            för många kvin- nor med minderåriga barn en ekonomisk nödvändighet.
            Det gäller här att på ett så tillfredsställande sätt som möjligt
            söka lösa problemen utan att familjerna behöver bli lidande. Samhällets
            åtgärder på barntillsynens område har hittills främst inrik- tat
            sig på daghem och eftermiddagshem. Även om behovet av sådana hem
            är obestridligt, icke minst för ensamstående mödrar, och även
            om vården där får anses vara av hög kvalitet, kan den i allmänhet
            inte mäta sig med den vård barnet kan ges i det egna hemmet. Daghemsverksamheten
            bör inte gynnas så ensidigt som nu sker, utan fa- miljerna bör
            ges större valmöjligheter för barntillsynens ordnande. Inte minst
            samhällsekonomiska skäl talar härför. Den verkliga totalkostnaden
            för en daghemsplats är omkring 20 kr. per dag och barn, i nybyggda
            dag- hem ofta högre. Då det redan nu råder stor brist på kvalificerad
            personal, bl. a. på grund av otillräckliga löner, finns ej anledning
            förmoda att kostna- derna skall kunna nedbringas. "För många barn
            är familjedaghemmen en betydligt bättre vårdform än institutionsvården.
            Man bör därför eftersträva att få fram fler familjedag- hem, Vi
            är medvetna om att detta kan stöta på vissa svårigheter. För det
            första är ersättningen till familjedaghem relativt låg, även om
            ersättnings- beloppet varierar i olika kommuner. För det andra
            kräver en utökad verk- samhet vidgade inspektionsuppgifter för
            att kvaliteten även framgent skall kunna upprätthållas. För det
            tredje krävs omsorgsfulla åtgärder från de kommunala myndigheternas
            sida för att stabilisera familjedaghemsverk- samheten och därigenom
            undvika alltför många familjedaghem av tillfällig karaktär. Här
            berörda problem torde dock kunna lösas om intresse och vilja finnes.
          </p>
          <pb facs="riksdagen-motions-pdf/data/1963/mot_1963__ak__664/mot_1963__ak__664-004.pdf"/>
          <p xml:id="i-Us1rDH5VUF734veDh2w8Ec">
            4 Motioner i Andra kammaren, nr 664 år 1963
          </p>
          <p xml:id="i-6kYxAa9Uhmg7AHDcgZEQew">
            Under senare år har lekskolorna utbyggts ganska betydligt. Vi
            vill ifråga- sälta om inte en ännu kraftigare utbyggnad bör ske.
            Lekskolor i kombina- tion med grannhjälp möjliggör deltidsarbete
            för många mödrar med små barn. Lekskolornas pedagogiska värde
            är också obestridligt. Då en proposition om daghem m. m. har aviserats
            till vårriksdagen sak- nar vi anledning att nu ställa något yrkande.
          </p>
          <p xml:id="i-4QphYRUWqQwPJo3MwVz4ht">
            Deltidstjänster för kvinnor Inom många yrken har det under senare
            år rått brist på arbetskraft, sam- lidigt som det funnits en stor
            arbetskraftsreserv främst bland husmödrar- na. Dessa har av olika
            skäl inte sökt inträde eller återinträde i förvärvslivet. Huvudskälet
            torde vara svårigheten att kombinera hemarbete och barntill- syn
            med förvärvsarbete på heltid. Däremot är deltidstjänsterna mycket
            efter- frågade. Både inom den statliga och inom den enskilda arbetsmarknaden
            är emellertid antalet deltidstjänster förhållandevis litet. Det
            vore önskvärt om arbetsgivarna visade ett större intresse för
            att tillmötesgå den ökade efter- frågan på deltidstjänster. Staten
            som arbetsgivare bör härvidlag gå före.
          </p>
          <p xml:id="i-CxfwDWkLdDJqrjWxXVfJQs">
            Rätt till ledighet för vård av sjuka barn och äldre anhöriga
            Ensamstående förvärvsarbetande med barn samt förvärvsarbetande
            för- äldrar ställs ofta inför stora problem, när barn på grund
            av sjukdom ej kan lämnas till daghemmet och ej heller hjälp i
            hemmet står att få. Det kan vara förståeligt som i vissa fall
            sker att modern själv nödgas sjukskriva sig, vilket bl. a. medför
            en snedvriden statistik i fråga om kvinnornas frånvaro- frekvens.
            En lösning av frågan vore att arbetsmarknadens parter träffade
            överens- kommelser om rätt till ledighet för vård av minderårigt
            sjukt barn samt om de eventuella löneavdrag som därvid kan tänkas
            bli aktuella. En annan vore att i sjukförsäkringslagen införa
            vissa bestämmelser om rätt till sjukpen- ning vid vård av minderårigt
            sjukt barn. Vi förutsätter att den år 1961 till- satta utredningen
            för översyn av nya sjukförsäkringslagen kommer att be- handla
            denna fråga. I avvaktan därpå avser vi inte att ställa något yrkande
            i förevarande avseende. Ytterligare en lösning synes vara att
            genom utbyggande av hemvårdarin- neinstitutionen öka möjligheterna
            till anskaffandet av en tillfällig vårdare av det sjuka barnet.
            Detta bör dock betraktas som en nödfallsåtgärd. I första hand
            bör barnet få vårdas av någon av föräldrarna. Ett liknande problem
            kan uppstå när det gäller vården av sjuk åldrig far eller mor.
            En liberal tillämpning av reglerna om tjänstledighet för den som
            har vårdnaden bör kunna medges under vissa förutsättningar. Sålunda
            bör styrkas i första hand att behovet av vård är påkallat, i andra
            hand att vård- möjligheter ej kan beredas vare sig i sluten eller
            öppen vård. För närvarande synes hinder ej föreligga mot att tjänstledighet
            i dylika fall inom den statliga sektorn medgives. Allmänna verksstadgan
            anger näm- ligen att tjänstledighet bör beviljas efter omständigheterna.
            Avgörandet lig-
          </p>
          <pb facs="riksdagen-motions-pdf/data/1963/mot_1963__ak__664/mot_1963__ak__664-005.pdf"/>
          <p xml:id="i-KQnz9r2QN6ZgEZZjtERXnE">
            Motioner i Andra kammaren, nr 664 år 1963 5
          </p>
          <p xml:id="i-HHnQtxbsHV3ZvE6X3Kmn94">
            ger sålunda i arbetsgivarens hand. Vi finner det därför önskvärt
            att Kungl. Maj:t rekommenderar de statliga verken att i möjligaste
            mån medgiva tjänst- ledighet utan löneförmån där ovan angivna
            stöd föreligger.
          </p>
          <p xml:id="i-9z928MubrbG5JST8ybQqLT">
            Pension till hemarbetande
          </p>
          <p xml:id="i-PKumCphEeW4kjKvr5HGX7Y">
            Rätt till tilläggspension grundas på inkomst av förvärvsarbete,
            som är an- tingen inkomst av anställning eller inkomst av annat
            förvärvsarbete. Genom denna bestämmelse utestänges den stora grupp
            som ägnar sig åt skötseln av hemmet från rätt till tilläggspension.
            Då det torde ställa sig ytterst svårt att i penningar uppskatta
            värdet av hemarbete måste andra vägar prövas för att lösa denna
            pensionsfråga. Allmänt sett måste det arbete som utföres i hemmet
            anses vara lika vär- defullt som det arbete som sker utanför hemmet
            mot lön. Den inkomst en make intjänar genom förvärvsarbete bör
            i princip anses tillkomma mannen och hustrun i samma utsträckning.
            Vid upprepade tillfällen har detta fram- hållits när det gäller
            beskattningen, och denna s. k. tudelningsprincip tillämpas nu
            på familjeinkomster upp till ca 25 000 kronor. Vi vill ifrågasätta
            om inte denna princip även skulle kunna tillämpas i fråga om rätt
            till pension enligt tilläggspensioneringen. Den intjänade pen-
            sionen skulle då tillkomma makarna gemensamt och en tudelning
            ske på så sätt att mannen och hustrun vardera tillerkändes hälften
            av pensionen. En sådan uppdelning kunde ske oavsett om endast
            en av makarna eller båda makarna intjänat pension genom förvärvsarbete.
            Mot det skisserade systemet kan invändas, att den efterlevandes
            pension i vissa fall skulle kunna bli lägre än för en ensamstående
            som intjänat sam- ma pensionspoäng. Problemet torde dock kunna
            lösas på så sätt att den som anses ha intjänat pensionen ej i
            något fall skall få en sämre pension än om han varit ensamstående
            under hela tiden. Vi är medvetna om att även en rad andra problem
            måste lösas innan ett system som det här skisserade kan införas.
            Vi vill därför föreslå, att en ut- redning snarast tillsättes,
            vilken utredning även bör undersöka om det finns andra vägar att
            lösa de hemarbetandes pensionsfråga.
          </p>
          <p xml:id="i-PKScaZnuYa7ZQ3P7JkULiG">
            Pensionspoäng till hemarbetande
          </p>
          <p xml:id="i-MvAQiFjwgHB4CwHFs6JGBN">
            Som tidigare framhållits saknas möjlighet för den som är enbart
            hemarbe- tande att intjäna egen pensionsrätt i ATP-systemet. Detta
            framstår som en olägenhet för den som efter flera års barnavårdan-
            de verksamhet i hemmet söker sig ut på arbetsmarknaden. En latent
            pen- sionsrätt borde kunna införas. En sådan pensionsrätt bör
            göras frivillig och baseras på försäkringsmäs- sigt beräknade
            avgifter. Någon värdering av hemarbetet torde ej vara erfor- derlig.
            En schablonmetod torde kunna användas på sätt som skett inom sjukförsäkringen.
            Vidare bör den tid som skall få tillgodoräknas för denna pensionsrätt
            be-
          </p>
          <pb facs="riksdagen-motions-pdf/data/1963/mot_1963__ak__664/mot_1963__ak__664-006.pdf"/>
          <p xml:id="i-PwXWZMVr8n77Le8KS8fnE5">
            6 Motioner i Andra kammaren, nr 664 år 1963
          </p>
          <p xml:id="i-8FzFdeiL8StLaFsndvH6Ms">
            gränsas till förekomsten av barn i förskoleåldern och fastställas
            till förslags- vis högst 15 år. Med hänsyn till dessa frågors
            komplicerade natur torde en utredning vara erforderlig.
          </p>
          <p xml:id="i-T3DvaAJYex6CVrQ1SXyzfD">
            Reaktiveringskurser
          </p>
          <p xml:id="i-H4hsvAG26o8bQjdWZkF7Es">
            Den rådande utvecklingen inom samhällets alla områden ställer
            större krav på arbetskraften än tidigare. Ofta är mer än ett uppfriskande
            av gamla kunskaper nödvändigt för att möjliggöra yrkesutbildade
            hemmakvinnors återanpassning till förvärvslivet, även om bortovaron
            varit relativt kortvarig. Då det är av stor vikt såväl för den
            enskilde som för samhället att denna yrkesutbildade arbetskraft
            tillvaratas, bör reaktiveringskurser i ökad om- fattning anordnas,
            där tillfälle ges till förnyelse av gamla yrkeskunskaper samt
            träning i användandet av nya tekniska hjälpmedel.
          </p>
          <p xml:id="i-8Nkt8DrezmYY1tBeYv9HAb">
            Skolundervisning i hemkunskap
          </p>
          <p xml:id="i-4NT6X3UPFzH9NyNiLrLzc3">
            Icke sällan torde barnen sakna kännedom om hemmets och familjebildan-
            dets problem. En utvidgning av undervisningen i familje- och hemkunskap
            framstår som ytterst önskvärd. Vad barnen därvid särskilt bör
            få insikt om är hemmets betydelse, dess ekonomi och samlevnadsproblemen
            över huvud taget. Då de naturliga familjebanden mellan familjen
            och mor- och farföräldrar alltmer kommit att försvagas bör i undervisning
            om familjekunskap även ingå ett moment om livets olika skeden.
            Förståelsen för de gamlas situation skulle därigenom ökas, vilket
            skulle vara en stor tillgång inte minst för ungdomen.
          </p>
          <p xml:id="i-9JuWQxjiDhVR6JiV78LNBJ">
            Barnfamiljer som ej kan utnyttja förhöjda orisavdrag I en partimotion
            från högerpartiet har förordats införandet av förhöjda ortsavdrag
            för barnfamiljerna. I motionen anföres att det endast undantags-
            vis skulle behöva förekomma att skattskyldig inte kan tillgodogöra
            sig det förhöjda ortsavdraget. Med hänsyn till inkomstutvecklingen
            talar onekligen starka skäl för nämn- da uppfattning. Vi vill
            emellertid hävda att — oavsett att de barnfamiljer som ej helt
            skulle kunna tillgodogöra sig förhöjda ortsavdrag kan komma att
            utgöra blott ett fåtal och oavsett att på en åtgärd på beskattningsområdet
            inte kan ställas andra krav än att den nedbringar skatten till
            noll — skäl kan tala för att man i samband med en sådan skattereform
            även beaktar för- hållandena för de barnfamiljer som ej kan utnyttja
            avdragen och på annat sätt tillgodoför dessa en förbättring av
            deras ekonomiska förutsättningar. Uppenbarligen kan detta inte
            ske på annat sätt än att dessa barnfamiljer tillföres bidrag.
            Den avvägning som i sådant fall behövde förekomma är emellertid
            av så komplicerad natur att vi inte är beredda att här framföra
            något konkret förslag. Vi vill erinra om en del av dessa komplikationer.
            Det gäller till en början att avgöra upp till vilket maximibelopp
            en kom-
          </p>
          <pb facs="riksdagen-motions-pdf/data/1963/mot_1963__ak__664/mot_1963__ak__664-007.pdf"/>
          <p xml:id="i-AbHqFAA6dL4qikZfJSohmQ">
            Motioner i Andra kammaren, nr 664 år 1963 V
          </p>
          <p xml:id="i-FLGJWkVUd253oK4UBL3HnN">
            pensation skulle utgå. Det skulle härvid inte räcka med att åberopa
            den lättnad i beskattningen som skulle erhållas genom det förhöjda
            statliga orts- avdraget, utan även den kommunala beskattningen
            måste komma in i bilden. Denna varierar emellertid högst väsentligt
            med hänsyn till det varierande uttaxeringsbehovet i kommunerna
            och skillnaden i skatteunderlag. Hänsyn finge också tagas till
            huruvida den skattskyldige delvis eller icke alls kun- nat utnyttja
            ortsavdragsförhöjningen. Avgörande härom skulle inte kunna fattas
            förrän taxeringen för visst år vore avslutad och fastställd. I
            fall då bestämmelserna om förlustutjämning komme till användning
            skulle saken ytterligare kompliceras. Hänsyn måste även tagas
            till att sociala bidrag liksom en del andra un- derstöd inte är
            skattepliktig inkomst. Såsom framgått av den undersökning som
            socialpolitiska kommittén gjort beträffande skattskyldiga med
            låg de- klarerad inkomst, ger deklarationen inte någon riktig
            bild av ifrågavarande skattskyldigas ekonomiska ställning. Mest
            betydelsefull från den enskildes synpunkt torde i detta fall vara
            att sjukpenning ehuru avsedd att kompen- sera visst inkomstbortfall
            inte kan beskattas. Andra dylika inkomster är barnbidrag och familjebostadsbidrag.
            För studerandes del kan erinras om att stipendier liksom den numera
            förekommande avskrivningen med 25 9 av vissa lån icke blir beskattade.
            För att utröna utformningen av ett system, avsett att i här förevarande
            fal! ge sådan kompensation som kan befinnas lämplig, bör enligt
            vår me- ning en utredning komma till stånd. Under åberopande av
            vad ovan anförts hemställes, att riksdagen måtte 1) i skrivelse
            till Kungl. Maj:t hemställa, a) att en allsidig utredning verkställes
            angående dels en uppdelning av tilläggspensionen mellan makar
            på sätt i mo- tionen anförts, dels möjlighet för hemarbetande
            förälder att tillhöra tilläggspensioneringen; b) att förutsättningarna
            för en utvidgning av undervis- ningen i hem- och familjekunskap
            undersökes; c) att en utredning företages rörande möjligheterna
            att ge barnfamiljer, som helt eller delvis ej kan tillgodogöra
            sig höjda ortsavdrag för barnfamiljer, en mot den ej utnyttjade
            ortsavdragshöjningen svarande förbättring; 2) i övrigt beakta
            vad i motionen anförts.
          </p>
          <p xml:id="i-EYy3r9XawqTngqUt3KoqqT">
            Stockholm den 26 januari 1963
          </p>
          <p xml:id="i-Cxpfzto2re1ek3QD6inpuW">
            Karin Wetterström Alf Wennerfors Astrid Kristensson
          </p>
        </div>
      </div>
    </body>
  </text>
</TEI>
