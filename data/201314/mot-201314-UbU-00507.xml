<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00507">
  <teiHeader>
    <fileDesc>
      <titleStmt>
        <title>Forskningsinsatser Sverige–Stasi–DDR</title>
        <author corresp="i-9xarzmckV5SS8EyJPN5b3x">av Hans Wallmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskningsinsatser Sverige–Stasi–DDR</title>
          <idno type="rdwebb">H102Ub507</idno>
          <rs type="number">Ub507</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub507/text</ref>
          <ref type="dokument_url_html">http://data.riksdagen.se/dokument/H102Ub507</ref>
          <ref type="dokumentstatus_url_xml">http://data.riksdagen.se/dokumentstatus/H102Ub507</ref>
          <ref type="doc">http://data.riksdagen.se/fil/6ECFD22A-7793-4F56-9B5E-272F8CBB1372</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AVfhp6PZwNZSpRsWCpw4Bk" type="signed"/>
        <correspContext corresp="i-AVfhp6PZwNZSpRsWCpw4Bk">
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction type="numbering" xml:id="i-5tYBJYrvNYE5ZRyyMLEiXz">
          <date when="2013-10-07"/>
        </correspAction>
        <correspAction type="submission" xml:id="i-EcnHjXxjwb4KoMDfLS6fBe">
          <date when="2013-10-04"/>
        </correspAction>
        <correspAction type="transfer" xml:id="i-Bv8vZonQCPYYVCH5mTFer1">
          <date when="2013-10-04"/>
        </correspAction>
        <correspAction type="assigned" xml:id="i-ADGbs5JwadewyjMefLAUok"/>
        <correspContext corresp="i-ADGbs5JwadewyjMefLAUok">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-FP3Gh54fRsvHVyjtfrcJjR">
            Förslag till riksdagsbeslut
          </head>
          <p xml:id="i-EP42VVzB44C7336jKhh8vi">
            Riksdagen tillkännager för regeringen som sin mening vad som
            anförs i motionen om initierandet av ett oberoende forskningsprojekt
            för en eller flera institutioner om DDR-regimens relationer med
            Sverige fram till Berlinmurens fall.
          </p>
        </div>
        <div type="motContent">
          <head type="h1" xml:id="i-Rs9xL5eS4zYYdYAgTy7nT2">
            Motivering
          </head>
          <p xml:id="i-HNPwZv4bPPA2LJZJNQRzkQ">
            I tidigare sammanhang har jag och andra väckt motioner och framfört
            önskemål om en bättre genomlysning av de mörka och skumma delar
            av svensk historia som utgörs av Stasis verksamhet i vårt land.
            Forskare som Birgitta Almgren har gjort storartade insatser för
            att bringa både sanning och sans till den svenska debatten.
          </p>
          <p xml:id="i-6DJsiEFcXoU4epJednPAMt">
            Sedan ungefär ett år tillbaka finns nu ett särskilt fokus riktat
            mot Svenska kyrkan sedan en präst och tidigare kyrkoherde avslöjats
            vara en av de mer aktiva Stasiinformatörerna i landet. På sina
            håll initieras nu forskning och granskning inom kyrkan. För en
            tid sedan publicerades ett öppet brev undertecknat av några av
            dem som fängslats och förföljts av DDR-regimen då de fångats in
            med hjälp av information från Sverige. De framförde en vädjan
            om förklaring.
          </p>
          <p xml:id="i-V7SH8exyBXq5Zmi52pw4PW">
            Professor Birgitta Almgren har med sina böcker och artiklar försökt
            teckna konturerna av diktaturens mekanismer. Hon har under 2009
            och 2011 kommit ut med två genomarbetade böcker om den östtyska
            säkerhetstjänsten Stasi i Sverige som visar på kontaktvägar och
            hur människor inom en mängd samhällssektorer låtit sig påverkas.
            Inte minst skolan och kulturen användes som DDR-statens spjutspetsar.
            Den senare volymen bygger på uppgifter hon fått tillgång till
            efter en dom i regeringsrätten, dock med kraftiga inskränkningar
            och begränsningar. Det handlar om ett viktigt arbete utfört av
            henne.
          </p>
          <p xml:id="i-2uNUgaj5coFBQSsSd2KSmg">
            DDR-statens påverkan och infiltration är något gemensamt för
            Norden. Det handlar om vår nutidshistoria. Av flera skäl är det
            också viktigt att forskarna i de olika länderna har tillgång till
            både egna arkiv och dem i grannländerna. Den svenska regeringen
            har också lagt fram en vitbok som varit föremål för kammardebatt.
          </p>
          <p xml:id="i-NkvkTxDXKTVQuThAqZ1sns">
            I grunden finns det åtminstone fyra goda skäl till öppenhet:
          </p>
          <list style="ol">
            <item xml:id="i-DiYF1aeWQNcpmwVgror8qA">
              Det handlar om att nu levande som pekas ut skall kunna tillbakavisa
              lögner.
            </item>
            <item xml:id="i-H6NNwcjnkbFKvrvnJxqQHK">
              Det skapar en möjlighet att sätta saker i sitt rätta sammanhang
              ifall man som informatör kan förklara att det fanns påtryckningar,
              ideologisk förvillelse eller annat bakom agerandet.
            </item>
            <item xml:id="i-9uue6BfPivkN1zcJFbGNmU">
              Det gör det möjligt att söka försoning med offer vars karriärer
              kan ha krossats eller som hamnat i fängelse.
            </item>
            <item xml:id="i-U7MoefU88E6Dv6UNYwSXAE">
              Ytterst och viktigast handlar det om att sanningen alltid har
              företräde framför lögnen.
            </item>
          </list>
          <p xml:id="i-N4b8MP9MqRq7iTRrG4pFrz">
            27 september 2011 avslutades en konferens i Visby med nordiska
            forskare som ägnar sig åt Stasi. Där antogs ett manifest med följande
            lydelse:
          </p>
          <p xml:id="i-S2vmazWtDATsrPfFR5gmvi">
            Den östtyska säkerhetstjänsten Stasis verksamhet i de nordiska
            länderna är historia. Det handlar om nutidshistoria och en viktig
            del av den internationella politiken.
          </p>
          <p xml:id="i-FAMrtr8xMg3CqeTr5DBbrP">
            Under de senaste 20 åren har detta övervägande varit föremål
            för undersökande journalistik. Långsamt har forskningsintresset
            ökat från historikers och statsvetares sida. Men forskning om
            DDR:s underrättelsetjänsts verksamhet bör vara en fast beståndsdel
            i vår europeiska historia. Men så långt har vi ännu inte kommit.
          </p>
          <p xml:id="i-RmbKfjj7gfSH1eR1bsjYsc">
            Fri och oberoende forskning kan ta vid där de rättsliga processerna
            inte når. Ett oberoende forskningsprojekt borde initieras från
            Utbildningsdepartementets sida där någon eller några institutioner
            tilldelas resurser och ges i uppdrag att brett och förutsättningslöst
            granska DDR-regimens förhållande och försök till påverkan i Sverige
            från 1950–60-talet fram till Berlinmurens fall.
          </p>
        </div>
        <div type="motSignatures">
          <list>
            <item xml:id="i-B3vhK6hxcsfCvRPehtt8DD">
              Hans Wallmark (M)
            </item>
          </list>
        </div>
      </div>
    </body>
  </text>
</TEI>
