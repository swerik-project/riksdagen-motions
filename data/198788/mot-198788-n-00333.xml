<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_333/mot_198788_n_333-001.pdf"/>
      <div type="motHeader" xml:id="i-FHVkuFjb4MKhZWJvnqMrse">
        <div type="motTitle" xml:id="i-7XLmWchF2X4tDHCA9fXf4a"/>
        <div type="motSubmissionInfo" xml:id="i-5niJFR7WbUksn9tzZzHDLS"/>
      </div>
      <div type="motBody" xml:id="i-4rpvo7Va7zWGDQ7ps3HDac">
        <div xml:id="i-NyGHGuiH8towt5EDvkJXjf">
          <p xml:id="i-2seABaFCSdBDWBSZB1soWd">
            Motion till riksdagen
          </p>
          <p xml:id="i-Kdw8PsTS3a7CwsB3EHHNdB">
            1987/88:N333
          </p>
          <p xml:id="i-Lq6CBrg1LUEjLFP3sHbof7">
            av Gudrun Norberg m. fl. (fp) om detaljhandeln
          </p>
          <p xml:id="i-Q619YfNjaTKzh5y84EjP2T">
            Idag koncentreras näringspolitiken i stor utsträckning till de
            tillverkande företagen. Trots detaljhandelns stora betydelse tilldrar
            den sig betydligt mindre intresse. Detaljhandeln är den viktiga
            länken mellan producent och konsument, och handeln har stor betydelse
            för boende, trafik och kommunikationer, turism m. m. Kort sagt
            — detaljhandeln är viktig för alla människor i vårt land. Näringsfrihet
            och etableringsrätt är nödvändiga förutsättningar för marknads-
            ekonomin. Folkpartiet anser därför att det måste till mycket starka
            skäl om man skall acceptera olika former av tillståndstvång inom
            näringslivet. Sådana innebär ingrepp i näringsfriheten, som vi
            menar bör vara grundlagsskyddad i likhet med andra grundläggande
            friheter. Distributionssystemet bör kännetecknas av allsidighet
            och alternativ vad gäller varuutbud, kvalitet, pris, service och
            komfort. Det är viktigt med mångfald och variationer i utbudet
            från exklusiv butik till lågprishallar. Även en regionalt tillfredsställande
            detaljhandelsservice måste finnas. Närbuti- ken är för många konsumenter
            den oftast besökta butiken och det största inköpsstäl- let. För
            landsbygden är butiken ett viktigt servicecentrum och stommen
            i den ser- vicekedja som är nödvändig i en levande landsbygd.
            Ett glesbygdsstöd är många gånger nödvändigt för att få butiken
            bärkraftig.
          </p>
          <p xml:id="i-JQ2fVwNMZ4xfy4aUSBR8X5">
            Fri konkurrens
          </p>
          <p xml:id="i-KbEd8AXBkpmsvnkkALmqHw">
            För mångfald i detaljhandel, inte minst på dagligvaruområdet,
            är det viktigt med en fungerande konkurrens även i grossistledet.
            Alltför stora blockbildningar kan minska detaljhandelns möjlighet
            att differentiera varuutbudet och kan leda till dyrare varor för
            konsumenten. En socialistisk eller borgerlig majoritet i en kommun
            får på intet sätt favorisera eller utestänga en handelskedja eller
            ett företag från etablering med tanke på att påverka marknadspositionerna.
            Företagen skall kunna etablera sig i fri konkurrens. Service så
            nära konsumenterna som möjligt bör vara en självklar målsättning.
            Det finns många flagranta exempel på politisk etableringsstyrning,
            som mer tillgodoser rent politiska intressen än konsumentintressen.
            Folkpartiet har begärt förändringar i den nya plan- och bygglagen,
            bl. a. därför att den förstärker det kommunala planmonopolet och
            inskränker näringsfriheten. Marknadsekonomins spelregler sätts
            ur funktion och detaljhandeln kan komma att styras av politiker
            på kommunalkontoret i stället för av konsumenter och nyttjare.
            Kommunerna kan nu mera reglera näringsliv och handel. Konkurrens
            och kundin- tressen åsidosätts ofta för andra politiska intressen.
          </p>
          <pb facs="riksdagen-motions-pdf/data/198788/mot_198788_n_333/mot_198788_n_333-002.pdf"/>
          <p xml:id="i-JU7eLZWXutBPo8Q4FGLSAe">
            Sätt stopp för prisstopp
          </p>
          <p xml:id="i-AjPENZNvPFGuRjwDvxuq6F">
            Den fria konkurrensen i kombination med fri prisbildning ger
            goda förutsättningar för sund marknadsekonomi. Företag skall kunna
            konkurrera på marknaden under så likartade regler och former som
            möjligt, så att monopol undvikes. Regeringen använder sig gärna
            av prisstoppsinstrumentet för att — som man påstår — hålla nere
            inflationen. Folkpartiet hävdar att prisstopp är en dålig politik
            som inte tjänar sitt syfte. Att försöka dämpa inflationstakten
            med prisstopp är vanli- gen helt verkningslöst på längre sikt.
            Det som åstadkoms är att prisstegringarna förskjuts framåt i tiden.
            Erfarenheter tyder på att långvarig användning av prisstopp liksom
            prisförhand- lingar med enskilda företag och branscher inte har
            någon återhållande effekt på prisstegringstakten. Tvärt om kan
            effekten bli den omvända. Inom handeln gör oron för nya prisstopp
            att utgångspriset sätts relativt högt för att gardera sig inför
            nästa prisstoppsperiod. I konkurrenssyfte måste samtidigt tillfälliga
            extrapriser och rabatter tillämpas på en del varor.
          </p>
          <p xml:id="i-XrMeKvNWNNNiyadSBZqmzj">
            Fria affärstider
          </p>
          <p xml:id="i-Gf8QWp3FfEuKp1tR6ASsNv">
            Det är av stor vikt att fria affärstider får råda. Vårt samhälle
            präglas ofta av stress och många upplever att inköpen måste göras
            under tidspress. Det är viktigt att det finns kvälls- och helgöppna
            butiker och varuhus så att familjen kan handla tillsam- mans i
            lugn och ro. Att åter reglera affärstiderna skulle vara föråldrat
            och olämpligt i ett modernt samhälle. Det är konsumentens efterfrågan
            som ska avgöra.
          </p>
          <p xml:id="i-2ZNZ5dz21Y6WnVBwXr2XGK">
            Extrapriser
          </p>
          <p xml:id="i-5QL3wF56iERFQV8VmxQPH3">
            Det regelsystem med extrapriser och röda lappar som en gång utarbetats
            av handeln och dess intressenter har inom vissa varuområden brister
            vad gäller att följa rikt- linjerna för extrapriserbjudanden.
            Handeln är i dag medveten om detta och arbetar nu med en självsanering.
            I motsats till Livsmedelsutredningen anser emellertid folkpartiet
            inte att ett enprissystem skall införas på den svenska dagligvarumarknaden.
            Ett sådant kan inte ligga i varken konsumentens eller näringsidkarens
            intresse. Enprissystemet skulle inte leda till lägre priser. Livsmedelsutredarens
            förslag att förbjuda extrapriser är snarare ett uttryck för en
            — socialdemokratiskt präglad — vilja att diktera villkoren för
            både handeln och konsumenterna. Extraprissystemet bör enligt vår
            uppfattning finnas kvar.
          </p>
          <p xml:id="i-DbwSycd4XDGUzc9gWaaZmR">
            Sanera för variation
          </p>
          <p xml:id="i-R8UHVb1JpkNMAnYwmLoTCY">
            När affärscentra saneras och moderniseras kommer ofta den lilla
            butiken i kläm. Nybyggnad, ombyggnad och restaurering av byggnader
            betyder högre hyror. Många små butiker och andra småföretag har
            svårt att bära detta. Kommunerna bör observera att ROT-programmet
            ibland får negativa konsekvenser. Ett kommer- siellt centrum skall,
            för att bli framgångsrikt, innehålla en variation av affärer.
            De
          </p>
          <p xml:id="i-dc8SboLo82qXEbWwhTQGR">
            Mot. 1987/88 N333
          </p>
          <p xml:id="i-81X8UVBRg9P44KdHPNtaWJ">
            12
          </p>
          <pb facs="riksdagen-motions-pdf/data/198788/mot_198788_n_333/mot_198788_n_333-003.pdf"/>
          <p xml:id="i-FMA48rjAXFdpnW3KUvaYRh">
            små, mera oansenliga butikerna är ett viktigt komplement till
            de stora kedjebutiker- na och varuhusen.
          </p>
          <p xml:id="i-Pbd8DzyUk9FBE1A21HhDpg">
            Hemställan
          </p>
          <p xml:id="i-M23nvoiCPHH1bt79VAmHbh">
            Med anledning av vad som ovan anförts hemställs 1. att riksdagen
            som sin mening ger regeringen till känna vad i motionen anförts
            om detaljhandelns betydelse, (att riksdagen hos regeringen begär
            förslag till sådan ändring i plan- och bygglagen att näringsfriheten
            förstärks!'], 2. att riksdagen som sin mening ger regeringen till
            känna vad i motionen anförts om fria affärstider, (att riksdagen
            som sin mening ger regeringen till känna vad i motionen anförts
            om enpris-system?), 3. att riksdagen som sin mening ger regeringen
            till känna vad i motionen anförts om sanering av affärscentrum.
          </p>
          <p xml:id="i-2DzQWoTwf3x5t6ZE3hjtTV" type="date">
            Stockholm den 25 januari 1988
          </p>
          <p xml:id="i-3vbFvZi41GtSRCXQC5fyN8">
            Gudrun Norberg (fp)
          </p>
          <p xml:id="i-3cCPHHWCi42TotUcXNPn47">
            Hadar Cars (fp) Christer Eirefelt (fp) Lars De Geer (fp)
          </p>
          <p xml:id="i-7dm5dE9vHkefnmCcQ9UDqh">
            1 1987/88:Bo546 ? 1987/88:L729
          </p>
          <p xml:id="i-TinibkrdbAwrw4NqzVQ1xD">
            Mot. 1987/88 N333
          </p>
          <p xml:id="i-SP6pBABNo9idydCVrPC6T3">
            13
          </p>
        </div>
      </div>
    </body>
  </text>
</TEI>
