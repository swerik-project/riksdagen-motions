<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00532">
  <teiHeader>
    <fileDesc>
      <titleStmt>
        <title>Cykeltrafikens villkor</title>
        <author corresp="i-5QNmudGpnjjRJCTYzakn9H i-9nQnnjEYdDqQdpqWHaTczL">av Karin Svensson Smith och Per Lodenius (mp, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Cykeltrafikens villkor</title>
          <idno type="rdwebb">GV02T532</idno>
          <rs type="number">T532</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T532/text</ref>
          <ref type="dokument_url_html">http://data.riksdagen.se/dokument/GV02T532</ref>
          <ref type="dokumentstatus_url_xml">http://data.riksdagen.se/dokumentstatus/GV02T532</ref>
          <ref type="doc">http://data.riksdagen.se/fil/CF01538E-1135-454F-AA50-41D211438A4C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EMEnmcvAmmRTbohYR5nJx" type="signed"/>
        <correspContext corresp="i-EMEnmcvAmmRTbohYR5nJx">
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-9nQnnjEYdDqQdpqWHaTczL"/>
        </correspContext>
        <correspAction xml:id="i-Ds4yqacEry4TVjC9zAxef3" type="referral">
          <date when="2007-10-16"/>
        </correspAction>
        <correspAction xml:id="i-Trk5xQXaCbW1CWAwUX4gsV" type="dismissal">
          <date when="2007-10-16"/>
        </correspAction>
        <correspAction xml:id="i-JZYfBsPFKYTRBUsd5MvzPC" type="numbering">
          <date when="2007-10-09"/>
        </correspAction>
        <correspAction xml:id="i-RmwVvJ7SeLeVhVF5BymAHH" type="submission">
          <date when="2007-10-05"/>
        </correspAction>
        <correspAction xml:id="i-EuWwdAUo828QdT7Mptmv6w" type="transfer">
          <date when="2007-10-05"/>
        </correspAction>
        <correspAction xml:id="i-2MBTUopKRjfRN1JVfyAuAs" type="assigned"/>
        <correspContext corresp="i-2MBTUopKRjfRN1JVfyAuAs">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-D8MUSgyjJh6veaxexTx3Yi" type="motBody">
        <div xml:id="i-WgGkWK2YxzYEeTjgcqhijS" type="motProposal" subtype="förslag">
          <head xml:id="i-N6ZxXnrqbMdkUpGM5mXK1R">
            Förslag till riksdagsbeslut
          </head>
          <p xml:id="i-7caDfhapqhW6y47dVGo488">
            Riksdagen tillkännager för regeringen som sin mening vad som
            anförs i motionen om behovet av översyn av den lagstiftning som
            reglerar cykeltrafikens villkor.
          </p>
        </div>
        <div xml:id="i-9L34rZ33T3jyDuA1GFeqkt" type="motContent">
          <head xml:id="i-SHwckqgT371QWr7qakZ4X5" type="h1">
            Motivering
          </head>
          <p xml:id="i-PKCDtp2kkTTWSynHe2WGLZ">
            Skälen att uppmuntra till ökad säker cykling blir bara fler i
            en tid då människor blir alltmer passiva och då klimathotet inte
            bara är en skräckvision utan en realitet.
          </p>
          <p xml:id="i-5sPtBQ47XdwFGk3CTm885S">
            Cykeln är suverän i så måtto att den är hälsobefrämjande och
            har noll skadliga utsläpp. Det finns dessutom en oerhörd transportpotential
            i cykeln. Vi vet att praktiskt taget hälften av alla bilresor
            är under 5 km, en sträcka som är idealisk för cykling. Byter man
            ut bilresor på dessa sträckor får man en lagom dos motion när
            man cyklar till arbete, skola och butiker samtidigt som bilavgaserna
            elimineras. Just på dessa korta sträckor är dessutom bilens miljönackdelar
            som allvarligast eftersom bilens katalysator inte fungerar optimalt
            förrän motorn blivit varm.
          </p>
          <p xml:id="i-8vn7Qnu2T7E2XUv5tn1X98">
            För att allt flera ska välja bort bilen till förmån för cykeln
            på korta sträckor bör trafiklagstiftningen ses över. Många trafikregler
            i tätort har tagits fram för att stävja en allt stridare ström
            av bilar. Dessa regler hämmar ibland cyklingen helt omotiverat.
          </p>
          <p xml:id="i-yaBNDcsQ2uFxYYzc4zTNr">
            Det är exempelvis inte tillåtet för kommuner att tillåta cyklister
            cykla mot enkel­riktat även om det kan ske utan risk. Den nuvarande
            lagstiftningen tillåter inte något undantag från skylten som anger
            förbjuden färdriktning. Det generella förbudet mot undantag för
            cyklister bör upphävas, eftersom det ofta leder till att cyklister
            tvingas ta helt omotiverade omvägar och det uppmuntrar förvisso
            inte till ökad cykling.
          </p>
          <p xml:id="i-Nev8XWMoqV7tdmM9s7JNVT">
            Cyklingen har också ändrat karaktär genom att vi fått helt nya
            och effektivare cyklar som tillåter högre hastigheter. Inte minst
            i storstäderna har det blivit trängselproblem på cykelbanorna
            på grund av ökad cykling och ökad spridning av cyklisternas hastigheter.
            Medan flertalet cyklister trampar fram med en medelhastighet på
            cirka 15 km/timmen så kör allt fler vältränade cyklister på snabba
            cyklar i snittfarter på 25 km/timme. På de trånga cykelbanor som
            finns i centrala delar av våra större städer leder det till framkomlighetsproblem,
            irritation och olycksincidenter på grund av konflikter mellan
            olika cyklistkategorier.
          </p>
          <p xml:id="i-58f2DmRxrkb5eAhqh9XuKD">
            Om det finns en cykelbana utmed bilvägen/gatan är nämligen cyklister
            enligt den nuvarande lagstiftningen skyldiga att cykla på cykelbanan.
            Den skyldigheten är enligt vår mening tveksam. I stadstrafik cyklar
            snabba cyklister säkrare i blandtrafik än på trånga cykelbanor
            där det är trångt och där också fotgängare, ibland med hundar
            i långa koppel, rör sig.
          </p>
          <p xml:id="i-XTkjicg8eQh29rwoPTSNzk">
            I bland annat Tyskland finns så kallade cykelgator (Fahrradstrasse).
            I analogi med gågator är cykelgator gator där bilister får köra
            men på cyklisters villkor. I Sverige har ett antal kommuner begärt
            att få inrätta cykelgator enligt tysk förebild, men fått nej av
            Vägverket. På försök har Vägverket medgivit kommunerna att på
            några utvalda gator begränsa hastigheten till 20 km/t.
          </p>
          <p xml:id="i-GcwKE8Y5HS1FC7iUZGwvac">
            Det finns anledning att på allvar överväga möjlighet till så
            kallade cykelgator även i Sverige. Att bara sätta upp en 20-skylt
            ger inte gatan samma status av cykelprioriterad gata som en särskild
            skylt med cykelgator skulle ge. Dessutom är det viktigt att signalera
            till bilisterna att cykeln är ett transportmedel som har samhällets
            stöd på grund av dess hälso- och miljökvaliteter.
          </p>
          <p xml:id="i-DdP8A7EDsAgfHJHngjewJF">
            Företrädesreglerna i korsningar mellan cykelbanor och bilgator
            är ibland oklara. I ett känt fall har en tingsrätt och en hovrätt
            kommit till olika slutsatser. Att trafikregler är så oklara att
            två rättsinstanser efter moget övervägande kommit fram till olika
            tolkningar av företrädesrätten visar tydligt på att reglerna oklara.
            För trafikanter som på bråkdelar av sekunder ska avgöra om de
            ska gasa eller bromsa är det nödvändigt med ett tydligare regelverk.
          </p>
          <p xml:id="i-Cej3jsVvCw4k6CnN6iZwKJ">
            Trafikreglerna och utformningen av korsningar mellan cykelbana
            och körbana måste utformas på sådant sätt att alla inblandade
            trafikanter lätt kan avgöra vem som är skyldig att lämna företräde.
            Vid utformningen av de nya reglerna bör vederbörlig hänsyn tas
            också till cyklisters behov av framkomlighet och säkerhet.
          </p>
          <p xml:id="i-4TtkomZu6BXEGyw4kBPJok">
            I trafikljusreglerade korsningar blir cyklister ofta stående
            framme vid stopplinjen intill trottoaren vid rött ljus. Om fordonet
            till vänster om cyklisten är en stor lastbil eller en buss kan
            den positionen bli en dödsfälla. Om lastbilen svänger höger är
            det stor risk att lastbilsföraren inte ser cyklisten, som blir
            överkörd. Det har inträffat ett antal sådana olyckor i Sverige
            med dödlig utgång. Det finns dock ett enkelt sätt att minska riskerna
            för den typen av fatala olyckor, nämligen så kallad tillbakadragen
            stopplinje med cykel­box. En bred stopplinje dras ett par meter
            före trafikljusen. Framför denna stopplinje målas en tydlig cykelsymbol
            och cyklister tillåts köra fram och ställa sig i cykelboxen. Därigenom
            ser alla bilister cyklisterna framför sig när ljuset slår om till
            grönt och cyklisterna kan säkert köra före bilisterna i korsningen
            utan att riskera att krossas av svängande lastbilar. Det är idag
            bara en bråkdel av Sveriges alla trafikreglerade korsningar som
            har tillbakadragen stopplinje och cykelboxar.
          </p>
        </div>
        <div xml:id="i-Hrnp7soMiNUdD6f663P5yo" type="signatureBlock">
          <list xml:id="i-5fFgY4BFx8fVPMo6ip9oo7">
            <item xml:id="i-D2XFra8ksGFA9o9MDnbQuP" who="i-5QNmudGpnjjRJCTYzakn9H" type="signature">
              Karin Svensson Smith (mp)
            </item>
            <item xml:id="i-W4ySuKqy5kMXFTjAiCskGs" who="i-9nQnnjEYdDqQdpqWHaTczL" type="signature">
              Per Lodenius (c)
            </item>
          </list>
        </div>
      </div>
    </body>
  </text>
</TEI>
