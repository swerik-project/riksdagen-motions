<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200001-UU-00642">
  <teiHeader>
    <fileDesc>
      <titleStmt>
        <title>Tragedin på Big Mountain</title>
        <author corresp="i-E2VEuW8StdbwuJyGXtUP4D i-E2VEuW8StdbwuJyGXtUP4D">av Per Lager (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tragedin på Big Mountain</title>
          <idno type="rdwebb">GO02U642</idno>
          <rs type="number">U642</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GO02U642/text</ref>
          <ref type="dokument_url_html">http://data.riksdagen.se/dokument/GO02U642</ref>
          <ref type="dokumentstatus_url_xml">http://data.riksdagen.se/dokumentstatus/GO02U642</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-E2VEuW8StdbwuJyGXtUP4D</idno>
            <name>Per Lager</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-E2VEuW8StdbwuJyGXtUP4D</idno>
            <name>Per Lager</name>
            <state type="partyAffiliation" ref="Q213451">
              <desc>mp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MJuZKgQmQA2QYmMDzKoJjV" type="signed"/>
        <correspContext corresp="i-MJuZKgQmQA2QYmMDzKoJjV">
          <note type="signatory" corresp="i-E2VEuW8StdbwuJyGXtUP4D"/>
          <note type="signatory" corresp="i-E2VEuW8StdbwuJyGXtUP4D"/>
        </correspContext>
        <correspAction type="reviewing" xml:id="i-2Ep7czPHDuoTjnuXMX1CDW">
          <date when="2000-10-11"/>
        </correspAction>
        <correspAction type="referral" xml:id="i-Txj6cPusL3ouSwRtm9Mv21">
          <date when="2000-10-11"/>
        </correspAction>
        <correspAction type="dismissal" xml:id="i-AUwTona7k8zVwuh8DxW8qa">
          <date when="2000-10-11"/>
        </correspAction>
        <correspAction type="submission" xml:id="i-9iYs1ZzZgr61ZZLnmZQSnz">
          <date when="2000-10-05"/>
        </correspAction>
        <correspAction type="referral" xml:id="i-AiYJ5nzjwzJrtcpHhdY4PJ">
          <date when="2000-10-11"/>
        </correspAction>
        <correspAction type="dismissal" xml:id="i-YNBAfj9ErD11KMdr8fyKRL">
          <date when="2000-10-11"/>
        </correspAction>
        <correspAction type="submission" xml:id="i-8N2EZNGC8PfKJ4JWJC5WLq">
          <date when="2000-10-05"/>
        </correspAction>
        <correspAction type="assigned" xml:id="i-NGgRuGVgQyppqpBv7qhBUK"/>
        <correspContext corresp="i-NGgRuGVgQyppqpBv7qhBUK">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_U_0642/mot_200001_U_0642-0001.pdf"/>
      <div type="motHeader" xml:id="i-VDL4aALXonuCw6yEKRnhsH">
        <div type="motTitle" xml:id="i-NhadBiew4LsTwj2p8nhBeW"/>
        <div type="motSubmissionInfo" xml:id="i-AqTUY8q3GVgSjY5GbJffvN"/>
      </div>
      <div type="motBody">
        <div>
          <p>2000/01 mnr: U642 pnr: mp913</p>
          <p>Motion till riksdagen 2000/01:U642</p>
          <p>av Per Lager (mp)</p>
          <p>Tragedin på Big Mountain</p>
          <p>Förslag till riksdagsbeslut</p>
          <p>Riksdagen tillkännager för regeringen som sin mening vad i motionen anförs om behovet av att i relevanta forum protestera mot behandlingen av indianerna på Big Mountain.</p>
          <p>Bakgrund</p>
          <p>Den pågående tvångsförflyttningen av navajo- (även benämnda dineh) och hopifamiljer i Arizonas nordöstra del är en fortsättning på århundraden av förtryck av Amerikas ursprungsfolk. Brott mot de mänskliga rättigheterna och mot ursprungsfolkens rättigheter begås dagligen. Miljön är svårt sargad till följd av exploatering av uran och kol. För människor och djur, som bebor området, har det fått ödesdigra konsekvenser. Navajo kan aldrig glömma vad som hände 1863-1864, då överste Kit Carson samlade ihop alla navajos för att tvångsförflytta dem till ett koncentrationsläger i Bosque Redondo Fort Sumner i New Mexico. Alla navajos hem brändes och deras djur sköts. Navajos kallar den tragiska händelsen The Longest Walk. Tusentals barn, kvinnor och män dog under denna långa vandring.</p>
          <p>Lagstiftning från 1974</p>
          <p>Tvångsförflyttningen idag utgår från lagen: the Navajo-Hopi Land Dispute Settlement Act PL 93-531, som antogs av amerikanska kongressen 1974. Som namnet antyder bygger den på en landkonflikt — enligt indianerna själva en ”fabricerad” sådan — mellan navajos och hopis. Ingenstans nämns det underliggande motivet, nämligen statens intresse av energitillgångar i</p>
          <p>73</p>
          <pb facs="riksdagen-motions-pdf/data/200001/mot_200001_U_0642/mot_200001_U_0642-0002.pdf"/>
          <p>2000/01:U642</p>
          <p>74</p>
          <p>området. Berget Black Mesa lär innehålla den största kolfyndighet som någonsin hittats.</p>
          <p>Ekonomiska intressen bakom landkonflikten</p>
          <p>Historien om ”landdispyten” mellan två indianstammar iscensattes av en PR- firma, ägd av en advokat, som i sin tur representerade ett konsortium av 23 stora energibolag. Han arbetade för och betalades av både Hopi Tribal Council och företaget Peabody Coal Company, som är USA:s största kolproducent.</p>
          <p>Regeringens stamråd från 1920-talet</p>
          <p>Navajo och Hopi Tribal councils, som infördes på USA:s regerings begäran på 1920-talet, omstrukturerades på 50-talet i syfte att underlätta uthyrningen av mark till gruvbolagen. Detta blev möjligt med hjälp av ”samarbetande” indianer som gick regeringens och energibolagens ärenden. De traditionella ledarna från hopis och navajos har aldrig erkänt representanterna i regeringens Tribal Councils. Man har behållit sitt gamla styressätt och stammarna är överens.</p>
          <p>Lagen 1974 och de gamla reservaten</p>
          <p>Reservaten i Arizona skapades 1882 av president Chester Arthur åt hopis ”och andra sådana indianer som presidenten väljer...”. 80 år senare ändrades gränserna för reservaten på nytt. Hopireservatet ligger mitt i navajoreservatet. Området kring Big Mountain hade beteckningen Joint Use Area för att det befolkades av båda stammarna. När 1974 års Relocation Act trädde i kraft delades området emellertid upp i Navajo Partitioned Land och Hopi Partition- ed Land. Joint Use Area upphörde. Ett taggtrådsstängsel sattes upp för att markera gränsen. Lagen fick förödande konsekvenser för människorna på Big Mountain, som levt i fred och sämja med sina grannar i århundraden. Mer än 12 000 människor förflyttades mot sin vilja — den största tvångsförflyttningen av indianer i USA sedan 1800-talet. Resultatet för både dem som förflyttats och dem som motsatt sig förflyttning med alla rådande restriktioner, har blivit en oförmåga att försörja sig. Förlusten av marken, där deras förfäder och barnens navelstränger ligger begravda, det som är mest heligt för dem, underminerar deras kultur och den religiösa identiteten. Otaliga arkeologiskt viktiga platser, som Anazasi monument, hogans, begravningsplatser och andra kultplatser,</p>
          <pb facs="riksdagen-motions-pdf/data/200001/mot_200001_U_0642/mot_200001_U_0642-0003.pdf"/>
          <p>2000/01:U642</p>
          <p>har blivit förstörda och skändade av gruvbolagets verksamhet. Fattigdomen är svår, och nu återstår bara ca 200 indianer på Big Mountain.</p>
          <p>Senare överenskommelser om förflyttningar</p>
          <p>1996 erbjöds de kvarvarande navajoindianerna på Big Mountain det s.k. Accomodation Agreement eller PL 104-301. Detta dokument tillåter dem att bo kvar i sina hem i 75 år. Men de blir tvungna att betala hyra till HTC, söka tillstånd för bete, samlande av örter, ved m.m. Allt är tillståndsbelagt. De får bara ha ett visst antal får, hästar och kor (antalet förändras också hela tiden). AA-dokumentet förbjuder även navajos att begrava sina anhöriga på Big Mountain. The Accomodation Agreement fick sällskap med ett Settlement Agreement, som försäkrar Hopi Tribal Council 50 miljoner dollar. Halva summan är en ersättning för att 85 26 av navajos skulle skriva på AA. Stamrådet drev hopiindianerna att försöka förmå navajos att skriva på. En annan lag, som går under namnet The Bennet Freeze PL 93-531, förbjuder indianerna att reparera sina byggnader eller uppföra nya. Lagen påverkar även boende i t.ex. Tuba City, som är beläget nedanför Black Mesa.</p>
          <p>Olyckan vid Church Rock 1979</p>
          <p>Indianernas liv intill kol- och uranbrytningen på Big Mountain har medfört ett kraftigt ökat antal sjukdomsfall och många alldeles för tidiga dödsfall. Miljön är svårt förgiftad. Men de värst drabbade indianerna är de som tvångsförflyttades till ”New lands”, Sanders utmed Rio Puerco-floden i Arizona. Det var här en damm full med uran/kärnavfall brast och förorenade marken och vattnet med radioaktivt avfall. Idag lever bara ca hälften av dem som flyttades dit.</p>
          <p>Behov av förändringar och undersökningar</p>
          <p>För att över huvud taget kunna komma till rätta med dagens problem måste gällande lagstiftning ändras radikalt eller upphävas: « Public Law 935-31 Relocation Act e Public Law 93-531 the Bennet Freeze « Public Law 104-301 the Accomodation Agreement.</p>
          <p>Det behövs också oberoende studier med mätningar av luft, jord och vatten i området (halter av radioaktivitet, tungmetaller, koldamm och andra gifter) med tanke på skadeverkan/effekter på de boendes hälsa. Undersökningar</p>
          <p>79</p>
          <pb facs="riksdagen-motions-pdf/data/200001/mot_200001_U_0642/mot_200001_U_0642-0004.pdf"/>
          <p>2000/01:U642</p>
          <p>76</p>
          <p>behöver göras om hur de vattenrättsavtal är skrivna som fråntar navajos och hopis rätten till den enda vattenreservoaren — den som nu används av Peabody Coal för transport av kol i pipelines. Den naturliga tillgången på grundvatten under berget håller på att helt tömmas. Extra märkbart har detta blivit sommaren år 2000, då USA drabbats av den värsta torkan i mannaminne. Vattenfrågan börjar bli en viktig fråga för alla i det här området. Under tiden fortsätter Peabody att pumpa upp grundvatten och leda bort det. Det som behövs nu är miljö- och socialkonsekvensanalyser vad gäller både exploateringen av kolfyndigheterna och tvångsförflyttningarna. Det handlar om förödande effekter på miljön och för en unik ursprungsbefolkning.</p>
          <p>En kort respit</p>
          <p>Med hjälp av folk runt om i världen har nu navajofolket i sista stund haft råd att stämma den amerikanska staten om brutna avtal med indianerna om att få bo inom reservatet ”så länge gräset växer och vattnet flyter”. Med anledning av detta fick de i februari 2000 tvångsförflyttningen uppskjuten tills vidare. Istället har myndigheten bestämt sig för att anklaga var och en för att olovligen uppehålla sig på förbjudet område (deras eget hem). Risken är nu stor att den sista resten av de traditionella navajos kommer att försvinna från Big Mountain. Därför är det särskilt viktigt att kampen för dessa indianers mänskliga, sociala och kulturella rättigheter intensifieras.</p>
          <p>Vad kan Sveriges regering göra?</p>
          <p>Indianernas religion är oupplösligt knuten till marken de är födda på. USA respekterar uppenbarligen inte, i det här fallet, Wiendeklarationen om ursprungsfolkens rätt till skydd av ekonomiska, sociala och kulturella värden, liksom rätten till egen identitet. USA följer inte heller FN:s deklarationer om de mänskliga rättigheterna och biologisk mångfald. Sverige bör därför snarast ta initiativ till att föra upp frågan om tvångsförflyttningarna från Big Mountain på FN:s agenda och i bilaterala samtal med den amerikanska regeringen. Dessutom kan regeringen lyfta frågan inom EU för att få ett bredare stöd och större tyngd bakom kravet på indianernas rätt till sin mark, sin tradionella försörjning och kultur.</p>
          <p>Stockholm den 5 oktober 2000</p>
          <p>Per Lager (mp)</p>
          <p>Elanders Gotab, Stockholm 2000</p>
        </div>
      </div>
    </body>
  </text>
</TEI>
