<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__300/mot_1952__ak__300-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 300.
          </p>
          <p>
            Nr 300.
          </p>
          <p>
            Av herr Staxäng m. fl., i anledning av Kungl. Maj:ts framställ-
            ningar om vissa anslag till skogsvård m. m. . Det är av stor betydelse
            för den framtida skogsproduktionen, att de skogsvårdande åtgärderna
            ägnas stor uppmärksamhet. Staten lämnar ock- så bidrag till skogsförbättringsåtgärder.
            Särskilt gäller detta i tider, då skogsavverkningar ske i större
            omfattning än vanligt. Antalet ansökningar om sådant har varit
            mycket stort i förhållande till det anslag som stått till förfogande.
            Detta har medfört att skogsstyrelsen i första hand lämnat bidrag
            till återväxtåtgärder och låtit bidrag till skogsdikning komma
            i andra hand. I motiv till anslagsäskandet för nästa budgetår
            framhåller skogsstyrelsen att medel nu böra anvisas i vidgad omfattning
            för att möjliggöra en utök- ning av dikesverksamheten. Skogsstyrelsen
            anför härvid följande: »&gt;Det tillbakahållande av denna verksamhet,
            som under en följd av år varit nöd- vändigt på grund av begränsad
            tillgång på medel och arbetskraft, är synner- ligen beklagligt.
            Dikning av lämpliga objekt är nämligen en av de skogliga åtgärder,
            som snabbast ger resultat. Dessutom kan dikning numera ske med
            ringa insats av manuell arbetskraft.&gt; Detta sista uttalande sammanhänger
            med att erfarenheter numera vun- nits i fråga om dikessprängning,
            vilken sker med ytterst ringa manuell arbetsinsats. Den arbetskraft,
            som måste tagas i anspråk för en vidgad dikesverksamhet, finns
            i regel redan på orten, där den sysselsättes med olika säsongarbeten.
            Någon överflyttning av arbetskraft från andra vik- tiga områden
            av näringslivet är följaktligen icke behövlig. även direkta skogsförbättringsåtgärder,
            såsom exempelvis. markberedning, ske numera i stor utsträckning
            maskinellt i samverkan med maskinstationer, varför det icke heller
            vid en utvidgning av dessa arbeten är erforderligt med någon nämnvärd
            utökning av arbetskraften. Den utökade plantskoledriften möj-
            liggör också en större skogsodlingsverksamhet än tidigare, vilket
            är värde- fullt på grund av de stora avverkningar, som skett under
            senare år. Skogsstyrelsen har för budgetåret 1952/53 begärt, att
            anslaget för skogs- förbättringar skall ökas med en miljon till
            2 miljoner kronor. Behovet av bidrag torde säkerligen överstiga
            nämnda äskande. Departementschefen har emellertid hemställt om
            ett anslag på 1.2 miljoner kronor, vilket kommer att medföra en
            inskränkning i verksamheten, eftersom i realiteten samma bidragsbelopp
            har stått till förfogande under innevarande budgetår. Enbart
          </p>
          <pb facs="riksdagen-motions-pdf/data/1952/mot_1952__ak__300/mot_1952__ak__300-002.pdf"/>
          <p>
            Motioner i Andra kammaren, nr 300. 9
          </p>
          <p>
            ett bibehållande av verksamheten på hittillsvarande nivå skulle
            enligt skogs- styrelsen kräva ett ytterligare anslag av 150 000
            kronor. Eftersom det enligt vår mening är nödvändigt att skogsförbättringsåtgärder
            ske i vidgad omfatt- ning, såvida icke en försämrad skogsstandard
            skall inträffa, skulle det vara av stor betydelse om en höjning
            av anslaget till 2 miljoner kunde beviljas för nästa budgetår.
            Med hänsyn till det ekonomiska läget anse vi oss emel- lertid
            icke kunna förorda ett högre anslag än 1.6 miljoner kronor. Väg-
            och flottledsbyggnader å skogar i enskild ägo är ett område inom
            skogsvården, som enligt vår mening kan jämställas i betydelse
            med direkta skogsförbättringsåtgärder. Speciellt i nuvarande konjunktur
            är det av vikt, att skogsvägarna utbyggas så att även avlägset
            liggande skogsområden kunna exploateras. Det torde också vara
            en allmän angelägenhet att möj- ligheterna till en vidgad råvarubas
            för trävaruindustrien skapas genom ut- byggnad av skogsvägnätet.
            Härigenom underlättas också en intensiv skogs- vård inom de avlägset
            liggande skogsområdena. Under nuvarande gynnsamma konjunktur kan
            det måhända synas an- märkningsvärt, att icke de enskilda skogsägarna
            själva skulle bekosta byg- gandet av skogsvägar. I fråga om mindre
            bilbasvägar, som äro relativt bil- liga och endast beröra ett
            fåtal skogsägare, förhåller det sig emellertid så, att skogsägarna
            stå för alla kostnader. För dessa mindre vägar lämnas numera icke
            heller något statsbidrag. De större vägarna däremot, som endast
            betala sig på lång sikt och som beröra ett flertal skogsägare,
            bekos- tas till en del av statsbidrag. Kostnaderna för dessa vägar
            äro så stora, att knappast några byggnadsföretag kunna igångsättas,
            utan att statsbidrag beviljas, eller också bliva de byggnadsföretag,
            som ändå igångsättas, av så ringa omfattning, att ett rationellt
            nyttjande av vägarna försvåras. De skogsägare, som för nämnda
            ändamål tillerkännes statsbidrag, utgöras till största delen av
            små skogsägare, medan däremot bolag och stora skogs- ägare i regel
            lämnas utanför. Hur stort behovet av statsbidrag är framgår av
            att bidragsansökningarna uppgå till icke mindre än 16 miljoner
            kronor, varav 9.6 miljoner kronor avse äldre ansökningar, som
            på grund av otill- räcklig medelstillgång icke kunnat beviljas.
            Arbetsmarknadsförhållandena torde icke heller här utgöra något
            hinder för en utökad statsbidragsverksamhet dels därför att rationaliseringen
            på vägbyggnadsområdet enligt skogsstyrelsen hållit jämna steg
            med prissteg- ringen, dels ock därför att dold arbetskraft på
            orten i stor utsträckning torde finnas att tillgå. Den maskinella
            utrustningen torde redan finnas till- gänglig, varför det icke
            heller på detta område behöver ifrågakomma någon överflyttning
            från andra områden. Departementschefen föreslår under nionde huvudtiteln,
            punkt 182, ett anslag för ifrågavarande ändamål av 1.7 miljoner
            kronor, vilket är samma belopp som för innevarande budgetår. Visserligen
            finner statsrådet skogssty- relsens framställning om en anslagshöjning
            av 800 000 kronor väl motiverad
          </p>
          <pb facs="riksdagen-motions-pdf/data/1952/mot_1952__ak__300/mot_1952__ak__300-003.pdf"/>
          <p>
            10 Motioner i Andra kammaren, nr 300.
          </p>
          <p>
            men anser sig med hänsyn till angelägenheten av att investeringsverksam-
            heten begränsas icke kunna tillstyrka någon anslagshöjning. Vi
            kunna i detta sammanhang icke underlåta att hänvisa till den stora
            anslagshöjning som skett på sjätte huvudtiteln, punkt 75, Anslag
            till en- skilda vägar. Enligt vår mening är det lika angeläget,
            att medel anvisas till väg- och flottledsbyggnader å skogar i
            enskild ägo. Detta anslag är ägnat att förbilliga och rationalisera
            skogsproduktionen, varför det ur inves- teringssynpunkt synes
            vara en fördel med ett högre anslag än det av depar- tementschefen
            tillstyrkta. Vi vilja emellertid, med hänsyn till att sträng sparsamhet
            måste iakttagas med statens utgifter, icke förorda det av skogs-
            styrelsen begärda anslaget utan föreslå en höjning med 400 000
            kronor till 2 100 000 kronor. Med stöd av vad som anförts hemställa
            vi, att riksdagen måtte dels under nionde huvudtiteln, punkt 181,
            anvisa ett reservationsanslag å 1600 000 kronor, dels under samma
            huvudtitel, punkt 182, anvisa ett reservations- anslag å 2 100
            000 kronor.
          </p>
          <p>
            Stockholm den 25 januari 1952.
          </p>
          <p>
            Ernst V. Staxäng. T. G. von Seth. Einar Heggblom.
          </p>
          <p>
            Carl Östlund. Jöns Nilsson i Bästekille.
          </p>
        </div>
      </div>
    </body>
  </text>
</TEI>
