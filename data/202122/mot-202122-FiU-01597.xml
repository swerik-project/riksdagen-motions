<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FiU-01597">
  <teiHeader>
    <fileDesc>
      <titleStmt>
        <title>Värdepapperisering av svenska försäkringsrisker</title>
        <author corresp="i-Vo3YjbvPDcwbepLXUMMiDZ i-Wg4JiBuxTz9fesArDXiMko">av Per Åsling och Helena Lindahl (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:1597 av Per Åsling och Helena Lindahl (båda C)</title>
          <idno type="rdwebb">H9021597</idno>
          <rs type="number">1597</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H9021597/text</ref>
          <ref type="dokument_url_html">http://data.riksdagen.se/dokument/H9021597</ref>
          <ref type="dokumentstatus_url_xml">http://data.riksdagen.se/dokumentstatus/H9021597</ref>
          <ref type="docx">http://data.riksdagen.se/fil/89309CB6-C79E-48FB-AEE5-EE26FFAC3FC3</ref>
          <ref type="pdf">http://data.riksdagen.se/fil/9DB04B3A-DD55-4DA7-97D7-D992B67D6C6D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8YC6CksJw3NzKQjradyHib" type="signed"/>
        <correspContext corresp="i-8YC6CksJw3NzKQjradyHib">
          <note type="signatory" corresp="i-Vo3YjbvPDcwbepLXUMMiDZ"/>
          <note type="signatory" corresp="i-Wg4JiBuxTz9fesArDXiMko"/>
        </correspContext>
        <correspAction xml:id="i-TAuHirrZvzNjHPoF3jXnXZ" type="submitted">
          <date when="2021-09-30"/>
          <time when="16:25:51"/>
        </correspAction>
        <correspAction xml:id="i-8t8DBLGaovZdyTVXmV2aYz" type="reviewed">
          <date when="2021-09-30"/>
          <time when="19:13:57"/>
        </correspAction>
        <correspAction xml:id="i-ALCqHS9p37cJPpAfXxSFMT" type="referred">
          <date when="2021-10-14"/>
        </correspAction>
        <correspAction xml:id="i-PYr6bR44nWFsWnXfMLSRYr" type="assigned">
          <date when="2022-10-05"/>
          <time when="11:26:35"/>
        </correspAction>
        <correspContext corresp="i-PYr6bR44nWFsWnXfMLSRYr">
          <ref type="assignedTo">Finansutskottet</ref>
        </correspContext>
        <correspAction xml:id="i-AzSk4teyqQXFQNy3hBoxDR" type="behandlas_i"/>
        <correspContext corresp="i-AzSk4teyqQXFQNy3hBoxDR">
          <ref type="uppgift">2021/22:FiU22</ref>
          <ref type="ref_dok_id">H901FiU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6dBBKAL5n8dFx52QPNdfgJ" type="motHeader">
        <div xml:id="i-MB4ZV9KA1k8p1sHt4v5taD" type="motTitle">
          Motion till riksdagen 2021/22:1597 av Per Åsling och Helena Lindahl
          (båda C) Värdepapperisering av svenska försäkringsrisker
        </div>
      </div>
      <div xml:id="i-TA9nx4Tv1mVVGoZjMqMcSC" type="motBody">
        <div xml:id="i-YXTKDt4o4Affck9MJbTcQm" type="motSummary">
          <head xml:id="i-QzYVF9hnyP8knec4hzNsJe">
            Sammanfattning
          </head>
          <p xml:id="i-JPLGZy9WfsVz8spnkZZtEn">
            I motionen föreslås reformer för att underlätta tillgången till
            alternativt försäkrings­kapital för svenska aktörer och därmed
            förstärka klimatanpassningarna av det svenska samhället. Konkret
            föreslås att regeringen ska utreda förutsättningarna för Sverige
            som hemvist för värdepapperisering av försäkringsrisker. Det skulle
            också bidra till att göra Sverige till ett mer attraktivt centrum
            för hållbara finansiella tjänster.
          </p>
        </div>
        <div xml:id="i-WX8SzwToH7J4ZoNfun8iHb" type="motProposal" subtype="förslag">
          <head xml:id="i-4xNyWwYjAhZoRm2iv91nU6">
            Förslag till riksdagsbeslut
          </head>
          <list xml:id="i-C1sEE7iRxdcxuGX85jBdXB">
            <item xml:id="i-PH7fhzWKzCaraP29YoUZNm" sortKey="Yrkande 1">
              Riksdagen ställer sig bakom det som anförs i motionen om att
              låta utreda förutsättningarna för Sverige som hemvist för försäkringsrelaterade
              instrument och att återkomma med förslag som gör det möjligt i
              enlighet med motionen och tillkännager detta för regeringen.
            </item>
          </list>
        </div>
        <div xml:id="i-KCu1Dx7CLGBkkm1AjmLREv" type="motContent">
          <head xml:id="i-BMdQRweLEh1imQc3cDKC1e" type="h1">
            Klimatförändringar kan öka påfrestningarna på försäkringssystemet
          </head>
          <p xml:id="i-17K2E8Wn7Vk4ZU8RDF5wMs">
            Antalet naturkatastrofer globalt har visat en tydlig trendmässig
            ökning under 40 års tid. Även kostnaderna för naturkatastrofer
            har ökat och inte minst har extremt kostsamma katastrofer blivit
            mer frekventa. Såväl 2010 som 2017 uppgick de globala ekonomiska
            skadorna för naturkatastrofer till ca 350 miljarder dollar. De
            två åren var också de kostsammaste någonsin ur försäkringssynpunkt,
            och försäkringskostnaderna 2017 uppgick till 144 miljarder dollar.
          </p>
          <p xml:id="i-EFoP72ZFbRTrJxWZsHs3i3">
            Händelserna 2017 drevs såväl av en kraftig orkansäsong som av
            de våldsamma skogsbränderna, vars kostnader uppgick till mer än
            summan av de föregående nio åren. I år har skogsbrandssäsongen
            inletts ännu våldsammare än 2017 och 2018 med nya förfärande rekord
            för avbrända arealer så här tidigt.
          </p>
          <p xml:id="i-nGeUcRXgb3mwg9YBQzjo6">
            Även om det faktum att flera – normalt sett oberoende– händelser
            inträffar under ett enskilt år inte automatiskt går att tillskriva
            klimatförändring, så råder bred konsensus i forskarvärlden om
            att extremväder kommer att bli allt vanligare. Bland forskare
            råder dock stor enighet om att klimatförändring har spelat en
            viktig roll främst för de stora naturkatastrofer vi sett de senaste
            åren. Sambandet mellan högre temperatur och fler och våldsammare
            bränder är entydigt. För orkaner och stormar innebär högre global
            temperatur inte nödvändigtvis fler händelser, men de som inträffar
            riskerar att bli kraftigare än förut.
          </p>
          <p xml:id="i-Qno2jKPFeGdwow9B6vfMjG">
            Sommaren 2018 visade en katastrof av annan art i Sverige genom
            en långvarig period med extrem torka. Skogsbränderna i mellersta
            Sverige drabbade omkring 25 000 hektar skog, vilket kan jämföras
            med den stora skogsbranden i Västmanland 2014 som ödelade 14 000
            hektar. För stora delar av det svenska lantbruket innebar torkan
            en ekonomisk katastrof med 30–70 procent lägre skördar än normalt,
            vilket förutom inkomstbortfall lett till foderbrist för köttproducenter.
            LRF har uppskattat den totala kostnaden för torkan till minst
            tio miljarder kronor.
          </p>
          <p xml:id="i-8FGMDnxw1G1DNiFMQwFDKU">
            Ett globalt varmare klimat innebär vidare att denna typ av händelser
            riskerar att bli vanligare också i Sverige. Inte minst kommer
            den årliga variationen att öka. År med såväl extrem torka som
            extrem nederbörd kommer att bli vanligare. Vi riskerar att se
            kraftigare höst- och vinterstormar och fler översvämningar. Ökade
            temperaturer kan leda till fler och svårare skogsbränder. Ökade
            vattenflöden kan leda till jordskred och orsaka skador på dammar.
          </p>
          <p xml:id="i-6D2ka5ifTMi93N6uv5zfQy">
            Listan går självfallet att göra längre. Klart är att behovet
            både av förebyggande åtgärder och av ett fungerande försäkringsskydd
            kommer att öka. Det innebär en ökad påfrestning på försäkringssystemet
            och ställer krav på nytänkande.
          </p>
          <p xml:id="i-7sZYJYGocZCndbuLpD3wju">
            Idag saknas en fungerande skördeskadeförsäkring och fungerande
            försäkringsskydd vid dammbristningar. I november 2018 meddelade
            Länsförsäkringar att man slutar försäkra nybyggda hus i områden
            som är utsatta för klimatrisker. Dessa svårigheter kommer sannolikt
            att öka i takt med att extrema väderhändelser blir vanligare.
          </p>
          <head xml:id="i-Pi8LDFdLXuDEr5woaQsEkP" type="h1">
            Värdepapperisering av försäkringsrisker kan skapa tillgång till
            nytt försäkringskapital
          </head>
          <p xml:id="i-KbkRGmsMxtPqMQjToctiTD">
            Internationellt finns sedan mer än 20 år en marknad för värdepapperiserade
            försäkrings­risker, så kallade försäkringsrelaterade instrument
            (insurance-linked securities, ILS). Huvudsakligen innebär dessa
            instrument att investerare erbjuds att köpa obligationer, där
            köpesumman utgör säkerhet för ett specificerat försäkringsåtagande.
            Under löptiden får investeraren en kupongränta, som består av
            försäkringspremier och eventuell avkast­ning på säkerheten (främst
            penningmarknadsinstrument). Då obligationen löper ut åter­betalas
            säkerheten. Men om en fördefinierad försäkringshändelse, t.ex.
            en översvämning eller en skogsbrand, inträffar, tas pengar ur
            säkerheten för att täcka försäkrings­åtagandet.
          </p>
          <p xml:id="i-VhsmkVG1pNqYyRvGyEubvM">
            Utgivaren av en ILS kan vara ett återförsäkringsbolag, ett försäkringsbolag,
            ett företag eller rentav ett land eller en delstat/region som
            vill skydda sig ekonomiskt mot vissa händelser.
          </p>
          <p xml:id="i-To5EAkWwUnU2mZDrbhXifn">
            Skälet till att ILS blivit populärt och idag utgör ca 16 % av
            den globala åter­försäkringsmarknaden är att de skapar tillgång
            till den mångdubbelt större kapital­marknaden för att täcka försäkringsrisker.
            En diversifierad tillgång till kapital förbättrar också konkurrenssituationen
            och kan innebära en prispress nedåt på återförsäkring. Den ökade
            konkurrensen ökar alltså tillgängligheten till försäkring för
            enskilda och företag.
          </p>
          <head xml:id="i-RRa5dgDsEps9ByXvnZgi4P" type="h1">
            Flera hinder för svenska företag som vill värdepapperisera risker
          </head>
          <p xml:id="i-FZCCVERQitYiEkKa1yzNHh">
            Historiskt har Sverige varit en alltför liten marknad för att
            motivera användningen av ILS, då kostnaden för att sätta upp en
            sådan konstruktion varit avskräckande. I och med utvecklingen
            av marknaden finns dock idag väsentligt billigare alternativ och
            många exempel på transaktioner i storleken tiotals miljoner dollar,
            vilket rimligen borde kunna vara attraktivt för svenska aktörer.
          </p>
          <p xml:id="i-3rni52e48ThnH7xqMqCpMw">
            Ett större hinder är sannolikt idag att marknaden för ILS upplevs
            befinna sig långt borta. De transaktioner som görs sätts vanligen
            upp av stora globala återförsäkrings­bolag, med den formella hemvisten
            för obligationen i andra länder, vanligen utanför EU. För dessa
            aktörer är Sverige en marginell marknad.
          </p>
          <p xml:id="i-MxHqa7D8ytRkdy3ch4sTuH">
            För svenska företag innebär det också att man kan befara kostnader
            för att sätta upp komplicerade transaktioner i andra jurisdiktioner,
            vilket kräver internationell juridisk och ekonomisk kompetens.
          </p>
          <head xml:id="i-BVtuTVqUwruitzcAQSBncx" type="h1">
            En svensk marknad för ILS skulle underlätta tillgången till försäkringskapital
          </head>
          <p xml:id="i-85hc7LfgYTYEywwYRoTPZ4">
            Sverige är internationellt känt som ett land med stabila ekonomiska
            och juridiska förutsättningar. Det är ingen slump att Stockholm
            är ett av Europas finansiella centrum. I fråga om ILS är Sverige
            och Stockholm emellertid helt okända. Ett land som gör anspråk
            på att vara ett internationellt finansiellt centrum bör givetvis
            konkurrera även inom försäkringssektorn.
          </p>
          <p xml:id="i-P2aRzbAYYM6VyQjp6wePy1">
            I andra länder är intresset väsentligt större. Storbritannien
            genomförde 2017 en ändring av lagstiftningen för att specialföretag
            (som används för att strukturera ILS) ska kunna ha hemvist i landet.
            Det ses som ett naturligt steg för att behålla konkurrens­kraften
            i den brittiska finanssektorn då det alternativa försäkringskapitalet
            utgör en allt större andel av försäkringsmarknaden. I maj 2018
            publicerades den första katastrofobligationen baserad på det brittiska
            regelverket.
          </p>
          <p xml:id="i-Fo9i9PBn51cFvNvTPySAWY">
            På Irland och Cypern finns motsvarande regelverk på plats. I
            och med att Storbritannien lämnat EU-samarbetet och att landet
            med viss sannolikhet inte längre kommer att ha tillgång till den
            inre marknaden för finansiella tjänster, så finns ytterligare
            skäl för Sverige att överväga ett sådant regelverk. För finansiella
            aktörer som vill ha fullt tillträde till den gemensamma marknaden
            kommer det att bli än viktigare att vara representerade i unionen
            och inte längre bara i Storbritannien.
          </p>
          <p xml:id="i-B3VTTYer4DzcFPbucjAnbv">
            Det finns flera skäl till att Sverige bör ta ett sådant steg
            nu. För det första så har Sverige flera fördelar som uppskattas
            av finansiella företag, inte minst i form av institutionell stabilitet,
            förutsägbara regler och låg korruption. För det andra så skulle,
            som framförts, katastrofobligationer byggda med svenska regelverk
            vara mer till­gängliga för svenska aktörer som behöver försäkring.
            För det tredje bör naturligtvis Sverige, om vi ska behålla vår
            position som finansiellt centrum, bejaka och möjliggöra finansiell
            innovation.
          </p>
          <p xml:id="i-AuDWPS8ygGkw8LVdrVDEAF">
            Med stor sannolikhet kommer risköverföringsinstrument för skydd
            mot klimat­relaterade naturkatastrofer att omfattas av EU:s taxonomi
            för hållbara verksamheter. Det kommer i sin tur att öka efterfrågan
            på dessa instrument hos hållbara investerare. För svenskt vidkommande
            innebär det ytterligare en möjlighet att bygga en mer hållbar
            finanssektor.
          </p>
          <p xml:id="i-7FcrHGypWHTpB9jV4Y3Jcb">
            I praktiken är det förhållandevis små förändringar som skulle
            krävas för att göra Sverige attraktivt som hemvist för ILS och
            därmed underlätta tillgången till alternativt försäkringskapital
            för svenska aktörer.
          </p>
          <p xml:id="i-JQ7yKgaAzzUj94JVAku85o">
            Konkret handlar det främst om tre faktorer som skulle göra det
            möjligt och därmed också göra det mer attraktivt för internationella
            aktörer på försäkringsmarknaden att etablera sig i Sverige.
          </p>
          <p xml:id="i-5rGjbMjbh8NPQ6S5GX6hwi">
            Genom Solvens 2‑reglerna har reglerna för specialföretag, som
            är den underliggande företagskonstruktion som används för att
            sätta upp en transaktion, harmoniserats. Att dessa regler harmoniseras
            är dock inte tillräckligt.
          </p>
          <p xml:id="i-3nJGG8gx2uBsomomCW99J6">
            Skattevillkoren för specialföretag behöver klargöras. Regeringen
            har avstått från att göra detta, trots att t.ex. Skatteverket
            framhållit att specialföretag bör omfattas av samma regler som
            försäkringsföretag.
          </p>
          <p xml:id="i-WQtWVnLPWW9iWc4FkoT6yQ">
            Den regulatoriska bördan får inte bli för stor. Specialföretag
            är i huvudsak en passiv verksamhet som endast förvaltar en säkerhet
            enligt bestämda regler under löptiden. Det är alltså viktigt att
            företagen som sådana står under tillsyn, men också att den regulato­riska
            bördan begränsas och tar hänsyn till företagens syfte och verksamhet.
          </p>
          <p xml:id="i-Xk5JdqY5g4FFDkkDbLhM6U">
            För att bli attraktiva och pressa kostnaderna behöver specialföretag
            kunna användas för att ge ut flera av varandra oberoende försäkringsobligationer.
            Det kräver företag med segregerade konton (protected cell companies,
            PCC), vilket inte finns idag. Det skulle även öka skyddet för
            såväl investerare som huvudmän genom att minska motpartsriskerna.
          </p>
          <p xml:id="i-LQ5gurZ47F9wFwLzvCbmss">
            Regeringen bör, mot denna bakgrund, låta utreda förutsättningarna
            för Sverige som hemvist för försäkringsrelaterade instrument och
            återkomma med förslag som gör det möjligt i enlighet med motionen.
            Det skulle innebära förbättrad tillgång till försäkrings­kapital
            för svenska aktörer, underlätta klimatanpassningen av samhället
            och göra Sverige till ett än mer attraktivt centrum för finansiella
            tjänster.
          </p>
        </div>
        <div xml:id="i-K9U792Gjrk2gXiKZrxhdzs" type="signatureBlock">
          <list xml:id="i-BSEeGMrHVRNyQ5XoDDtheo">
            <item xml:id="i-WLjJekm5Xx74rGQqNPEc6q" who="i-Vo3YjbvPDcwbepLXUMMiDZ" type="signature">
              Per Åsling (C)
            </item>
            <item xml:id="i-XXZJokpRpZuV7eoyiheTs8" who="i-Wg4JiBuxTz9fesArDXiMko" type="signature">
              Helena Lindahl (C)
            </item>
          </list>
        </div>
      </div>
    </body>
  </text>
</TEI>
