<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00482">
  <teiHeader>
    <fileDesc>
      <titleStmt>
        <title>Förebyggande och uppmärksammande av självmord</title>
        <author corresp="i-V4PGuKUAKzYUXWKqj2bLeL">av Andreas Carlson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande och uppmärksammande av självmord</title>
          <idno type="rdwebb">GY02So482</idno>
          <rs type="number">So482</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So482/text</ref>
          <ref type="dokument_url_html">http://data.riksdagen.se/dokument/GY02So482</ref>
          <ref type="dokumentstatus_url_xml">http://data.riksdagen.se/dokumentstatus/GY02So482</ref>
          <ref type="doc">http://data.riksdagen.se/fil/D193922D-0013-40EA-BB6E-B088B7CC885E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2ycYk3H9V3aKtXoFxVNjCx" type="signed"/>
        <correspContext corresp="i-2ycYk3H9V3aKtXoFxVNjCx">
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction type="numbering" xml:id="i-Uaoa9xa83cZJifA98WJFEn">
          <date when="2010-10-29"/>
        </correspAction>
        <correspAction type="submission" xml:id="i-UUo3vcosMCyj3beLxipQfi">
          <date when="2010-10-27"/>
        </correspAction>
        <correspAction type="transfer" xml:id="i-8UQqG1dPACQNCGhKbmneBY">
          <date when="2010-10-27"/>
        </correspAction>
        <correspAction type="assigned" xml:id="i-9ZXT2VLKKByipmcxbJeG2h"/>
        <correspContext corresp="i-9ZXT2VLKKByipmcxbJeG2h">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-YRmzbx4Ckwups83nNdz1P7">
            Förslag till riksdagsbeslut
          </head>
          <list style="ol">
            <item xml:id="i-47CUiDNqfhZ3XQxUpXbSwd">
              Riksdagen tillkännager för regeringen som sin mening vad som
              anförs i motionen om att utreda hur antalet självmord och självmordsförsök
              ska minskas.
            </item>
            <item xml:id="i-86HpNKxj6obLtApM2VM5Py">
              Riksdagen tillkännager för regeringen som sin mening vad som
              anförs i motionen om att synliggöra unga mäns självmord.
            </item>
            <item xml:id="i-JrMny2WDocib5NQXHHRSLG">
              Riksdagen tillkännager för regeringen som sin mening vad som
              anförs i motionen om att använda ordet självmordsprevention snarare
              än suicidprevention för att synliggöra och tydliggöra.
            </item>
            <item xml:id="i-AsJTAAwcktJo5gi1WKMrom">
              Riksdagen tillkännager för regeringen som sin mening vad som
              anförs i motionen om att överväga en informationskampanj om ungas
              hälsa och situation.
            </item>
          </list>
        </div>
        <div type="motContent">
          <head type="h1" xml:id="i-6pqQMkRWQMrgJxdpxPM7Nt">
            Motivering
          </head>
          <p xml:id="i-RUAoirtGUVaxMYBmNbU8zP">
            I mitten av oktober 2010 valde en ung man att ta självmord live
            på webbforumet Flashback. Personen skrev inlägg fram till självmordsögonblicket
            och visade via en webbkamera för omvärlden hur självmordet gick
            till. Fallet är djupt tragiskt och borde tjäna som en väckarklocka
            för samhället att använda alla till buds stående medel för att
            stärka arbetet med att förebygga självmord och självmordsförsök.
          </p>
          <head type="h1" xml:id="i-CzhKsKi5jBbhQKCrb2pGxK">
            Minska antalet självmord
          </head>
          <p xml:id="i-14UCtHXB1PLTBJVLb6a8SW">
            Många ungdomar i Sverige i dag mår bra, men en växande grupp
            mår väldigt dåligt. Det finns inga enkla lösningar på hur man
            kan förhindra självmord, men det är viktigt att det konstaterandet
            inte lamslår utan i stället motiverar till att söka lösningar
            och en förståelse för unga människors livssituationer. Självmordsprevention
            är ett ganska nytt och eftersatt område på grund av det tabu som
            har funnits och fortfarande till viss del finns kvar. Siffror
            från Karolinska Institutet visar att 1 443 personer tog sitt liv
            under 2007. Siffrorna omfattar både säkra självmord där det inte
            råder någon oklarhet och de fall då läkaren inte med säkerhet
            har kunnat avgöra om det är ett självmord eller olycksfall. De
            senaste 15 åren har antalet självmord minskat med cirka 20 procent
            i Sverige och i större delen av EU. Självmorden för ungdomar har
            emellertid legat på samma nivå under en längre tid. Enligt uppgifter
            från Karolinska Institutet i Solna tar 4050 ungdomar under 20
            år sitt liv i Sverige varje år, och av dem är cirka fem under
            15 år. Forskningen bör ännu mer inriktas på att studera de bakomliggande
            orsakerna till att självmord begås. Psykisk ohälsa, alkohol och
            drogers inverkan, ungdomars upplevda otrygghet och andra faktorer
            måste tas på ännu större allvar i det fortgående arbetet.
          </p>
          <head type="h1" xml:id="i-VRnyi38wJrT4gB4u2hMHH">
            Synliggör de unga männens självmord
          </head>
          <p xml:id="i-9ZyTgmMHd3fcGoNgzbEeAt">
            Den ledande dödsorsaken bland män mellan 15 och 44 år är självmord.
            Av de 1 443 självmord som begicks 2007 utfördes 1 019 av män och
            424 av kvinnor. För varje självmord som begicks av en kvinna,
            begicks 2,4 självmord av män. Samtidigt är unga kvinnor överrepresenterade
            i statistiken över självmordsförsök; för varje självmordsförsök
            bland män finns 1,4 bland kvinnor. Detta bör givetvis belysas
            och förebyggas genom arbete för att stärka unga tjejers självförtroende
            och självkänsla. Att män väljer att avsluta sina liv i den utsträckningen
            och att skillnaden är så häpnadsväckande stor mellan män och kvinnor
            måste uppmärksammas mer. De bakomliggande orsakerna måste också
            grundligt analyseras. När den unge mannen i början av oktober
            valde att begå självmord publikt blev det stora rubriker. Utan
            att förminska denna stora olycka, måste man i sammanhanget konstatera
            att varje fall är djupt tragiskt även alla de självmord av män
            som inte leder till artiklar med stora rubriker. Antalet självmordsförsök
            är svårt att avgöra, då det inte finns någon heltäckande statistik.
            För varje självmord registreras cirka fem självmordsförsök som
            lett till slutenvård, ytterligare lika många fall antas förekomma
            som inte registreras. Statistiken på den kraftiga övervikten för
            män gällande reella självmord bör innebära att vi kraftigt arbetar
            för att stärka även unga mäns självförtroende. En utredning måste
            till för att undersöka hur det kan skapas miljöer för unga män
            som mår dåligt att få hjälp med de problem som i dag ofta tystas
            ned och hålls gömda. Det finns i samhället en svaghetsfobi som
            är könsrelaterad, och normen upplevs vara att det är fel att män
            visar sig svaga i någon mån. I ett första led handlar det om att
            synliggöra och bidra till kunskap om det oerhörda problem som
            det innebär när så många män väljer att begå självmord.
          </p>
          <head type="h1" xml:id="i-QSBFmazVr1SVWtSwvtSASw">
            Använd de rätta orden
          </head>
          <p xml:id="i-MaEEN2vwJhSiWDzgkPoX8G">
            Den medicinska termen för självmord är suicid och därför används
            begreppet suicidprevention ofta. När vi har ett samhällsproblem
            av den kaliber som det innebär när människor väljer att avsluta
            sina liv, måste vi använda ett språk som används i breda skaror
            i samhället. Primär målgrupp för arbetet med självmordsprevention
            är ungdomar. Inom statligt finansierad verksamhet bör orden självmord
            och självmordsförebyggande arbete användas. Detta bör meddelas
            i aktuella regleringsbrev.
          </p>
          <p xml:id="i-N2GPiAASRdgbjGjFZmRyjs">
            Självmord har länge varit ett tabubelagt och känsligt ämne, men
            vi skapar inte bättre förutsättningar att stävja problemen genom
            att linda in orden så att de inte förstås av den målgrupp som
            i huvudsak adresseras.
          </p>
          <head type="h1" xml:id="i-8bXB8PvG39PVvGh4ngs8wL">
            Riktad informationskampanj om ungdomars hälsa
          </head>
          <p xml:id="i-Ti5xENvQecqpjr6qFffMYh">
            Att vuxenvärlden tidigt ser och identifierar barn och unga med
            psykiska problem är avgörande för att snabbt kunna sätta in rätt
            stöd. Därför är det välkommet att regeringen genomför en förstärkt
            satsning på elevhälsan. Behovet av att se varningssignalerna gäller
            dock inte enbart skolpersonalen. Även föräldrar behöver ha större
            kunskap om psykisk ohälsa bland unga. Detta är särskilt viktigt
            för att minska antalet självmord och självmordsförsök. Hela samhället
            bär ansvar för varje ung människa som väljer att avsluta sitt
            liv. Ungdomsstyrelsen bedömer i rapporten Fokus 07 en analys av
            ungas hälsa och utsatthet att det i många avseenden finns för
            lite kunskap om ungas hälsa och utsatthet. I rapporten konstateras
            även att det saknas kontinuerliga uppföljningar inom området.
            För att skapa förutsättningar för föräldrar att se varningssignaler
            i tid, bör det övervägas att genomföra en informationskampanj
            riktad till alla föräldrar med barn i åldrarna 1018 år. Ett sådant
            material skulle sedan även kunna spridas till exempelvis föreningsledare,
            fritidsledare, lärare och andra som arbetar med ungdomar. Målet
            ska vara att sprida information om hur man kan se tecken på psykisk
            ohälsa hos sina barn.
          </p>
          <p xml:id="i-Pu2ZjjdT2VJMDk57x7zjgc">
            På flertalet communities på Internet finns såväl självskadeklubbar
            som diskussionsgrupper för självmordsmetoder. Vilken roll ungdomars
            allt mer frekventa användande av informationsteknologi har för
            påverkan på den psykiska hälsan bör utredas och vara en del av
            informationsmaterialet. Det är viktigt att unga människors uppväxt
            präglas av tillit och trygghet. Det går inte att lagstifta fram
            respekt och värdighet. Det är en konsekvens av ett samhälle byggt
            på goda värden. Därför behöver familjer stärkas. Skolans roll
            som förmedlare av goda värden är också viktig. I det civila samhället
            finns en stor tillgång i aktörer som genom sin verksamhet i praktiken
            förmedlar trygghet, respekt och kunskap om varje människas unika
            och okränkbara värde.
          </p>
        </div>
        <div type="motSignatures">
          <list>
            <item xml:id="i-7KzA8trAryv59mcadY1XNj">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
