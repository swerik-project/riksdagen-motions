<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-KU-00204">
  <teiHeader>
    <fileDesc>
      <titleStmt>
        <title>Korporativismen i Sverige</title>
        <author corresp="i-MYV5TtBU5tQGwqDu4dq25s">Bengt Westerberg m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Korporativismen i Sverige</title>
          <idno type="rdwebb">G902K204</idno>
          <rs type="number">K204</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/G902K204/text</ref>
          <ref type="dokument_url_html">http://data.riksdagen.se/dokument/G902K204</ref>
          <ref type="dokumentstatus_url_xml">http://data.riksdagen.se/dokumentstatus/G902K204</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>Kerstin Ekman</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>Karin Ahrland</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>Björn Molin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LFPCKxWRHDbvq2WakK3Bvs" type="signed"/>
        <correspContext corresp="i-LFPCKxWRHDbvq2WakK3Bvs">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-5FsdBgp7zC1W8jXSUkwwDq"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_k_204/mot_198586_k_204-001-001.pdf"/>
      <div xml:id="i-HN7sLXhCsShhrh1sFZk2iH" type="motHeader">
        <div xml:id="i-LPg9ZTABtGBCYJq8rVohQR" type="motTitle"/>
        <div xml:id="i-7iCKR92Z4hLSFEWwfhQPGb" type="motSubmissionInfo"/>
      </div>
      <div xml:id="i-JzaNFiYQg7b35WdALsZB6K" type="motBody">
        <div xml:id="i-ApaT4KDyQoPH18vaGJBBFB">
          <pb facs="riksdagen-motions-pdf/data/198586/mot_198586_k_204/mot_198586_k_204-001-002.pdf"/>
          <p xml:id="i-4486oJfPQL2wtHUQadg2Nu">
            1985/86:K204
          </p>
          <p xml:id="i-SRf1WRcgTaBNEQMo8ZLBYp">
            Bengt Westerberg m. fl. (fp) Korporativismen i Sverige
          </p>
          <pb facs="riksdagen-motions-pdf/data/198586/mot_198586_k_204/mot_198586_k_204-001.pdf"/>
          <p xml:id="i-4pmL4jBDEhkssmk8s1eW1L">
            Motion till riksdagen
          </p>
          <p xml:id="i-4Hhsd3dTUUu7syVAW8P9ph">
            PE [=]
          </p>
          <p xml:id="i-KeMKWGKgGMgRkMgGsMTTEe">
            Mot. 1985/86 K204—206
          </p>
          <p xml:id="i-Hr7g3Rj186o7KNv5N6ArxF">
            1 Folkrörelsernas betydelse
          </p>
          <p xml:id="i-CvWn6ztFVinwoc7DwAk6bb">
            Liberalismens grundidé är varje individs rätt till frihet och
            likabehandling. Häri har liberaler genom åren funnit ett försvar
            för ett samhällssystem byggt på principen om allmän och lika rösträtt.
            Endast demokratin innebär lika inflytande för alla — oavsett grupptillhörighet,
            kön, yrke eller stånd — vid valet av politiska organ. Samtidigt
            är liberaler medvetna om att skilda former av intresseorganisationer
            och folkrörelser utgör omistliga inslag i samhällsbil- den. Dessa
            ger medborgarna möjligheter att göra sina röster hörda även utanför
            valdagen. Demokratin vitaliseras: missförhållanden uppdagas och
            förslag väcks samtidigt som arbete i fria organisationer tränar
            medlemmarna att delta i demokratiskt beslutsfattande. Det är inte
            svårt att finna exempel på den positiva roll organisationerna
            spelat vid tillkomsten av mycket av det vi finner värdefullt i
            Sverige. De stora folkrörelserna var betydelsefulla krafter bakom
            demokratiseringen, väl- färdspolitiken och folkbildningen. De
            fackliga organisationerna blev viktiga hävstänger i den ekonomiska
            och sociala utvecklingen. Jordbrukskoopera- tionen fick en betydelsefull
            roll då en ny jordbrukspolitik utformades under mellankrigstiden.
            De frivilliga försvarsorganisationerna ger det svenska försvaret
            en unik resurs. Eftersatta grupper som t. ex. handikappade och
            invandrare kan göra sina röster hörda genom olika organisationer.
            På senare tid har miljörörelsen och fredsrörelsen kommit att spela
            en värdefull roll för opinionsbildningen och samhällsutvecklingen.
            Mot denna bakgrund värnar folkpartiet organisationernas självständighet
            och arbetsmöjligheter. De har en viktig roll att fylla som garanter
            för mångfald och vitalitet i den demokratiska processen. Det finns
            sålunda ingen motsättning mellan folkpartiets status av idéparti—
            obundet av någon speciell samhällsklass — och en insikt om betydelsen
            av ett fritt organisationsväsende. Men om organisationer och rörelser
            skall kunna fylla denna positiva roll måste deras inflytande balanseras
            av folkrepresentationen och de politiska partierna. De politiska
            partiernas uppgift är att se till allmänintresset medan intresseorganisationernas
            är att driva sina medlemmars särintressen. Och idéer om det allmännas
            bästa — där skilda särintressen sammanvägs — måste alltid vara
            de överordnade. I annat fall riskerar vi att närma oss det korporativa
            samhället: den allmänna och lika rösträtten trängs tillbaka som
            yttersta grund för samhällsstyret till förmån för uppgörelser
            och förhandling-
          </p>
          <p xml:id="i-XPG5AXFHEkLKaDgXBKcwsB">
            1 Riksdagen 19851/86. 3 saml. Nr K204—206
          </p>
          <pb facs="riksdagen-motions-pdf/data/198586/mot_198586_k_204/mot_198586_k_204-002.pdf"/>
          <p xml:id="i-Trgf6g2iov8TpEwT8pQggu">
            ar mellan olika organiserade intressen. Individerna behandlas
            inte längre lika oavsett vilken samhällsgrupp de tillhör. Stora
            och välorganiserade grupper dominerar över de mindre och svagare.
            Frågan om vilken grupp man representerar blir viktigare än vilka
            argument man har att komma med när en fråga skall avgöras. Naturligtvis
            är inte Sverige på väg att bli en korporativ stat i betydelsen
            att parlamentarismen ersätts med representation efter yrkesgrupper.
            Ingen betydelsefull organisation vill detta i princip. Men den
            inom socialdemokra- tin framarbetade SAMAK-rapporten visar vilken
            långtgående samordning av organisationer och stat man där är beredd
            till. Rapporten talar bl. a. om behovet av att ”de facto ta ytterligare
            ett steg mot en förhandlingsekonomi”, som skulle innebära att
            ”i princip alla former av inkomster” dras in i en förhandlingsprocess,
            där ”man ger parterna ett ökat inflytande över den ekonomiska
            politiken”. Men även om SAMAK-rapportens vision ännu inte förverkligats
            finns tecken på att balansen mellan sär- och allmänintressen rubbats.
          </p>
          <p xml:id="i-JohYFeJQbmp6pPptszCvWd">
            2 Rubbad maktbalans
          </p>
          <p xml:id="i-LWscK6WQLQSx16BxZp34hN">
            Det är inte svårt att se hur många organisationer under senare
            årtionden kraftigt förstärkt sitt inflytande. De har utvecklats
            till att bli effektiva ”kravmaskiner”, svåra att stå emot när
            de mobiliserar full kraft. Obalansen mellan partier och organisationer
            kan illustreras på flera sätt. En illustration är att jämföra
            de resurser som de politiska partierna har i förhållande till
            intresseorganisationerna. På riksdagens alla partikanslier fanns
            1985 24 handläggare. Enbart TCO:s samhällspolitiska avdelning
            hade vid samma tidpunkt 25 anställda. LO:s socialpolitiska enhet
            och SAF:s utbildningspolitiska enhet hade vardera ca 10 anställda.
            Vid sidan om förstärkta resurser har organisationerna kommit i
            besittning av allt flera centrala positioner. Genom politiska
            beslut har organisationerna givits representation i hundratals
            olika myndigheter och utredningar. SAF, LO, TCO och SACO/SR är
            sålunda representerade i allt från kommerskolle- gium, över domstolsverket
            till riksmuseet. Samtidigt deltar man i ett stort antal remissomgångar.
            Exempel på förslag som under senare år har remitterats till fackliga
            organisationer har gällt bl. a. älgjakten, aborter, våld i videogram,
            kvinnlig omskärelse, prostitution och spelhallar. Dessa styrkerelationer
            sätter naturligtvis sina spår i debatten. De påverkar vilka frågor
            som kommer upp och hur de formuleras. Massmedia, som skulle kunna
            vara en balans mot olika särintressen, förstärker i många fall
            dessa intressens inflytande. Organisationernas överlägsna informationsresurser
            och förmåga att mobilisera sina medlemmar gör att deras genomslag
            i massmedia ofta blir stort. Den rubbade maktbalansen mellan allmänintresse
            och särintressen får till effekt att partierna får allt svårare
            att värna om svaga och utsatta gruppers rätt. Med den ojämlikhet
            som finns i det korporativa systemet — inflytande i enlighet med
            organisationsgrad — visar det sig att de svagaste och mest utsatta
            grupperna får svårt att göra sin röst hörd. Det är inte i ”det
            glömda Sverige” som de starka rörelserna har sin hemvist. Det
            är hos de stora och
          </p>
          <p xml:id="i-2jXgBa1xKEs3E6vFw1Z9yU">
            Mot. 1985/86 K204
          </p>
          <pb facs="riksdagen-motions-pdf/data/198586/mot_198586_k_204/mot_198586_k_204-003.pdf"/>
          <p xml:id="i-B1i7hf1ggAkeXdHtSvhNYB">
            väletablerade grupperna. Mot. 1985/86 Men det är inte bara när
            det gäller den liberala demokrati- och jämlikhets- K204 synen
            som tendenserna till korporativism får ogynnsamma effekter. Även
            när det gäller marknadsekonomin kan sådana effekter noteras. Grunden
            för marknadens effektivitet är konsumenternas fria val mellan
            olika varor och tjänster och producenternas strävan att tillfredsställa
            dessa. Inget företag kan i längden överleva om det inte förmår
            sälja produkter som konsumenterna efterfrågar till ett pris som
            de accepterar. Även om verklighetens ekonomier inte överensstämmer
            med de teoretiska modellernas abstrakta värld, så kan vi konstatera
            att inget annat system kunnat visa upp så goda resultat då det
            gäller välfärd, valfrihet och effektivitet som marknadsekonomin.
            Denna suveräna ställning för konsumenterna håller nu på att försvagas
            av den förhandlingsekonomi som gör sitt intrång på allt fler marknader.
            I samband med att marknaderna blir mer reglerade blir besluten
            mer åtkomliga för organiserade intressen och stora företag. Vad
            som tidigare fungerade som ett växelspel mellan konsumenter och
            producenter förvandlas till en ren kraftmätning mellan olika intressegrupper.
            Ofta får konsumentin- tresset ge vika för producentintresset.
            På varje enskild marknad är ägare och anställda förvisso färre
            än konsumenterna. Men de är samtidigt i mycket högre grad direkt
            berörda. Därför har de ofta lättare att bilda starka sammanslutningar:
            konsumenternas bredare, men samtidigt i varje enskild fråga ljummare,
            engagemang ger dem en svagare position vad gäller förmågan att
            organisera sig. Ett exempel på detta är jordbrukspolitiken. Bönderna
            är mer beroende än konsumenterna. Därför är de bättre organiserade.
            Dessutom besitter de en rad special- och detaljkunskaper. Vi ser
            också effekterna: bondekooperatio- nens makt är mycket stor. Den
            internationella konkurrensen har eliminerats genom politiska beslut.
            Livsmedelsindustrin har centraliserats. Flera upp- märksammade
            fall finns där privata konkurrenter motarbetas på tvivelaktigt
            sätt (t.ex. Hammerdals mejeri, Pågens vegetabiliska grädde och
            Götene ost). Det sammantagna resultatet av att producentintressen
            på detta sätt dominerar var sin marknad kan mycket väl bli en
            försämring för alla. De som är producenter på en marknad är ju
            själva konsumenter på andra. Samma fenomen — att var och en kämpar
            för sitt eget bästa på andras bekostnad och att detta leder till
            att alla kan få det sämre — ser vi på frihandelns område. I dag
            reses allt fler krav på protektionistiska åtgärder. I Sverige
            slår socialde- mokraterna vakt om protektionismen på tekoområdet.
            Ytligt sett skulle protektionistiska åtgärder leda till minskat
            hot mot sysselsättningen. Detta är dock en felsyn. Protektionism
            i stor skala skulle leda till sådana motåtgärder från omvärlden,
            att det enda resultatet skulle bli lägre reallöner utan att arbetstillfällena
            blir flera. Motsvarande logik kan återfinnas inom den offentliga
            sektorn. Det är lättare att organisera dem som förlorar på en
            besparing än dem som (marginellt) vinner på varje enskild besparing.
            Den sammantagna effekten blir att besparingar blir svåra att genomföra.
            Den obalans som kan konstateras mellan några få starka särintressen
            och dem som skall stå för allmänintresset i den politiska beslutsprocessen
            leder
          </p>
          <p xml:id="i-b67ZhmWUXjkzscDrzhkpF">
            PTE eds or UR I RR
          </p>
          <pb facs="riksdagen-motions-pdf/data/198586/mot_198586_k_204/mot_198586_k_204-004.pdf"/>
          <p xml:id="i-BaW33XwqygmQEezj2nkgiN">
            sålunda till såväl bristande politisk jämlikhet som bristande
            effektivitet, vad gäller statens förmåga att tillfredsställa medborgarnas
            intressen i deras egenskap av konsumenter eller skattebetalare.
            Till detta vill vi lägga en tredje punkt, där tendenserna till
            korporativism leder till ur liberal synvinkel ogynnsamma effekter.
            Centralt för liberalismen är idén om att individerna skall åtnjuta
            ett stort mått av integritet, att de skall tillförsäkras sådana
            rättigheter att de på viktiga områden ges möjlighet att självständigt
            fatta beslut om sina egna villkor, oberoende av kollektiva ställningstaganden.
            Trots att intresseorganisationerna själva ytterst vilar på en
            sådan rättighet, organisationsfriheten, kan de sålunda i sin egenskap
            av starka kollektiv hota individens oberoende och integritet.
            Ett uppenbart fall är den kollektivan- slutning till SAP som förekommer
            inom LO. Två tredjedelar av SAP:s medlemmar är på detta sätt kollektivanslutna.
            Med tanke på att en stor del av LO:s medlemmar röstar icke-socialistiskt
            är det troligt att mer än en kvarts miljon av socialdemokraternas
            medlemmar sympatiserar med ett annat parti än det de själva tillhör!
            Ett mindre välkänt exempel på hur fackligt agerande kan kollidera
            med individuell frihet är att LO vägrar bevilja en medlem utträde
            om det inte finns särskilda skäl. Trots att högsta domstolen 1982
            underkände denna procedur för utträde har LO inte ändrat uppfattning
            i sakfrågan. Fortfarande överväger LO huruvida stadgarna skall
            anpassas till HD:s beslut. Ibland brukar det hävdas att ovanstående
            typ av kritik syftar till att göra intrång på organisationsfriheten.
            Denna åsikt bygger dock på en felsyn rörande vad denna frihet
            innebär. Organisationsfriheten är en rättighet för individer att
            sluta sig samman och arbeta för gemensamma mål och intressen.
            Men ur detta följer inte att organisationerna skall ha frihet
            att bortse från individers och minoriteters rättigheter i sitt
            handlande. Även intressegrupper måste anpassa sitt handlande till
            de grundläggande regler som den politiska friheten uppställer,
            vari organisationsfriheten ingår. Organisationsfriheten får inte
            tas till intäkt för brott mot demokratiska grundrättigheter såsom
            rätten att självständigt avgöra om man vill ansluta sig till ett
            politiskt parti. För folkpartiet är det en viktig fråga att ge
            idealiteten ökat utrymme i samhället. Den enskilde skall ges möjlighet
            att i högre grad ta personligt ansvar för sig själv och sina medmänniskor.
            Även här kan vi emellertid se hur de starka organisationerna kan
            hindra individens möjligheter till självständig handling. Det
            får inte vara ett legitimt gruppintresse att lägga hämsko på människors
            idealitet och frivilliga insatser! Det mostånd som exempelvis
            föräldraaktivitet på dagis, Rödakors-värdinnor i vården och elevmedverkan
            i skolbespisningen rönt visar hur gruppintressen kan kollidera
            med personlig frihet. Exemplen på hur sådant som normalt borde
            vara en fråga för individen personligen blir föremål för kollektiva
            beslut stannar inte vid ovanstående. Andra fall är de kollektiva
            hemförsäkringar hos Folksam som trots kritik från NO, KO och försäkringsinspektionen
            finns kvar inom den fackliga rörelsen samt Målarförbundets och
            Byggnadsarbetareförbundets ovilja att acceptera boendes frihet
            att själva göra en del inredningsarbeten.
          </p>
          <p xml:id="i-PXmmb92iem3wrdTbBy6CMR">
            Mot. 1985/86 K204
          </p>
          <pb facs="riksdagen-motions-pdf/data/198586/mot_198586_k_204/mot_198586_k_204-005.pdf"/>
          <p xml:id="i-8KHJK8uh4FF9FiFhYUD7C2">
            3 Åtgärder
          </p>
          <p xml:id="i-NLMTQgWiqBqtGmtDLk7gpN">
            Balansen mellan särintresse och allmänintresse måste sålunda
            återställas för att värna den politiska jämlikheten, den samhälleliga
            effektiviteten och den individuella integriteten. Vi anser inte
            att så skall ske genom att organisatio- nernas frihet och självständighet
            reduceras, utan genom att de politiska förtroendevalda får förstärkta
            möjligheter att ta sitt ansvar att se till allmänintresset. Vi
            vill inte försvåra för organisationerna att agera i sina medlemmars
            intressen. Som framhållits är starka och livaktiga organisationer,
            vilka hämtar sin kraft från sina medlemmar och kämpar för deras
            intressen, en förutsättning för mångfald och balans. Folkpartiets
            grundinställning och krav rörande organisationernas ställning
            och roll kan sammanfattas i följande principer:
          </p>
          <p xml:id="i-TrospfRpwhWiHLfPwqFbQH">
            Intresseorganisationerna skall slåss för sina medlemmars intressen
          </p>
          <p xml:id="i-TRiA2DUgH6KFtHATHuEUtg">
            Det är deras uppgift i egenskap av särintressen. Ingen utomstående
            skall lägga fast vilka frågor en organisation skall driva, vad
            den skall anse eller vilka som skall representera organisationen.
            Deras politik skall utgå från medlemmarna. En sammantvinning av
            makt mellan de stora organisationer- na och det allmänna leder
            till att detta medlemsinflytande försvagas. I takt med att organisationerna
            smälter in i statsapparaten riskerar ledarnas representativitet
            för sina medlemmar att minska. Det blir till sist oklart om Organisationsrepresentanterna
            alls fungerar som representanter för sina medlemmars intressen.
            Ytterst kan detta leda till att organisationerna i sin egenskap
            av fria och representativa rörelser försvagas: medlemmarna känner
            misstroende mot sina valda ledare. Förtroendesprickor uppstår.
            På så sätt är korporativismen inte bara ett hot mot den parlamentariska
            demokratins funktionsduglighet: även organisationerna har ett
            intresse av att stå själv- ständiga från staten. Men ur denna
            särintressenas frihet följer inte att man från riksdagens och
            politikernas sida i alla frågor i samma grad skall låta sig påverkas
            av skilda rörelser. Politikernas uppgift är att väga samman och
            balansera särintresse- nas krav. Och de politiskt förtroendevalda
            måste vara beredda att självstän- digt bedöma vilken roll olika
            särintressen skall få spela i skilda frågor. Det är inte arbetsmarknadsorganisationernas
            fel att obalansen mellan sär- och allmänintressernas representanter
            uppstått. Det är politikerna som accepterat att MBL-förhandlingar
            skall kunna föras om t. ex. utredningsdi- rektiv, propositioner
            och biskopsutnämningar. Det är politikerna som utsett partsrepresentanter
            till allehanda verk och utredningar. Det är politikerna som inte
            i tillräcklig grad utrustat partier och riksdag med tillräckliga
            resurser för utredningsverksamhet och administration.
          </p>
          <p xml:id="i-RyRDoALovDRqG1dhkYWgYr">
            Organisationsfriheten är till för individen
          </p>
          <p xml:id="i-LK31dBwbfegQFEtgyuswCj">
            Som ovan påpekats är organisationsfriheten en rätt för individer
            att sluta sig samman -— inte en rätt för organisationer att agera
            utan hänsyn till allmänna
          </p>
          <p xml:id="i-NWzQbV4Go6q32Zq77KcwPs">
            Mot. 1985/86 K204
          </p>
          <pb facs="riksdagen-motions-pdf/data/198586/mot_198586_k_204/mot_198586_k_204-006.pdf"/>
          <p xml:id="i-G5aTN9ZwKR1MituSw77Xgc">
            principer om integritet och individuella fri- och rättigheter.
            Därför är det viktigt med en lagstiftning som skyddar medborgarna
            mot kollektivanslut- ning till politiskt parti och som ger dem
            rätt till utträde och opartisk prövning vid tvister med organisationen.
            Det är också motiverat med ett förbud mot obligatoriska kollektiva
            sakförsäkringar. Folkpartiet kräver också regler, vilka befriar
            hyresgästerna från skyldighet att via hyran betala bl.a. hyresgästföreningens
            fritidsverksamhet. Intressegrupperna skall inte få hindra ideella
            insatser, föräldramedverkan, elevmedverkan osv. i offentlig vård,
            omsorg och utbildning. Organisationsfrihet innebär också en rätt
            att förena sig utanför rådande kollektiv. I dag kan vi notera
            ett ökat intresse för att tillsammans arbeta för gemensamma intressen
            i form av t. ex. föräldrakooperativ barnomsorg och bildandet av
            nya bostadsrättsföreningar. För folkpartiet är det en följd av
            organisationsfriheten att sådana initiativ bör uppmuntras — inte
            motarbetas.
          </p>
          <p xml:id="i-WxR56FBydiLoF9bZvu5xu6">
            Folkrörelserna är folkets rörelser
          </p>
          <p xml:id="i-Hos4e9tFqB2JCE2Sf5wPTf">
            Om organisationerna skall kunna bidra till ökad pluralism och
            balans krävs att de står så självständiga som möjligt från dem
            de är satta att påverka, dvs. politikerna. Organisationerna måste
            med andra ord hämta sin styrka från sina medlemmar. Detta hindrar
            självfallet inte att staten bör kunna ge stöd till organisationer,
            vilka verkar för ideella eller allmännyttiga ändamål, eller organisationer
            som företräder grupper, vilka tillhör de sämst ställda i samhället.
            Men folkpartiet kan inte finna några argument för varför staten
            skall ge stora ekonomiska bidrag till de starka kravmaskiner,
            vilka i dag försvårar allmänintressets möjligheter att hävda sig.
            I det senare fallet blir inte resultatet av stödet ökad politisk
            jämlikhet eller ökad mångfald — tvärtom. Folkpartiet vill därför
            ge avdragsrätt för gåvor till internationellt biståndsarbete,
            men inte för medlemsavgifter till facket. Avdragsrätten för medlemsavgifter
            innebär att miljardbelopp överförs till de redan starka och dominerande
            särintressena. Avdragsrätten för medlemsavgifter är endast en
            metod för att överföra resurser från det allmänna till särintressen.
            I dag kan vi iaktta en flora av stöd- eller bidragsformer till
            olika organisationer. Folkpartiet vill att dessa ekonomiska relationer
            kartläggs. Vi vill få klarhet i vilken grad olika organisationer
            är beroende av stöd från stat och/eller kommuner och hur stödet
            är fördelat mellan olika organisationer allmänt och i olika kommuner.
          </p>
          <p xml:id="i-2i3yk4rxs6HBfP8ueQ4rpa">
            Inom ekonomin är det naturligt att konsumentintresset har företräde
            framför producentintresset
          </p>
          <p xml:id="i-7takTouaK2dwxTKAQVpeyi">
            Vi har i det ovanstående visat hur starka producentintressen
            kan leda till att de gemensamma intressen vi alla har i egenskap
            av konsumenter trängs tillbaka. Vi exemplifierade där med jordbrukssektorn.
            Men exemplen kunde lika väl ha hämtats från taxi, flyget, telemarknaden
            eller guldhandeln. I samtliga fall har företagarna intresse av
            att hålla fast vid regleringar, vilka är till konsumenternas nackdel.
            Detta innebär självfallet inte att samtliga producentkrav är oberättigade.
            Företagare och anställda har t. ex. behov av
          </p>
          <p xml:id="i-XAb9gjwcGyfTurb8kGZwGP">
            Mot. 1985/86 K204
          </p>
          <pb facs="riksdagen-motions-pdf/data/198586/mot_198586_k_204/mot_198586_k_204-007.pdf"/>
          <p xml:id="i-68wNitbKBszaCS9NFk4mMN">
            rimlig tid och hjälp för att klara en omställning. Men det måste
            ändå vara konsumentintresset som är vägledande för politiken.
            Denna principsyn innebär bl.a. att entreprenadförfarande och andra
            privata inslag inom det traditionella offentliga området inte
            får hindras av fackligt revirtänkande. Politikerna måste också
            i ökad grad vara beredda att slå vakt om konsumentintresset, när
            detta hotas av producentkrav inom den privata sektorn. Sålunda
            har folkpartiet t. ex. krävt att nästa jordbruksutred- ning bör
            utreda möjligheterna att minska jordbruksregleringen. Producentintressenas
            tendens att sätta en väl fungerande marknadsekono- mi ur spel
            och därmed hota konsumentintresset, märks kanske extra tydligt
            när man ser till framför allt LO:s maktanspråk över ekonomin i
            samband med organisationens kamp för löntagarfonder. Redan från
            början var syftet klart: att facket skulle ta över företagen.
            Även med dagens konstruktioner vad gäller fonder står det klart,
            att om fonderna får fortsätta verka och byggas ut så hotas marknadsekonomin.
            Därför måste löntagarfonderna avskaffas.
          </p>
          <p xml:id="i-K1CV1cNnZ1VxPmtCBg4TDT">
            De politiska organen är överordnade organiserade särintressen
          </p>
          <p xml:id="i-X9AEV9Fn5SxzrKKvkx9wQ7">
            Offentligt anställda skall självklart som alla andra ha rätt
            till inflytande över arbetsmiljöfrågor o. d. Men detta får inte
            innebära att de ges dubbel rösträtt: i frågor av principiell karaktär
            måste de stå tillbaka för de politiska besluten. Gränserna måste
            härvidlag markeras tydligare: det måste klargöras att politiska
            ställningstaganden i propositioner, utredningsdirektiv eller utnäm-
            ningar inte är förhandlingsbara. Det är också rimligt att antalet
            intresseföreträdare i verksstyrelser, statliga utredningar och
            liknande organ begränsas. Förvisso finns områden där intresseorganisationerna
            har legitima skäl att vara representerade. Men det är ändå lätt
            att peka på fall, där det är svårt att se hur sådan representation
            kan vara motiverad. Sålunda kan arbetsmarknadsorganisationernas
            platser i t. ex. riksmuseet eller sprängämnesinspektionen ifrågasättas.
            Även när det gäller remissförfarandet bör sådana här gränsdragningar
            göras. Från rege- ring och riksdag bör det göras klart, att de
            stora organisationerna inte alltid kan behandlas som ”tunga”.
            Självklart är det organisationernas sak att själva avgöra vilka
            frågor de vill driva. Men det är också politikernas rätt och skyldighet
            att avgöra i vilken grad man vill ta intryck av skilda särintressen.
            I samband med den kommunala demokratiutredningen har det uttryckts
            farhågor om att de politiska partierna håller på att försvagas
            i inflytande. De skulle inte spela samma centrala roll i den representativa
            demokratin och debatten som tidigare. Denna utveckling måste motverkas.
            Partierna måste i ökad grad skapa kontaktytor med medborgarna,
            utveckla nya idéer och föra ut dem i debatten. Delvis är en sådan
            förnyelse av partiarbetet en fråga om vilket intresse partierna
            själva besitter för att förändra sin verksamhet — det handlar
            om egen motivation. Men det är också viktigt att partierna ges
            resurser att fungera effektivt. Och här är den ovan påtalade resursobalansen
            mellan sär- och allmänintresse ett kännbart problem.
          </p>
          <p xml:id="i-7CHwxHTtWuc3Kf2xTiKosd">
            ARA
          </p>
          <p xml:id="i-WCrgUMsrZKKzSL5BtNheWB">
            Mot. 1985/86 K204
          </p>
          <pb facs="riksdagen-motions-pdf/data/198586/mot_198586_k_204/mot_198586_k_204-008.pdf"/>
          <p xml:id="i-PBdDVXiTGe5Gg54VuUDcCc">
            Det krävs att man i dag genomför en rad förändringar i syfte
            att minska de korporativa tendenserna i vårt samhälle. Exempel
            på åtgärder som återfinns i andra motioner från folkpartiet är
            följande:
          </p>
          <p xml:id="i-LjZ9SzCujeXKp4SfjbhSxu">
            Oo medlemmar skall ha rätt att utträda ur en organisation o förbud
            mot kollektivanslutning till politiskt parti skall införas O antalet
            intresseföreträdare i verksstyrelser, statliga utredningar och
            lik- nande organ skall begränsas o förbud mot obligatoriska kollektiva
            sakförsäkringar skall införas O hyresgäster skall ges rätt att
            själva avgöra om de skall betala ersättningar för bl. a. hyresgäströrelsens
            fritidsverksamhet Oo löntagarfonderna skall avskaffas O organisationernas
            ekonomiska stöd av skattemedel bör kartläggas O intresseledamöter
            i domstolarna skall avskaffas O facklig närvarorätt i de kommunala
            nämnderna skall avskaffas Oo MBL i regeringskansliet skall avskaffas
            Oo riksdag och partier bör ges ökade resurser att företräda allmänintresset
            O avdragsrätten för fackföreningsavgifter skall avskaffas O avdragsrätt
            bör införas för gåvor till ideella organisationer för internatio-
            nellt biståndsarbete o en ny jordbruksutredning bör tillsättas
            med syfte att bl.a. utreda möjligheterna till omfattande avreglering
          </p>
          <p xml:id="i-3PBTkhrdShKgXbLMBrEyus">
            Maktutredningen
          </p>
          <p xml:id="i-JqGJTg38WGhpgZg64iLzBi">
            Den av regeringen sommaren 198S tillsatta maktutredningen har
            fått mycket ambitiösa men allmänna direktiv. Vi vill säkerställa
            att de korporativa tendenserna i det svenska samhället får en
            ordentlig belysning. Därför bör riksdagen hos regeringen begära
            att maktutredningen skall belysa obalanser- na mellan sär- och
            allmänintressena.
          </p>
          <p xml:id="i-7y3d1gyVgaJuCvh7Jcvg8y">
            Hemställan
          </p>
          <p xml:id="i-V6uSJNJvHrkHxwaz9yNf7Z">
            Med hänvisning till det ovan anförda hemställs att riksdagen
            hos regeringen begär att maktutredningen skall belysa korporativa
            tendenser i det svenska samhället och obalansen mellan sär- och
            allmänintressen.
          </p>
          <p xml:id="i-KwPcWocLuNy4cwSPpgj94U" type="date">
            Stockholm den 16 januari 1986
          </p>
          <div xml:id="i-N9yNwebNTMD5vBfd6wL3so" type="signatureBlock">
            <p who="i-MYV5TtBU5tQGwqDu4dq25s" type="signature">
              Bengt Westerberg (fp)
            </p>
          </div>
          <p xml:id="i-SeJ5fp7TRugR5GPaj2Gp6N">
            Ingemar Eliasson (fp) Kerstin Ekman (fp) Karin Ahrland (fp) Birgit
            Friggebo (fp) Björn Molin (fp) Jan-Erik Wikström (fp)
          </p>
          <p xml:id="i-Daikr3amud1ovSWpWbZecV">
            Mot. 1985/86 K204
          </p>
        </div>
      </div>
    </body>
  </text>
</TEI>
