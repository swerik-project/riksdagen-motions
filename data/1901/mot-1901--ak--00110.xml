<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1901--ak--00110">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1901/mot_1901__ak__110/mot_1901__ak__110-001.pdf"/>
      <div xml:id="i-DnB6xzp5DRLmrubvh9G9ZG" type="motHeader">
        <div xml:id="i-YJdMPqZSMZqxtHiAEnQD3d" type="motTitle"/>
        <div xml:id="i-Nt8u7qGzjXmLNE44Caj9eq" type="motSubmissionInfo"/>
      </div>
      <div xml:id="i-AG2RoJNLc3dAn1Lvh8eXgR" type="motBody">
        <div xml:id="i-x5bP1Q7JEC7UcXatUnwoV">
          <p xml:id="i-4FHibP9Mnf4dnPEbLRFQ1f">
            Motioner i Andra Kammaren, N:o 110. 1
          </p>
          <p xml:id="i-YS1oRG5VBihHhiFjg3pJH6">
            N:o 110.
          </p>
          <p xml:id="i-NwdRFYHW8cG3VtdMzGx22U">
            Af herr M. F. Nyström, om skrifvelse till Kongl. Maj:ti fråga
            om wpphäfvande af dödsstraffet.
          </p>
          <p xml:id="i-CciVMCRg6E1LNnWNTC2Cbr">
            Frågan om dödsstraffets fullständiga borttagande ur allmänna
            straff- lagen har upprepade gånger varit föremål för Riksdagens
            pröfning. Redan vid 1862—1863 årens riksdag, då den nya strafflagen
            förelåg till behand- ling, väcktes inom bondeståndet förslag om
            dödsstraffets fullständiga upp- häfvande, hvilket också vann understöd
            af flere bland detta stånds främste män och efter votering af
            bondeståndet antogs. Vid den sista ståndsriks- dagen år 1866 väcktes
            inom bondeståndet motion om dödsstraffets suspen- derande på 10
            år för att under tiden vinna erfarenhet om detsamma efter den
            tiden kunde utan olägenhet afskaffas. Bondeståndet godkände en-
            hälligt denna motion, men den afslogs af ridderskapet och adeln
            samt af borgareståndet, hvilka antogo lagutskottets afstyrkande
            utlåtande. Frågan kom åter före vid 1867 års riksdag genom en
            inom Andra Kammaren väckt motion om dödsstraffets upphäfvande,
            hvilken, af lagutskottet afstyrkt (med 8 röster mot 7), likväl
            vann Andra Kammarens bifall, dervid 103 stodo mot 53, under det
            att den i Första Kammaren föll med endast en rösts majoritet (39
            mot 38). År 1868 väcktes liknande motioner i båda kamrarne, och
            denna gång tillstyrktes de af lagutskottet, men afslogos af båda
            kamrarne, hufvudsakligen på den grund, att regeringens främste
            man, justitiestatsministern friherre De Geer, redan vid motionernas
            remitterande till utskottet förklarat, att den begärda reformen
            icke hade att vänta rege- ringens sanktion så snart efter den
            nya strafflagens antagande samt att bestämmelserna i denna vore
            sådana, att dödsstraffet kunde anses vara faktiskt upphäfdt. Icke
            desto mindre väcktes redan 1872 inom Andra Bih. till Riksd. Prot.
            1901. 1 Saml. 2 Afd. 2 Band. 34 Häft. (N:is 110-111). 1
          </p>
          <pb facs="riksdagen-motions-pdf/data/1901/mot_1901__ak__110/mot_1901__ak__110-002.pdf"/>
          <p xml:id="i-2H58Z5zqowzC8jPXumnfv8">
            2 Motioner i Andra Kammaren, N:o 110.
          </p>
          <p xml:id="i-NJWBXcJiNBv93zKn8rkqPB">
            Kammaren ny motion i ämnet, men, afstyrkt af lagutskottet, delade
            den sin närmaste föregångares öde. Frågan hvilade nu i 21 år eller
            till 1893, då den åter upptogs af två stockholmsrepresentanter,
            herrar Ekman och Wawrinsky, af hvilka den förre med instämmande
            af 19 kammarens ledamöter föreslog dödsstraffets upphäfvande,
            under det att den senare önskade dess suspenderande och ersättande
            med lifstids straffarbete under så lång tid, att erfarenhet måtte
            vinnas, huruvida rättssäkerheten kunde tryggas, utan att afi rättningar
            ega rum. Lagutskottet, till hvilket dessa motioner remitterades,
            stälde sig nu, såsom flera gånger förut, afvisande mot motionerna,
            dervid såsom skäl före- bärande, dels att afrättningarne under
            åren 1865—89 varit så få, dels att landets upplysta mening fordrade
            dödsstraffets bibehållande, dels slut- ligen, att dödsstraffet
            vore ett statens berättigade nödvärn, i det att det vore omöjligt
            förhindra, att till lifstids straffarbete dömda mördare föröfvade
            nya mordgerningar. Då frågan förekom till behandling i kamrarne,
            godkändes utskottets afstyrkande utlåtande, i Första Kammaren
            utan debatt, i den Andra efter en stunds öfverläggning, dervid
            flere talare, bland dem de båda motio- närerna, med värma förde
            humanitetens talan. Då jag, trots det kyliga mottagande ifrågavarande
            motion rönte vid 1893 års riksdag, likväl vågar mig på att ånyo
            framlägga förslag i samma rigtning, sker det i öfvertygelsen om
            nödvändigheten att ej för de mate- riella intressena släppa ur
            sigte de stora humanitära frågorna, i synnerhet om de äro så grundligt
            utdebatterade och så väl förberedda för en slutlig lösning, som
            den om dödsstraffets afskaffande. Att anföra alla de skäl, som
            tala för dödsstraffets afskaffande, skulle vara detsamma som att
            bemöta och vederlägga alla de invändningar, som under den mer
            än hundraåriga striden om dödsstraffet förts i alla kultur- stater.
            Dessa invändningar äro i sjelfva verket vederlagda, och äfven
            reformens motståndare ha måst öfvergifva den ena positionen efter
            den andra, många i så hög grad, att de till slut icke haft någon
            annan qvar än den allra sista: non possumus. 1893 års lagutskott
            kan icke längre såsom skäl för sin motvilja anföra den förr så
            omhuldade afskräcknings- teorien; det åberopar sig ej, såsom forna
            tiders lagstiftare, på Mose lag; det talar ej om dödsstraffets
            rättmätighet; det har ingenting att säga om statens pligt att
            afsöndra skadliga element, såsom den Boströmska skolans anhängare
            under forna riksdagar gjorde. Det hänvisar i sjelfva verket
          </p>
          <pb facs="riksdagen-motions-pdf/data/1901/mot_1901__ak__110/mot_1901__ak__110-003.pdf"/>
          <p xml:id="i-RxQqxMpZSv5gm1WNZNm7wq">
            Motioner i Andra Kammaren, N:o 110. 3
          </p>
          <p xml:id="i-LkKdsHHSwxBJKMRZ9xnx7b">
            till förhållanden, som delvis tala till förmån för dödsstraffets
            fullständiga upphäfvande, såsom att under de 25 åren 1865—1889
            endast 9 afrätt- ningar egt rum, delvis rör det sig med obestyrkta
            antaganden. Såsom sådana måste nemligen betecknas talet om att
            landets upplysta mening fordrar dödsstraffets bibehållande och
            att vårt lands fängelseväsen ej skulle vara i stånd att förhindra
            nya mord af inspärrade, för mord straffade för- brytare. Att finna
            ett lands npplysta mening i en fråga som denna är en vansklig
            sak. Är den att söka i Riksdagen, så visar denna fråga, liksom
            många andra, att den undergår ständiga vexlingar. Vid 1863—1864
            samt 1866 årens riksdagar uttalade sig bondeståndet för dödsstraffets
            afskaffande och detsamma gjorde äfven majoriteten vid 1867 års
            riksdag, i det att då i begge kamrarne 141 ledamöter röstade för,
            under det att 92 röstade mot den då väckta motionen. Härefter
            vände sig vinden och gick i en annan rigtning; huruvida den ännu
            håller i sig återstår att se. Att den allmänna opinionen i närvarande
            stund ej är böjd för döds- straffets afskaffande, uppskrämd som
            den är af de ohyggliga brott, som på sista tiden föröfvats och
            af hvilka tidningspressen lemnat så utförliga skildringar, är
            helt naturligt, men det är lika naturligt, att denna opinion stöder
            sig på just de skäl, som länge sedan vederlagts, och hvarom den
            stora allmänheten ej kan förutsättas ega tillräcklig kännedom.
            Lagstiftaren der- emot är pligtig att känna och pröfva dessa skäl,
            och om de befinnas ohåll- bara, är det hans oafvisliga pligt att
            låta dem fara och fota sitt hand- lingssätt på andra grunder in
            en tillfällig opinion, äfven om denna anser sig vara och uppträder
            under benämningen landets upplysta mening. Bland de skäl, som
            1893 års lagutskott anförde till stöd för döds- straffets bibehållande,
            finner man äfven statens så kallade nödvärnsriätt mot grofva brottslingar
            samt den fara, som alltid hotar samhället, så länge sådana ännu
            äro i lifvet, äfven om de befinna sig mom fängelsets murar. Detta
            skäl vederlades under diskussionen i Andra Kammaren. Det är, sade
            man, nödvärn, om en niding med lyftadt vapen hotar mitt lif, och
            jag för att rädda detta sjelf dödar, men om jag, sedan nidingen
            bundits till händer och fötter, gör det, är det mord. Derom äro
            alla ense; alla anse det vara orätt. Men det som är orätt för
            en, är det ock för tio, för hundra, för tusen och för tiotusen,
            äfven om dessa tiotusen konstituera sig till ett samfund eller
            en stat och stifta en lag, att en bunden oger- ningsman skall
            dödas. Detta är, såsom Olivecrona säger i sin bok om dödsstraffet,
            icke nödvärn utan hämnd — ett ovärdigt, okristligt straff-
          </p>
          <pb facs="riksdagen-motions-pdf/data/1901/mot_1901__ak__110/mot_1901__ak__110-004.pdf"/>
          <p xml:id="i-XqRDkC5otnVoqd1kzs6Np9">
            4 Motioner i Andra Kammaren, N:o 110.
          </p>
          <p xml:id="i-CeQFJsgYGh91rpqaSwTkpy">
            motiv, som för öfrigt icke längre erkännes i den moderna straffrätten.
            Men invänder man, den fängslade brottslingen kan bryta sig lös
            och begå nya brott, och samhället måste hafva rätt att skydda
            sina medlemmar genom att taga förbrytarens lif. Härpå vill jag
            blott svara, att sannolik- heten härför är mycket ringa, hvilket
            äfven framhölls under debatten i Andra Kammaren år 1893, dervid
            anfördes, att under åren 1865—89 21 liftidsfångar lyckades rymma,
            men att af dessa 17 genast ertappades, under det att 2 förlorade
            lifvet under rymningsförsöket. Jag kan för öfrigt ej inse, hvarför
            det skulle vara svårare för våra fängelser att hålla reda på de
            grofva och farliga brottslingarne, än det är för dårhusen att
            hålla reda på sina patienter, hvilka i många fall äro vida farligare
            för den allmänna säkerheten än någonsin någon lifstidsfånge. Man
            har likväl aldrig ifråga- satt att skydda samhället genom att
            taga farliga dårars lif, och icke heller ha dårhusläkarne förklarat
            sig oförmögna att oskadliggöra dem — en för- klaring som för öfrigt,
            och med rätta, skulle tolkas som en inkompetens- förklaring att
            på ett tillfredsställande sätt sköta det honom anförtrodda kallet.
            Väl må jag medgifva, att vår fångvård lemnar åtskilligt öfrigt
            att önska, synnerligen i fråga om bevakningspersonalens ställning,
            hvilket må- hända gör denna mindre lämplig att med fullt vaken
            blick fullgöra sina ofta svåra och ansträngande åligganden, men
            detta är en sak, som bör och, med god vilja hos de styrande, kan
            afhjelpas och som derför icke bör utgöra ett hinder för en i sig
            sjelf god och nödvändig reform. Om nu dödsstraffet hvarken är
            berättigadt eller i något afseende nöd- vändigt, och det derjemte
            är genom långvarig erfarenhet ådagalagdt, att det ej verkar afskräckande
            på personer, som af vild lidelse drifvas till brott, som är belagdt
            med dödsstraff, så är det tydligt, att det enbart på dessa grunder
            borde afskaffas. Hvarje straff bör ju ha till ändamål — förutom
            brottslingens oskadliggörande, hvilket kan ske genom hans inspärr-
            ning — den felandes förbättring och upprättelse, men huru skall
            detta kunna ske, om lifvet beröfvas honom, och således all möjlighet
            till för- bättring afklippes? En talare i 1893 års Andra Kammare
            invände, att denna upprättelse borde kunna ske äfven i det kommande
            lifvet, men detta öfverensstämmer åtminstone ej med vår kyrkolära,
            och äfven om antagandet vore sant, bör det ej förebäras såsom
            ett skäl af dem, som hysa en mot- satt åsigt. För dem deremot,
            som hylla vår kyrkolära med dess lära om eviga straff, bör det
            vara i högsta grad upprörande, att en menniska, vore han ock den
            mest förhärdade brottsling, genom lifvets förlust beröfvas möjlig-
            heten att omvända och bättra sig, och jag kan ej förstå, huru
            den talare,
          </p>
          <pb facs="riksdagen-motions-pdf/data/1901/mot_1901__ak__110/mot_1901__ak__110-005.pdf"/>
          <p xml:id="i-jAnaZKXcBawJGUGKHSPTc">
            Motioner i Andra Kammaren, N:o 110. 2
          </p>
          <p xml:id="i-QccKgjwbe3yVL2jcJ2tzd7">
            som tröstade 1893 års Andra Kammare med berättelsen om en omvänd
            lif- dömd, som frimodigt gick döden till mötes, hade hjerta att
            för denne ende glömma alla dem, som veterligen gått samma väg
            i förhärdelse. Det torde för öfrigt vara mer än tvifvelaktigt,
            huruvida en omvändelse, åstadkommen under de förhållanden, om
            hvilka nu är fråga, kan kallas verklig, och huru- vida icke den
            tid, som förflyter mellan domen och exekutionen, är: väl kort
            för en beståndande sinnesändring, nog stark att gifva seger i
            lifvets frestelser, om lifvet skulle återgifvits åt brottslingen.
            : Om samhället i och med dödsstraffets utöfvande begår en orättfärdig
            handling, så är det klart, att det derigenom också ådrager sig
            ett ansvar, ty om samhällena gäller detsamma som om individerna,
            att deras gerningar skola följa dem efter. Huru detta ansvar drabbar
            samhället eller på hvilken särskild punkt, är naturligtvis omöjligt
            att säga, men att det i allmänhet fördröjer kulturutvecklingen
            torde kunna med visshet påstås. I ott fall kan man dock spåra
            omedelbara skadliga följder, hvilka naturligtvis i sin ordning
            draga andra med sig och bidraga till att sprida gift i samhälls-
            kroppen. Jag syftar här på den förvildning i sinnena, som alltid
            inträder i och med dödsstraffs verkställande. Denna förvildning
            var tydlig för alla och tog sig de brutalaste uttryck, så länge
            afrättningarna voro offentliga, och det var ej sällsynt, att samma
            dag afrättningen egde rum, mordger- ningar föröfvades af personer,
            som öfvervarit densamma. Afrättningar verkställas visserligen
            numera ej offentligt, i det att en kongl. förordning af år 1879
            stadgar, att de skola ske inom fängelserna, och de demorali- serande
            verkningarne äro i följd deraf ej så i ögonen fallande, men att
            de icke desto mindre inställa sig är tydligt för hvar och en som
            egnar en, om ock blott flyktig, tanke åt saken. Och jag vågar
            säga, att dessa verk- ningar icke inskränka sig till allenast
            de sämsta befolkningslagren, utan att de i följd af den solidaritet,
            som förenar oss alla, sträcka sig vida längre. Man har varit i
            tillfälle att iakttaga detta under ransakningen med den nyligen
            afrättade Nordlund. Hela den tidningsläsande allmän- heten, upprörd
            och förfärad öfver hans omenskliga gerning, har med den högsta
            spänning väntat att domen skulle falla, och mänga, många hafva
            i fantasien gått bödeln i förväg och fröjdat sig öfver, att rättvisan
            komme att gå hand i hand med deras blodtörst. Hvilket inflytande
            denna spända förväntan måste utöfva på de allra råaste sinnena
            kan man lätt tänka sig. Å andra sidan, om samhället kände sig
            medansvarigt med den missledde och fallne, om det uppfattade sin
            pligt att återupprätta honom, under det att det effektivt skyddade
            sina medlemmar mot den brottslige för den hin-
          </p>
          <pb facs="riksdagen-motions-pdf/data/1901/mot_1901__ak__110/mot_1901__ak__110-006.pdf"/>
          <p xml:id="i-4R1byQ1c4X9vPZc7wxJ7Br">
            6 Motioner i Andra Kammaren, N:o 110
          </p>
          <p xml:id="i-5upu7RWd6BUDNzkfhT2aNu">
            delse han ej läte sig förbättras, huru skulle ej detta återverka
            på sedernas förmildrande? Detta erkändes ock i förbigående af
            1893 års lagutskott, ehuru det ej vågade utdraga konseqvenserna
            af sitt medgifvande. Ett af skälen för dödsstraffets upphäfvande
            är, att en domare kan misstaga sig och till döden döma en oskyldig.
            Dylikt har dess bättre ej på länge händt i vårt land, men det
            har så mycket oftare händt i andra länder, och en af 1893 års
            Andra Kammares lagfarne ledamöter uttalade sig just på den grunden
            för de då väckta motionerna. Ett annat skäl är svårigheten, för
            att ej säga omöjligheten, att bedöma den brottsliges sinnesförfattning,
            då brottet begicks. Ju mer fasa- väckande ett brott är, desto
            större anledning har man att antaga, att föröfvaren af detsamma
            varit utsatt för psykiska inflytelser, för hvilka han ej kan göra
            reda, och öfver hvilka han haft ingen som helst kontroll. Ett
            mord, begånget i vrede, af hämnd, svartsjuka, vinningslystnad
            eller under rusets inflytande, låter förklara sig, men det fins
            andra, som ej alls kunna förklaras, då brottslingen icke visste
            hvad han gjorde, då han liksom greps af en för honom främmande
            magt, som dref honom att begå brottet. Ögonblicket derefter kan
            han vara till utseendet normal, och en tillkallad läkare skall
            kanske finna sig nödsakad förklara, att han icke kunnat upptäcka
            något abnormt i brottdlingens själstillstånd. När nu enligt strafflagens
            14 kap. uppsåtligt mord är belagdt med antingen döds- straff eller
            lifstids straffarbete, ligger det nära till hands, att Konungens
            benådningsrätt tillämpas på den förra kategorien af brottslingar,
            så att de få umgälla sitt brott med lifstids straffarbete, under
            det att nåd förvägras dem, som höra till den senare kategorien,
            hvilka anses vara så mycket farligare, som man ej är i stånd att
            finna antagliga motiv för deras till utseendet mycket svårare
            brott, och emedan man ej på annat sätt tror sig kunna undanrödja
            dessa motiv än genom brottslingens afdagatagande. Om det nu under
            den psykiatriska vetensks kapens fortsatta utveckling skulle visa
            sig, att detta slag af brottslingar, i likhet med dårar, icke
            äro fullt tillräkneliga för sina handlingar — och att detta är
            händelsen, synes man i många fall vara berättigad att antaga —
            så har samhället allaredan alltför många justitiemord på sitt
            samvete, och det synes mig vara hög tid att afskaffa en straffart,
            som afskär all möjlighet att godtgöra en begången orättvisa, hvilken
            ändå till slut måste återfalla på samhället sjelft. Att ur den
            allmänna strafflagen borttaga dödsstraffet är icke att taga ett
            steg ut i mörkret. Flere europeiska och amerikanska stater hafva
            redan genomfört
          </p>
          <pb facs="riksdagen-motions-pdf/data/1901/mot_1901__ak__110/mot_1901__ak__110-007.pdf"/>
          <p xml:id="i-RFB4ZHKf1oQ2iDMR6oR7Pq">
            Motioner i Andra Kammaren, N:o 110. I
          </p>
          <p xml:id="i-yV7PGWtmEosu3cQrrptCs">
            reformen och i våra grannland, Norge, Danmark och Finland samt
            i Belgien har faktiskt ingen afrättning egt rum under långa följder
            af år, i Finland icke sedan 1826. Någon olägenhet har deraf ej
            försports, ingen tilltagande brottslighet. Om ock här och der
            röster höjts för dödsstraffets återinförande, hafva dessa dock
            alltid nedtystats af den allmänna meningen, och der det tillfälligtvis
            återinförts, såsom 1 Toscana under trycket af oroliga politiska
            förhållanden, har det åter afskaffats utan att allmänna rättssäkerheten
            lidit deraf. I sjelfva verket verkstäldes i Toscana under den
            långa tiden af 100 år, hvilka föregingo dess uppgående i det enade
            Italien, endast 3 afrättningar, en sparsamhet, som är förvånande
            i ett land, som dock ej torde kunna i kultur jemföras med Sverige.
            Nära fyratio år hafva förflutit sedan den nya strafflagen antogs,
            och, ehuru dödsstraffet bibehölls deri som en qvarlefva ifrån
            äldre tider, hop- pades man dock, och friherre De Geer uttalade
            det äfven, att det små- ningom skulle alldeles upphöra att tillämpas.
            Den tidens lagstiftare antogo, att framtidens — vår tids — domare
            skulle hafva lättare eller vara villigare att tillämpa humanitetens
            grund- satser än den tidens, och utom i ett enda fall, det som
            omförmäles 1 14 kap. 6 $ af strafflagen, lade de i domarens hand
            att gifva lif eller död. Villigt erkännes att denna rätt utöfvats
            med urskiljning och måtta, 1 det att afrättningarnes antal högst
            betydligt nedgått mot hvad fallet var före den nya strafflagens
            antagande, men den senaste tidens tilldragelser tyckas gifva vid
            handen, att vi åtminstone icke kommit långt utöfver den punkt,
            hvarifrån vi år 1864 utgingo. Man har sagt, att det nya århundradet
            skulle blifva ett broderlig- hetens århundrade; kunna vi begynna
            det på ett bättre, värdigare, krist- ligare sätt än att gifva
            de mest olycklige, mest beklagansvärde bland våra lidande bröder
            tillfälle att upprätta sig? På grund af det anförda tillåter jag
            mig vördsamt hemställa,
          </p>
          <p xml:id="i-LauKG3MAjKByXbpiXyUqnY">
            att Riksdagen under uttalande, att den anser dödsstraffet böra
            ur allmänna strafflagen borttagas, måtte i skrifvelse till Kongl.
            Maj:t anhålla, att Kongl. Maj:t täcktes låta utarbeta och för
            en kommande Riks- dag framlägga förslag till sådana ändringar
            i nu gäl- lande strafflag, som i följd af dödsstraffets upphäfvande
            kunna vara erforderliga.
          </p>
          <p xml:id="i-JUecYZ2ZJPfJxaPqbFYZZA">
            Om remiss till vederbörligt utskott anhålles.
          </p>
          <p xml:id="i-WdbD7D2aScSpKC2yCUXCk8" type="date">
            Stockholm den 27 januari 1901.
          </p>
          <div xml:id="i-DKvcEKcPBomwBTCbtbAcvM" type="signatureBlock">
            <list xml:id="i-TpvznvZ84KDxdveWF773zC">
              <item xml:id="i-ULc3cC38pgPvA3mwZozQLZ" who="unknown" type="signature">
                M. IF. Nyström
              </item>
            </list>
          </div>
        </div>
      </div>
    </body>
  </text>
</TEI>
