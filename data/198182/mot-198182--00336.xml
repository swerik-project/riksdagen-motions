<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00336">
  <teiHeader>
    <fileDesc>
      <titleStmt>
        <title>Skattefrihet för inkomst av hobbymässiga uppfinningar</title>
        <author>Marianne Karisson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skattefrihet för inkomst av hobbymässiga uppfinningar</title>
          <idno type="rdwebb">G502336</idno>
          <rs type="number">336</rs>
          <ref type="dokument_url_text">http://data.riksdagen.se/dokument/G502336/text</ref>
          <ref type="dokument_url_html">http://data.riksdagen.se/dokument/G502336</ref>
          <ref type="dokumentstatus_url_xml">http://data.riksdagen.se/dokumentstatus/G502336</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CtortTRqGwtaLszRyduBbR" type="signed"/>
        <correspContext corresp="i-CtortTRqGwtaLszRyduBbR">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__336/mot_198182__336-001.pdf"/>
      <fw xml:id="i-CY2qwn2GwhPRu7YtAh8ynj">
        Motion 1981/82: 336
      </fw>
      <div xml:id="i-6odpVpLcUYcboQU2mxpiCZ" type="motHeader">
        <div xml:id="i-HuDHwig1vyPAFYBciLjxmA" type="motTitle"/>
        <div xml:id="i-7E4RLmiS453E6Xe7J6HEgE" type="motSubmissionInfo"/>
      </div>
      <div xml:id="i-NdmxLkPz1qxRqMYwepiRFa" type="motBody">
        <div xml:id="i-AqQwh7JGEiEqQiyWVEkhvT">
          <p xml:id="i-XpummL4k4UpLzN75WontxT">
            Marianne Karlsson Skattefrihet för inkomst av hobbymässiga uppfinningar
          </p>
          <p xml:id="i-FNWDvKD3wRe4tfNSzYEF2P">
            Uppfinnande och exploatering av uppfinningar är en ganska riskfylld
            hantering, som skiljer sig rätt mycket från annan verksamhet som
            sker i ekonomiskt syfte. En insats av pengar och arbete under
            många år leder ibland till ganska stora inkomster men i flertalet
            fall trots allt till att det inte blir någonting och pengar och
            möda i långa loppet visar sig förspillda. Tyvärr är det omöjligt
            att i förväg säga vilka uppfinningar som kommer att lyckas. Verksamheten
            har alltså starkt lotteriinslag. Det torde knappast på allvar
            bestridas att ett av problemen i dagens Sverige är att det kommer
            fram för litet uppfinningar till marknadsmässig användning. De
            som satt sig in i saken försäkrar att felet inte ligger i brist
            på idéer, utan problemet ligger på ett annat plan. Stora pengar
            läggs ned från samhällets sida, genom anslagsverksamhet från STU
            och andra statliga organ. Tyvärr verkar detta inte räcka. Jag
            har motionsvis i flera repriser framhållit en skattemässig aspekt
            på problemet, nämligen det faktum att en enskild person, som efter
            flera års nedlagda kostnader faktiskt lyckas sälja sin uppfinning
            till någon som vill börja tillverka den, blir orimligt hårt beskattad
            i det att han nekas rätten att göra avdrag för sina kostnader
            i den mån dessa faller på skatteår som ligger före inkomståret.
            Det är i teorin så att inkomster av hobbyverksamhet inte är skattepliktiga.
            Detta anses bero på att verksamheten sker utan förvärvsintresse
            eller åtminstone oberoende av sådant intresse. Ett exempel på
            dylik skattefrihet är att den som äger en eller högst två kapplöpningshästar
            inte behöver skatta på vad hästarna springer in. Ett annat exempel
            är att en biodlare som har högst 15 bisamhällen (och där verksamheten
            inte ingår i annan inkomstkälla såsom jordbruk eller trädgårdsskötsel)
            undgår beskattning. Det är möjligt att den praktiska orsaken till
            dylik skattefrihet är att flertalet hobbyverksamma går med förlust,
            så att de eljest skulle ha rätt att göra förlustavdrag mot andra
            inkomstkällor, men detta förhållande torde även gälla för uppfinnare.
            Problemet kompliceras i hög grad av att om det blir vinst på uppfinneri,
            så blir den ofta stor och hamnar dessutom nästa alltid på ett
            inkomstår sent i verksamheten. Dessa förhållanden gör att uppfinnande
            passar ganska illa in i vårt skattesystem. Det är min tro att
            detta är själva kärnpunkten i det problem som uppfinnarna känner
            av direkt och samhället känner av indirekt. En särbehandling av
            inkomsterna från uppfinningar är därför högst motiverad.
          </p>
          <p xml:id="i-Wv4YjizSNyUxHd7BpDFwdX">
            1 Riksdagen 1981182. 3 saml. Nr 336-341
          </p>
          <p xml:id="i-FLwp9W2xkzshpSyRNqJby7">
            Mot. 1981/82 336-341
          </p>
          <pb facs="riksdagen-motions-pdf/data/198182/mot_198182__336/mot_198182__336-002.pdf"/>
          <fw xml:id="i-JdC1SkiXpYBQHR8bX6Uuog">
            Mot. 1981/82:336 2
          </fw>
          <p xml:id="i-K2xXxiyvcUUMBh2YkjXniC">
            I en departementsutredning (Industridepartementet, Innovationspolitik
            för tillväxt) redovisar utredningsmännen erfarenheter från USA,
            som innebär att marknaden för exploatörer av uppfinningar är ganska
            känslig för om skatten blir för hög, så att en låg skatt, upp
            till 25 96, saknar betydelse, medan därefter kraftig minskning
            av aktiviteten sker vid ökad skatt och att aktiviteten nästan
            uteblir då skatten tar halva vinsten. Detta är naturligtvis ett
            utslag av att risken att tappa insatsen bedöms till åtminstone
            50 26, och förutsättningen för att en klok människa skall våga
            göra någon insats är att sannolikheten säger att man skall gå
            med vinst. Den normale uppfinnaren har bara ett projekt i taget
            och saknar därmed möjlighet att i samma inkomstkälla göra avdrag
            för sina förluster mot inkomster på andra projekt som går med
            vinst. Med det skattesystem vi har är det alltså inte riktigt
            förnuftigt att ägna sig åt ”hobbyuppfinning”. Detta kan vara en
            förklaring till att man i så hög grad ser ned på uppfinnare nu
            för tiden och kallar dem ”uppfinnarjockar”. På en för uppfinnare
            bättre tid, förr i världen, var det annorlunda, och det är ju
            inte så länge sedan som legendbildningen frodades kring kända
            uppfinnare, hur de vid tidig ålder byggde om väckarklockor så
            att de kokade morgonkaffe, hur de på sitt första jobb hittade
            på någon fiffig krok som skötte den maskin de blivit anförtrodda,
            så att de kunde sitta och tänka på något trevligare och intressantare,
            etc. Detta folkloristiska inslag har nu alldeles försvunnit, och
            dess värre verkar uppfinnarna i stor utsträckning ha gått samma
            väg. Jag menar att situationen här i Sverige är mycket kritisk.
            Det är riktigt att på allra sista tiden tillkommit inslag som
            ger en viss hjälp åt uppfinnarna. Jag tänker på uppfinnarkontona,
            som gör att inkomst av uppfinningar nu kan fördelas genom uppfinnarkonto,
            liknande skogskonto. Redan tidigare hade man ju möjlighet att
            fördela beskattningen på flera inkomstår genom ”ackumulerad inkomst”,
            ett institut som f. ö. tillkom på grund av den hårda beskattning
            som drabbade gengasens uppfinnare Swedlund, när han på grund av
            andra världskriget plötsligt fick vederlag för ett mångårigt forsknings-
            och utvecklingsarbete. Dessa åtgärder kan emellertid inte lösa
            det grundläggande problemet, nämligen att inkomster från uppfinningar
            inte är vanliga inkomster utan inkomster som kommer från ett alldeles
            osedvanligt risktagande. Från den synpunkten kan verksamheten
            betraktas som analog med deltagande i lotterier. Ingen klok människa
            lägger ned någon betydande del av sina tillgångar på lotterier,
            trots att vinstskatten och arrangörens förtjänst knappast torde
            vara lika betungande som den sammanlagda verkan av förlustrisk
            och skatt, när det gäller uppfinningar. För några år sedan avgjorde
            regeringsrätten ett ärende som avsåg skatten för att Selma Lagerlöfs
            dödsbo sålde filmrättigheterna för återstående skyddstid för Herr
            Arnes penningar. Det befanns att detta inte var inkomst av rörelse
            och inte heller realisationsvinst, eftersom författarinnan aldrig
          </p>
          <pb facs="riksdagen-motions-pdf/data/198182/mot_198182__336/mot_198182__336-003.pdf"/>
          <fw xml:id="i-LhgC1VQXe4qwTGLAzzxsZk">
            Mot. 1981/82:336 3
          </fw>
          <p xml:id="i-TNRgSVY3Dks7pwpDbFKLpY">
            köpt rätten utan ”uralstrat” den själv. Försäljningen kunde alltså
            ske skattefritt. Regeringsrätten hänvisar själv till att det skulle
            gått annordlunda om det rört sig om en patenträtt, eftersom det
            finns en särskild lag som säger att inkomst av försäljning av
            patenträtter alltid är inkomst av rörelse. Man kan alltså säga
            att uppfinnarna rent av är diskriminerade. Med hänsyn till dessa
            förhållanden finns det god anledning att åstadkom- ma en helt
            annan behandling av uppfinnare och uppfinningar. Enligt min mening
            vore den lämpligaste lösningen att faktiskt behandla ”hobbyuppfin-
            nare”, dvs. enskilda privatuppfinnare, precis som man behandlar
            ”hobby- hästägare” och betrakta saken så, att deras kostnader,
            sedda från en kollektiv synpunkt, är så stora att de uppväger
            inkomsterna, varför det är rimligt att i viss mån göra det ekonomiska
            resultatet fritt från skatt. Någon nämnvärd förlust för statskassan
            skulle detta inte medföra. Särskilt skulle det medföra en vinst,
            om man jämförde med den formellt rättvisaste lösningen, att alla
            utgifter finge dras av i inkomstkällan rörelse och i värsta fall
            få kompenseras genom inkomster i andra inkomstkällor, vilket uppenbarligen
            skulle bli väldigt dyrt i minskade skatteinkomster, med hänsyn
            till att man finge medge avdrag för varenda hobbyverkstad. Rent
            tekniskt skulle en dylik lösning lämpligen ta sig uttryck i en
            ändring i anvisningarna till kommunalskattelagens 28 $, punkt
            1, andra stycket. Den föreslagna ändringen skulle innebära att
            ”hobbyuppfinnaren” fick skattefri- het för en patenträtt eller
            en mönsterskyddsrätt som han sålde men — liksom nu gäller — ej
            finge göra avdrag för sina kostnader. För att göra lagstiftningen
            neutral mellan alternativen egen exploatering och försäljning
            i ett för allt eller genom licensiering bör uppfinnaren då rättigheten
            uppkommer få utan skatt ta upp avsaluvärdet av uppfinningen i
            sina handelsböcker och sedan göra avskrivningar däremot, när intäkter
            inflyter. Jag hemställer med stöd av det anförda att riksdagen
            beslutar att hos regeringen begära förslag innebäran- de att inkomster
            från hobbymässiga uppfinningar undantas från beskattning i enlighet
            med det anförda.
          </p>
          <p xml:id="i-UVKao9ACvKJYFi77xwc8sk" type="date">
            Stockholm den 19 januari 1982
          </p>
          <p xml:id="i-5Ag7t5rmwmwC4zd4YMtAuu">
            MARIANNE KARLSSON (c)
          </p>
        </div>
      </div>
    </body>
  </text>
</TEI>
