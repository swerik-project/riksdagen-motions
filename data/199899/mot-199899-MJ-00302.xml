<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0302/mot_199899_MJ_0302-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ302 MJ302
          </p>
          <p>
            Motion till riksdagen
          </p>
          <p>
            1998/99:MJI302
          </p>
          <p>
            av Berndt Ekholm och Arne Kjörnsberg (s) Avverkningsbegränsningar
            m.m.
          </p>
          <p>
            Den skogspolitik som trädde i kraft 1 januari 1994 kännetecknas
            av en omfattande avreglering. Bland annat höjdes den nedre arealgränsen
            för avverkningsbegränsningar enligt 11 8 skogsvårdslagen (SVL)
            till 100 hektar. Det visade sig ganska snart att denna nyvunna
            frihet för skogsägarna att ta ansvar för en rimlig hushållning
            av den äldre skogen enligt gammal svensk norm och skogsvårdstraditioner
            skulle utnyttjas av mindre seriösa köpare av skogsfastigheter,
            s.k. klippare. Klipparna köper fastigheter, som understiger 100
            hektar, ”slaktar” dessa på gammal skog och delvis även växande
            skog på grund av generösare regler om lägsta tillåtna slutavverkningsålder
            i den nya skogspolitiken. För att i viss mån begränsa klipparnas
            framfart beslutade regeringen hösten 1997 att ändra 12 8 skogsvårdsförordningen
            så att den nedre gränsen för avverkningsbegränsningar går vid
            50 hektar i stället för vid 100 hektar. I praktiken har de nya
            bestämmelserna fått en mycket begränsad effekt i södra och mellersta
            Sverige med många små skogsfastigheter. I t.ex. Västra Götaland
            är medelarealen ca 28 hektar, vilket innebär att huvuddelen av
            skogsmarken inte omfattas av några avverkningsbegränsningar. Klipparna
            kan också lätt kringgå bestämmelserna genom att klyva fastigheten
            i astigheter under gränsen (50 ha). Någon synkronisering med fastighets-
            bildningslagens (FBL) bestämmelser skedde nämligen inte när regeringen
            ändrade skogsvårdsförordningen. Med stöd av FBL kan skogsfastigheter
            nybildas om de har en ideal produktionsförmåga överstigande minst
            200-250 skogskubikmeter per år och inga andra allmänna intressen
            motverkas. Arealgränsen för dessa nybildade astigheter kommer
            i stora delar av norra Sverige att omfatta nybildade astigheter
            med en skogsmarksareal klart överstigande 50 hektar. Problemet
            kommer när de nybildade fastigheterna återfinns i södra och mellersta
            Sverige där en fastighets genomsnittliga ideala produktionsförmåga
            per hektar överstiger 4 skogskubikmeter per hektar och år. Exempel
            från Västra Götaland — här är den genomsnittliga produktionsförmågan
            ca 8 skogskubik- meter per hektar och år. En skogsfastighet kan
            här nybildas omfattande ca 25 hektar. Denna fastighet omfattas
            inte av några avverkningsbegränsningar enligt SVL. Enligt vår
            mening talar starka skäl för att den nedre gränsen för avverkningsbegränsningar
            på fastigheter i södra Sverige bör sänkas till
          </p>
          <pb facs="riksdagen-motions-pdf/data/199899/mot_199899_MJ_0302/mot_199899_MJ_0302-0002.pdf"/>
          <p>
            20 hektar, dvs. i princip de bestämmelser som gällde före 1993
            års skogs- Mot. politiska beslut. 1998/99MJ302 Vi anser vidare
            att regeringen bör ta initiativ till att FBL och SVL synkroniseras
            på sådant sätt att de skogsfastigheter som kan nybildas utan hinder
            i 3 kap. 7 8 FBL också omfattas av ransoneringsreglerna i 11 8
            SVL.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            behovet av en ändring av den nedre arealgränsen för avverkningsbegränsningar
            i södra Sverige, 2: att riksdagen som sin mening ger regeringen
            till känna vad i motionen anförts om att regeringen bör ta initiativ
            till en synkronisering av bestämmelserna i fastighetsbildningslagen
            och skogsvårdslagen.
          </p>
          <p>
            Stockholm den 23 oktober 1998
          </p>
          <p>
            Berndt Ekholm (s) Arne Kjörnsberg (s)
          </p>
        </div>
      </div>
    </body>
  </text>
</TEI>
