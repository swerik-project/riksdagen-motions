<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-02788">
  <teiHeader>
    <fileDesc>
      <titleStmt>
        <title>Rättssäkerhet i skattefrågor för företagare</title>
        <author corresp="i-5FLxNWhtPm9nrMhcBeFsUk">av Johan Hedin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2788 av Johan Hedin (C)</title>
          <idno type="rdwebb">H2022788</idno>
          <rs type="number">2788</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H2022788/text</ref>
          <ref type="dokument_url_html">http://data.riksdagen.se/dokument/H2022788</ref>
          <ref type="dokumentstatus_url_xml">http://data.riksdagen.se/dokumentstatus/H2022788</ref>
          <ref type="docx">http://data.riksdagen.se/fil/21F66C4A-A1CB-461A-9191-0071F2C76D1D</ref>
          <ref type="pdf">http://data.riksdagen.se/fil/02CFCEAD-1802-4374-80F8-8E2AA8ED7C62</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MXbovrNJWGthsnbF42JaSj" type="signed"/>
        <correspContext corresp="i-MXbovrNJWGthsnbF42JaSj">
          <note type="signatory" corresp="i-5FLxNWhtPm9nrMhcBeFsUk"/>
        </correspContext>
        <correspAction xml:id="i-Ea7FN2D8p6DLMyTcousWx5" type="submitted">
          <date when="2014-11-10"/>
          <time when="17:05:07"/>
        </correspAction>
        <correspAction xml:id="i-2PVvTP8CBwr8X9fzHNm73M" type="reviewed">
          <date when="2014-11-10"/>
          <time when="21:49:00"/>
        </correspAction>
        <correspAction xml:id="i-NY7YLUopzsKWWCE5bM289d" type="referred">
          <date when="2014-11-12"/>
        </correspAction>
        <correspAction xml:id="i-Qzd2MWLCkmAFGLzoMuEogZ" type="assigned">
          <date when="2016-09-11"/>
          <time when="17:43:12"/>
        </correspAction>
        <correspContext corresp="i-Qzd2MWLCkmAFGLzoMuEogZ">
          <ref type="assignedTo">Justitieutskottet</ref>
        </correspContext>
        <correspAction xml:id="i-KoNYV85X3ytSdirBRVgq9h" type="behandlas_i"/>
        <correspContext corresp="i-KoNYV85X3ytSdirBRVgq9h">
          <ref type="uppgift">2014/15:JuU15</ref>
          <ref type="ref_dok_id">H201JuU15</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU15</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NkPQWZyXF45969LB9AT318" type="behandlas_i"/>
        <correspContext corresp="i-NkPQWZyXF45969LB9AT318">
          <ref type="uppgift">2014/15:JuU1</ref>
          <ref type="ref_dok_id">H201JuU1</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RwMdRES9gbkQrAKvVHFMCX" type="behandlas_i"/>
        <correspContext corresp="i-RwMdRES9gbkQrAKvVHFMCX">
          <ref type="uppgift">2014/15:SkU20</ref>
          <ref type="ref_dok_id">H201SkU20</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SkU20</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2fVR36qin5bARaWriUQA3G" type="motHeader">
        <div xml:id="i-RpNPvJWc9XeGoEDw9FURxs" type="motTitle">
          Motion till riksdagen 2014/15:2788 av Johan Hedin (C) Rättssäkerhet
          i skattefrågor för företagare
        </div>
      </div>
      <div xml:id="i-Ph5d4kW3SUzDiA3iHKRA6x" type="motBody">
        <div xml:id="i-CJzDypVFdGGhKwuyHxjz9W" type="motSummary">
          <head xml:id="i-ESwrWF8bf3ood9PRL1EitF">
            Sammanfattning
          </head>
          <p xml:id="i-Rbk9yA17mXz9F3RrFaGjzg">
            Samtidigt som Skatteverket får höga betyg av företagare för sin
            servicenivå och sitt bemötande, finns en annan sida av myndigheten
            för dem som, rätt eller orätt, misstänks för felaktigheter i redovisning
            och betalning av skatter. Också företagare som har ambitionen
            att göra rätt för sig kan oskyldigt anklagas och hamna i processer
            som leder till konkurs både för företaget och för personen, även
            om man ytterst får rätt i domstol.
          </p>
          <p xml:id="i-KJYUicuAwn67ss22Mt8f9T">
            I denna motion läggs förslag fram för att stärka företagares
            rättssäkerhet. Förslagen inriktas främst mot lagstiftning och
            regeringens styrning av Skatteverket, snarare än på myndighetens
            inre verksamhet. Det är vår uppfattning att eventuella problem
            med Skatteverkets kultur bottnar i myndighetens styrning från
            riksdag och regering.
          </p>
        </div>
        <div xml:id="i-4tK5EMZAj93veaWRbGiKDN" type="TOC">
          <head xml:id="i-7TPaqmAkQV4AkAW6AL9E5y">
            Innehållsförteckning
          </head>
          <list xml:id="i-PZq3foP3taVwmAYdVRWQ3x">
            <item xml:id="i-MkVkVCdBa9HVq41KCsJALC" style="indent-level: 1">
              Förslag till riksdagsbeslut
            </item>
            <item xml:id="i-X2cuEFyekVY3f3duusdRS7" style="indent-level: 1">
              Inledning
            </item>
            <item xml:id="i-3oP1n8mNRCiywvTiToicX5" style="indent-level: 1">
              Skattepolitikens inriktning
            </item>
            <item xml:id="i-EabwYGm6HF9zUDg9aksRMu" style="indent-level: 1">
              Skatter beslutas i riksdagen
            </item>
            <item xml:id="i-JsVHTkHy1iUDyfAgrdWHMt" style="indent-level: 1">
              Rättssäkerhet är en styrningsfråga
            </item>
            <item xml:id="i-2zWbgjUtBzz8bBbwBYaUjd" style="indent-level: 1">
              Rättssäkerhet i domstolsprövningen
            </item>
            <item xml:id="i-GtTc8ncQWfmtt7zf5eJSZJ" style="indent-level: 1">
              Företagares möjligheter att driva skatteprocesser
            </item>
            <item xml:id="i-WXR6AZiTWS54AXXMsjxyrk" style="indent-level: 1">
              Slopat företrädaransvar
            </item>
            <item xml:id="i-6S26kxn3B7iWSLpQshZ6Y3" style="indent-level: 1">
              Anstånd i skattemål
            </item>
            <item xml:id="i-2eFxyKRRF1SwAc3KutALf8" style="indent-level: 1">
              Begränsad tredjemanskontroll
            </item>
          </list>
        </div>
        <div xml:id="i-EweMB4uCpDVN8sTu9G4PJb" type="motProposal" subtype="förslag">
          <head xml:id="i-9SJisoKUSwZGTimhTT7BUP">
            Förslag till riksdagsbeslut
          </head>
          <list xml:id="i-9yW99a4zry6SmTHAu2uzmy" style="ol">
            <item xml:id="i-AzBWcYUGfBhxgcYPUAPvkH">
              Riksdagen tillkännager för regeringen som sin mening vad som
              anförs i motionen om skattepolitikens inriktning.
            </item>
            <item xml:id="i-T9urRsR7fbie291SGfAmPF">
              Riksdagen tillkännager för regeringen som sin mening vad som
              anförs i motionen om stärkt tillämpning av legalitetsprincipen.
            </item>
            <item xml:id="i-VgQmsSZ6SJMM1uQozwmBoa">
              Riksdagen tillkännager för regeringen som sin mening vad som
              anförs i motionen om mål och återrapporteringskrav för rättssäkerhet
              i regleringsbrev.
            </item>
            <item xml:id="i-SPE54EX2jAWmo5uv8b2GXU">
              Riksdagen tillkännager för regeringen som sin mening vad som
              anförs i motionen om en rättssäkerhetschef vid Skatteverket.
            </item>
            <item xml:id="i-J5sBFhLTjx25316HA6NGzi">
              Riksdagen tillkännager för regeringen som sin mening vad som
              anförs i motionen om ökad specialisering av domstolarna.
            </item>
            <item xml:id="i-VDDfsdRubLzXSqCpwuELJ3">
              Riksdagen tillkännager för regeringen som sin mening vad som
              anförs i motionen om beviskrav i skattemål.
            </item>
            <item xml:id="i-5Ppf3comfucMz9PmepDpQ7">
              Riksdagen tillkännager för regeringen som sin mening vad som
              anförs i motionen om prövningstillstånd i skattemål.
            </item>
            <item xml:id="i-XLNk4AjPFVJB6BVn72egBC">
              Riksdagen tillkännager för regeringen som sin mening vad som
              anförs i motionen om ersättning för rättegångskostnader.
            </item>
            <item xml:id="i-GLxoapYuFwiZm9G9vBiiyP">
              Riksdagen tillkännager för regeringen som sin mening vad som
              anförs i motionen om rättshjälp för företagare.
            </item>
            <item xml:id="i-75nZ4arr4AQBbyF2YzqDBt">
              Riksdagen tillkännager för regeringen som sin mening vad som
              anförs i motionen om slopat företrädaransvar.
            </item>
            <item xml:id="i-SWKSQ5FqPashxXGKxfsU6k">
              Riksdagen tillkännager för regeringen som sin mening vad som
              anförs i motionen om anstånd i skattemål.
            </item>
            <item xml:id="i-5fa4eFSa9CNkfbECaFTuUA">
              Riksdagen tillkännager för regeringen som sin mening vad som
              anförs i motionen om tredjemanskontroll.
            </item>
          </list>
        </div>
        <div xml:id="i-BacdB5AdkgAiE6uUF7JJNZ" type="motContent">
          <head xml:id="i-VEQu25zGXSX2P1jjcGTmgQ" type="h1">
            Förslagen innebär i korthet:
          </head>
          <p xml:id="i-WqhZr7Z9JnmM5RL1E7JzE">
            - I målen för skattepolitiken bör rättssäkerheten stärkas och
            riksdagen bör återta makt från regeringen och Skatteverket vad
            gäller beslut om beskattning
          </p>
          <head xml:id="i-K4oiPZot26V9oUrytSRfCc" type="h1">
            - I regeringens styrning av Skatteverket måste rättssäkerhet
            ges en stärkt ställning.
          </head>
          <p xml:id="i-HcpG7bswxutQZWUrcqdkcj">
            - Domstolar bör bli mer specialiserade för att öka sin kompetens,
            beviskraven bör stärkas i skattemål och prövningstillstånd bör
            inte införas.
          </p>
          <head xml:id="i-DAM8rRofuXattapNgwooCg" type="h1">
            - Företagares möjlighet till rättshjälp samt ersättning för rättegångskostnader
            bör ses över.
          </head>
          <head xml:id="i-5hPJga4awu8NG8jrVhH68i" type="h1">
            - Företrädaransvaret för skatter bör slopas.
          </head>
          <head xml:id="i-H8jbbzpL2Nb2LQysDJn44X" type="h1">
            - Möjligheten till anstånd för skatteinbetalningar vid tvister
            bör förbättras.
          </head>
          <p xml:id="i-DLfTi8JWdU4b7DQWB1quUt">
            - Tredjepartskontroller bör begränsas och beslutas i domstol,
            snarare än av Skatte- och Tullverken själva
          </p>
          <p xml:id="i-An9ABDPaBrHo42YwixmffN">
            Sammantaget läggs 12 reformförslag för stärkt rättssäkerhet fram.
            Förutom bättre skydd för den enskilde företagaren innebär det
            bättre förutsättningar för företagande och därmed för tillväxt
            och nya jobb.
          </p>
          <head xml:id="i-4wLW6tZn5jcrfk2gQuBMkv" type="h1">
            Inledning
          </head>
          <p xml:id="i-CoDL3bVdkS67uZ7Z9uJio5">
            Skatteverket är en myndighet med två ansikten. Å ena sidan är
            det den myndighet som konsekvent toppar listor över företagares
            nöjdhet med bemötande och service. Å andra sidan kan myndigheten
            vara en mardröm för den företagare som, rätt eller orätt, misstänks
            för fel eller oegentligheter då det kommer till skatter.
          </p>
          <p xml:id="i-C3nhmaeb89Y8ba2S5KECzq">
            Grundproblemet är sannolikt att svensk skattepolitik inte moderniserats
            i takt med att samhället utvecklats. Skattelagstiftningen utgår
            fortfarande från att ”riktiga” företag är stora företag med specialistfunktioner
            för att hantera ekonomi, skatter och juridik. Småföretag betraktas
            istället alltför ofta med misstro och förväntas efterleva lagstiftning
            som till och med andra myndigheter har svårt att förstå och tillämpa
            korrekt.
          </p>
          <p xml:id="i-3xLJ3LBDNC64oxhBwKGaJV">
            Följden blir att företagares rättssäkerhet lätt hamnar på undantag.
            Den enskilde företagaren har sällan möjligheter att processa framgångsrikt
            mot Skatteverket med dess utredningsresurser. Domstolar utan tillräcklig
            kompetens blir lätt beroende av Skatteverkets bedömningar och
            underlag.
          </p>
          <p xml:id="i-Fbo7yjVKbbzLYtcJhXifAJ">
            Även i fall då företagaren till sist får rätt är skattelagstiftningen
            utformad så att företaget kan ha drivits i konkurs och företagaren
            försatts i personlig konkurs långt innan processen är avgjord,
            utan att någon kan ställas till svars för detta. Mekanisk tillämpning
            av skatteregler och bristande förståelse för hederliga företagares
            möjligheter att förstå och tillämpa 20 000 sidor skatteregler
            bidrar till personliga och företagsmässiga tragedier och försämrar
            företagsklimatet i Sverige.
          </p>
          <p xml:id="i-EGLQ9J1zJaPRybw5Ca8YYG">
            För Sverige som land innebär bristande rättssäkerhet inte bara
            en mängd personer som hamnar i olycka, utan ökar den risk företagare
            tar då de startar företag, expanderar och anställer. I förlängningen
            påverkar det företagandet negativt, vilket i sin tur betyder färre
            nya jobb och mindre skatteintäkter för vår gemensamma välfärd.
          </p>
          <p xml:id="i-HVaegPC6wbh86HReJ2WNbc">
            Det är därför hög tid för en omfattande reform för ökad rättssäkerhet
            för företagare i skattepolitiken.
          </p>
          <head xml:id="i-27aFBEjXNXVz1ffiRBDqA2" type="h1">
            Skattepolitikens inriktning
          </head>
          <head xml:id="i-KThS3z7BzWgRVXupDV243H" type="h1">
            Riksdagen antog, i samband med vårpropositionen, 2008 riktlinjer
            för skattepolitiken:
          </head>
          <list xml:id="i-4r4xpD6hTNKrFPDJ4LqFym" style="ol">
            <item xml:id="i-5B3RdKSkB2rTtFNBnTeHbB">
              Goda förutsättningar för varaktigt hög sysselsättning.
            </item>
            <item xml:id="i-Dx73sJUVbF8DzKNRnyJEUV">
              Goda villkor för företagande och investeringar.
            </item>
            <item xml:id="i-6LRvaJiAV6bF9avUZJsLRK">
              Generell och rättvist fördelad välfärd.
            </item>
            <item xml:id="i-MXaP7bm91ZpP2PuBxXn6sh">
              Effektiva ekonomiska styrmedel.
            </item>
            <item xml:id="i-8uocTivNLxbZytCFhFtqpV">
              Ett legitimt och rättvist system.
            </item>
          </list>
          <p xml:id="i-UphsBgDttGRPbHfB29iHja">
            Riktlinjerna ger en bra inriktning för skattepolitiken. Det är
            positivt att företags förutsättningar att investera lyfts upp
            som ett av de fem huvudmålen, liksom frågan om skattesystemets
            legitimitet. Samtidigt är det talande att tonvikten ifråga om
            företags villkor läggs vid investeringar, snarare än entreprenörskap,
            risktagande och lönsamhet, liksom att legitimitet handlar uteslutande
            om att minska skattefel, skattebrott och skattefusk. I det senare
            fallet är det värt att notera att legitimitet också handlar om
            att skatter tas ut på ett rimligt sätt, att risktagande premieras
            och att åtgärder vid fel upplevs som proportionerliga.
          </p>
          <p xml:id="i-Tk8tQ8X3adeYv3E1NVwKu3">
            Skattepolitiken bör därför fortsatt följa inriktningen från 2008,
            dock med större tonvikt vid att främja entreprenörskap och risktagande
            och att rättssäkerheten i skatteärenden ska stärkas för att därmed
            öka skattesystemets legitimitet. Detta bör ges regeringen till
            känna.
          </p>
          <head xml:id="i-NrZVsmpqxJwB8LKTskoiKi" type="h1">
            Skatter beslutas i riksdagen
          </head>
          <p xml:id="i-6mW1yk6eEzNhP6AWteWd56">
            Få bestämmelser i de svenska grundlagarna är så tydliga som bestämmelsen
            om att riksdagen beslutar om skatter och avgifter till staten
            och om statens budget (9 kap. 1 § regeringsformen). Det är en
            mycket gammal princip som uttrycktes än tydligare i 1809 års regeringsform:
            ”Svenska folkets urgamla rätt att sig själv beskatta utövas av
            Riksens ständer allena vid allmän riksdag.”
          </p>
          <p xml:id="i-3GPhAxGN4YKAnk4ENNTRQy">
            Trots att bestämmelsen, både i gammal och ny tappning, är entydig,
            är dess tillämpning inte självklar. Inte minst i ett land med
            långtgående normgivningsdelegation, där myndigheter anförtros
            att utforma politiken under övergripande ramlagar och, ofta, ramförordningar,
            är det tveksamt om principen upprätthålls.
          </p>
          <p xml:id="i-GSeVybwsyufwdCdcY5Lzre">
            Det senaste decenniet har flera exempel uppenbarats, där det
            gått att ifrågasätta om Skatteverket endast tillämpar lagar eller
            om man i förekommande fall försöker utöka lagstiftningen. Det
            senare är tveksamt i förhållande till legalitetsprincipen, som
            säger att en skatt endast får tas ut om det följer en föreskrift
            i lag.
          </p>
          <p xml:id="i-GogvUwzsKgziCVmnFTLKHJ">
            Ett uppmärksammat exempel från 2007 är de exempel som Skatteverket
            då publicerade på sin hemsida på exempel som myndigheten menade
            var försök till skatteflykt, i huvudsak grundat i att uppläggen
            i exemplen hade som främsta syfte att undvika skatt. Det tolkades
            bland annat som ett försök att återinföra en generalklausul i
            lagstiftningen utan något stöd i lag.
          </p>
          <p xml:id="i-VUw1fjG764uBTaMBsSE6QZ">
            Ett ytterligare exempel är uttagsbeskattning av vindkraftsel
            i föreningar, där Skatteverket framgångsrikt har hävdat att denna
            ska beskattas och även vunnit mål med den innebörden i Regeringsrätten.
            Problemet kan i detta fall delvis sägas vara riksdagens, som i
            ett yttrande från skatteutskottet utgick från att Skatteverket
            skulle redovisa principer för hur marknadsvärdet ska beräknas.
            I praktiken avhänder riksdagen sig själv beskattningsrätten och
            minskar rättssäkerheten för de andelsägare av vindkraft som berörs.
          </p>
          <p xml:id="i-WZnW3ufzFn2vr2aZ4buVi">
            Ifråga om prövningarna av s.k. ”räntesnurror” är det dock tydligare
            att Skatteverket försöker förändra policy, då man förlorat flera
            mål avseende internräntor, men likväl fortsatt hävda att målen
            inte är prejudicerande och istället fortsatt försöka finna mål
            att pröva. Måhända är avsikten att till sist vinna framgång i
            ett mål som därefter skulle kunna användas i prejudicerande syfte,
            men agerandet ger inte intryck av en myndighet som respekterar
            legalitetsprincipen, i detta fall ens då lagstiftningens innebörd
            är avgjord i domstol.
          </p>
          <p xml:id="i-3PnCreDH1uXVNVo8KovZqN">
            Det är värt att notera att inget av dessa fall har att göra med
            huruvida det är ”rätt” eller ”fel” i någon moralisk eller ideologisk
            mening att ta ut skatter på det sätt som Skatteverket agerat för.
            Däremot ger vart och ett av fallen skäl att fundera över i vilken
            utsträckning regeringsformens intentioner upprätthålls och legalitetsprincipen
            inom skatterätten respekteras.
          </p>
          <p xml:id="i-EWmWJXRGNnSuKkHt45bjP9">
            Även om upprätthållande av lagstiftningen faller på domstolar
            och den integritet i förhållande till Skatteverket som de uppvisar,
            så talar mycket för att det finns anledning för regeringen att
            redovisa vilka åtgärder man avser vidta för att stärka legalitetsprincipens
            tillämpning i dess styrning av Skatteverket. Detta bör ges regeringen
            till känna.
          </p>
          <head xml:id="i-8xEU3JBh62UF4TjoZthtsF" type="h1">
            Rättssäkerhet är en styrningsfråga
          </head>
          <p xml:id="i-8QPdmYohE5hF7biMT5cS9h">
            Även om principerna för skattepolitiken i mångt och mycket är
            förnuftiga, sker den normala styrningen av Skatteverket genom
            det årliga regleringsbrevet, utfärdat av Finansdepartementet.
            I detta anges också huvudsakligen de konkreta målen för en myndighets
            arbete kommande år samt de parametrar man ska återrapportera och
            sannolikt mäts på i utvärderingar.
          </p>
          <p xml:id="i-ChBznZ8XgwVXX9nx3xX7dN">
            Ser man till mål Skatt i 2014 års regleringsbrev, så framhålls
            att ”de eftersträvade skatte- och avgiftsintäkterna ska säkerställas
            rättssäkert och på ett för samhället ekonomiskt effektivt sätt
            samt på ett sätt som är kostnadseffektivt och enkelt för medborgare
            och företag. Brottslighet inom skatteområdet ska förebyggas och
            bekämpas. Medborgare och företag ska ha förtroende för Skatteverkets
            verksamhet.”
          </p>
          <p xml:id="i-SNLrEDTm9s4HyubyUGEUmd">
            Återrapporteringen av motsvarande mål för 2013 i årsredovisningen
            för detta år ger anledning till viss oro. Under det året genomförde
            Skatteverket en kartläggning av domstolsprocesser och konstaterade
            att verket ”drev rätt process i 96 % av de granskade ärendena”,
            vilket bygger på den andel av domstolsprocesserna som utföll till
            Skatteverkets fördel. Det finns flera invändningar att rikta mot
            ett sådant mått, bland annat syftet med prövningar inte nödvändigtvis
            är att ”vinna” processer, att utvärderingen inte tar hänsyn till
            de företagare och enskilda som inte orkar eller anser sig ha råd
            att driva sin sak i domstol eller huruvida de rättsliga åtgärderna
            från Skatteverkets sida varit proportionella i förhållande till
            målet. Om något, ger en utvärdering av denna art anledning att
            ifrågasätta om myndigheten uppfyller objektivitetskravet då man
            jämställer ”rättssäkerhet” med ”vunna processer.”
          </p>
          <p xml:id="i-5yBvWM4wqiS6LNQ3CJTVRa">
            Frågan om rättssäkerhet nämns i 2014 års regleringsbrev endast
            under detta mål, medan de följande delmålen beskattning och brottsbekämpning
            endast handlar om att minska skattefelen och stävja brottslighet,
            och kraven på återrapportering rör åtgärder som vidtagits för
            att uppnå detta.
          </p>
          <p xml:id="i-xb3rBcFvnrSghsVSjA4M6">
            Frågan om rättssäkerhet kan således sägas vara av underordnad
            betydelse i regleringsbrev och Skatteverkets tolkning beskrivas
            som snäv. Det finns därför anledning att i regleringsbrevet för
            2015 och därpå följande regleringsbrev förtydliga kraven på Skatteverket
            ifråga om rättssäker tillämpning av lagstiftningen, såväl i form
            av mål som i återrapporteringskrav. Detta bör ges regeringen till
            känna.
          </p>
          <p xml:id="i-5Frx6cA1Le3JdcgUFNKifs">
            En möjlighet, som bör övervägas, är att inrätta en oberoende
            funktion inom Skatteverket, i likhet med i andra nordiska länder,
            som har till uppgift att företräda allmänna intressen gentemot
            verkets myndighetsutövning. En rättssäkerhetschef, som också lämnar
            en självständig utvärdering av arbetet med rättssäkerhet och som
            har en formellt oberoende ställning inom verket, skulle kunna
            bidra till såväl en förbättrad genomlysning av arbetet med rättssäkerhet
            som ett ökat förtroende för Skatteverket. Detta bör ges regeringen
            till känna.
          </p>
          <head xml:id="i-LjuaWSA8zUx6BT2EUZ7wZS" type="h1">
            Rättssäkerhet i domstolsprövningen
          </head>
          <p xml:id="i-A3sRT1xdi2qHQkJwNwvykJ">
            Skattemål är ofta komplicerade, där såväl den enskilda som faktiskt
            domstolen hamnar i ett underläge gentemot Skatteverkets expertis.
            I praktiken innebär en kompetensbrist i domstolarna att man blir
            alltför beroende av Skatteverkets bedömningar och i värsta fall
            att beviskraven åsidosätts.
          </p>
          <p xml:id="i-ABsFCPsATrRtNQ2azxiHHV">
            Ett exempel är de uppmärksammade fallen gällande ”osanna fakturor”
            som Skatteverket hävdade förekom i företag för 5–10 år sedan.
            I korthet innebar detta att företag som använt en underentreprenör
            som misstänktes för skattebrott, som användning av felaktiga fakturor
            för att ta ut pengar kontant ur bolaget, med automatik misstänktes
            för samma sak. Trots att företag kunde visa att underentreprenören
            utfört arbeten och trots att revisioner visade att bokföring och
            löneutbetalningar var i sin ordning drevs processerna vidare.
          </p>
          <p xml:id="i-RvLk7xjX9ovt6aX8tYQzd4">
            I ett uppmärksammat fall friades en företagare i brottmålsprocessen,
            men fann till sin förvåning att Skatteverket, trots den friande
            domen, drev skatteprocessen vidare och fick rätt i kammarrätten.
            Processen tog slut först efter sju år, då Högsta förvaltningsdomstolen
            friade företagen och samtidigt kritiserade Skatteverket och kammarrätten
            för deras agerande.
          </p>
          <p xml:id="i-SD6y6TrQfVHMfUa2N6xHks">
            Exemplet visar på flera brister i skattemål, däribland problemen
            med bristande kompetens och att beviskraven, delvis som en följd
            av detta och delvis därför att beviskraven generellt är lägre
            i denna typ av mål, kan leda till helt olika slutsatser i brottsmåls-
            och civilrättsliga processer. För företagaren bidrar detta till
            en väsentligt lägre rättssäkerhet.
          </p>
          <p xml:id="i-7AdQU2iv2Z95NC69JXcDAg">
            Det framstår som uppenbart att domstolarnas kompetens behöver
            öka. I skattemål är bevisläget sällan enkelt. Bortsett från att
            lagstiftningen är komplicerad, så har företag också relativt stor
            frihet att disponera företagets ekonomi inom ramen för denna lagstiftning.
            Näringslivets organisationer har därför, tillsammans med Skatteverket,
            under lång tid efterfrågat en ökad specialisering av domstolsväsendet
            i skattemål, så att domare och övriga tjänstemän på de berörda
            domstolarna får ökad erfarenhet av dessa typer av mål. Regeringen
            bör uppdra åt Domstolsverket att närmare utreda förutsättningarna
            för en sådan specialisering och, om nödvändigt, återkomma med
            förslag till riksdagen. Detta bör ges regeringen till känna.
          </p>
          <p xml:id="i-3xBUBgwkeX18jDbdDjt3mh">
            Exemplet med osanna fakturor satte fingret på tillämpningen av
            bevisregler. I skattemål är beviskravet ”sannolikt”, vilket är
            väsentligt lägre än i brottmål. Skatteverket har själva uppgett
            att ”sannolikt” kan sägas motsvara 75 % sannolikhet. Det skulle
            i så fall innebära att Skatteverket accepterar att så mycket som
            vart fjärde skattemål, även bland de vunna målen, är felaktigt.
            Även om Högsta förvaltningsdomstolen korrigerade kammarrättens
            dom, finns det anledning att oroas över den bevisvärdering som
            uppenbarligen sker, då kammarrätten menade att det ”ankommer på
            bolaget att prestera sådan motbevisning som innebär att Skatteverket
            inte kan anses ha fullgjort sin bevisbörda”. I praktiken handlar
            det alltså om ett slags omvänd bevisbörda, där det anklagade företaget
            förväntas bevisa sin oskuld, snarare än att bevisbördan ligger
            på Skatteverket att belägga att den anklagade är skyldig.
          </p>
          <p xml:id="i-BLwkrXsXUkpuVeF5aVXuuM">
            Regeringen bör skyndsamt låta utreda beviskraven i skattemål
            och återkomma till riksdagen med förslag till lagstiftning i syfte
            att skärpa desamma. Detta bör ges regeringen till känna.
          </p>
          <p xml:id="i-LyWHENFeW15TGq53ALqzee">
            Skattemålens komplexitet innebär också att möjligheten till en
            prövning i två instanser är avgörande för att bevara rättssäkerheten.
            Från statliga utredningar har det återkommande kommit förslag
            om att införa generella prövningstillstånd även i skattemål. I
            en studie av Svenskt Näringsliv 2013 i samband med remissvaret
            på SOU 2012:93 visade det sig att andelen domar som ändrades i
            hovrätten sjönk från ca 27 % 2007/08 till ca 20 % åren 2009–2013,
            vilket i tid sammanfaller med införandet av prövningstillstånd.
            Detta innebar att prövningstillstånd numera krävs i ca 90 % av
            alla tvistemål som avgörs i tingsrätten. Man skulle kunna anta
            att andelen ändringar tvärtom borde öka, då hovrätten skulle kunna
            förväntas meddela prövningstillstånd främst i de domar där det
            fanns anledning att anta att något fel begåtts, men utfallet är
            alltså det motsatta.
          </p>
          <p xml:id="i-RnSPg9HNhRxWc1wxf2ZStZ">
            Erfarenheterna av prövningstillstånd för tvistemål talar starkt
            mot ett införande av prövningstillstånd i skattemål och regeringen
            bör tydliggöra att några sådana planer inte finns. Detta bör ges
            regeringen till känna.
          </p>
          <head xml:id="i-BStMCahBXYrAGTd1ouf82e" type="h1">
            Företagares möjligheter att driva skatteprocesser
          </head>
          <p xml:id="i-DBmSiSTivoc6Bh9vFFhGhZ">
            Skattemål kännetecknas av en stor asymmetri mellan Skatteverket
            och den tilltalade, som i allmänhet i stor utsträckning måste
            förlita sig på sig själv. Långt ifrån alla företagare har möjlighet
            att anlita den juristhjälp som krävs för att driva en komplicerad
            process. Även om processen är framgångsrik och företagaren vinner
            mot Skatteverket, så föreligger inte en självklar rätt till ersättning
            för ombudskostnader och i allmänhet beviljas sådan ersättning,
            då den alls medges, på en låg nivå.
          </p>
          <p xml:id="i-NnKZWNLomZyApazC3cvGB1">
            Höga kostnader, i förening med svagt försäkringsskydd i många
            skattemål, vilket utvecklas vidare nedan, innebär en ökad risk
            för den som väljer att föra ett skattemål vidare i rättsliga instanser
            och begränsar därmed möjligheten till en rättslig prövning.
          </p>
          <p xml:id="i-Gse84yZXWDxsbmb7jf4M7q">
            Regeringen bör därför utreda statens ansvar för motpartens rättegångskostnader
            i skattemål. Detta bör ges regeringen till känna.
          </p>
          <p xml:id="i-ShvqxHcMCpvzMGpcvoLUWf">
            Möjligheten att driva rättsprocesser inskränks också av det svaga
            försäkringsskydd i skatteprocesser som gäller för många rättstrygghetsförsäkringar.
            Det är inte ovanligt att de vanligaste ärendetyperna helt undantas
            från försäkringsskyddet. Det kan t.ex. gälla
          </p>
          <head xml:id="i-DciTJNUBbiqztHwUqDisiR" type="h1">
            - skattebrott, vilket t.ex. är fallet då Skatteverket menar att
            det förekommit ”osanna fakturor”
          </head>
          <p xml:id="i-UW1YsxLZcLD91nv8avjncw">
            - förhandsbesked, som är vanligt då företag vill få en på förhand
            auktoritativ tolkning av lagstiftningen och möjlighet att överklaga
            denna tolkning
          </p>
          <p xml:id="i-NMqDimvmy8JCwQYLi2Lzn">
            - avgifter och skattetillägg, vilket sker nästan med automatik
            i många mål där Skatteverket reviderar och upptaxerar företag
          </p>
          <head xml:id="i-2UdYqrjnDMx62D7hAt6GUJ" type="h1">
            - mervärdesskatt
          </head>
          <p xml:id="i-K7FYjfYjYRWPSq7z7vf1VU">
            - småmål, uppgående till som mest 0,5 prisbasbelopp (motsvarande
            22 200 kronor 2014), vilka för ett litet företag eller en enskild
            näringsidkare kan vara ett betydande ingrepp i företagets ekonomi.
          </p>
          <p xml:id="i-EtgFND6275ZCBWZSkX4J9A">
            Samtidigt är företagare i huvudsak undantagna från möjligheten
            att få rättshjälp i skattemål, även sådana som rör misstänkta
            brott. Enligt Europakonventionen har alla som anklagats för brott
            vissa minimirättigheter, däribland möjlighet att få rättegångsbiträde
            om det krävs i rättvisans intresse. Då skattetillägg utgör straff
            enligt samma konvention är det tveksamt om de svenska reglerna
            avseende biträde i skattemål lever upp till kraven. Svensk skatterätt
            är alltför ofta utformad utifrån föreställningen att företag är
            stora enheter, med specialiserad ekonomisk och juridisk kompetens.
            I praktiken är många av de företag som hamnar i tvister med Skatteverket
            mycket små, inte sällan enmansföretag, utan någon form av resurser
            att driva denna typ av processer. Regeringen bör därför återkomma
            med förslag om förbättrade möjligheter för företagare att få rättshjälp
            och biträde. Detta bör ges regeringen till känna.
          </p>
          <head xml:id="i-4YG75DYhaEUYNAjVdmm6F4" type="h1">
            Slopat företrädaransvar
          </head>
          <p xml:id="i-7uc3YFZp9TCcagmcGcuSW3">
            En av de bestämmelser som orsakar de skadligaste konsekvenserna
            för den enskilde företagaren i samband med en konkurs är företrädaransvaret.
            Huvudregeln i aktiebolag är principen om begränsat ansvar för
            företrädare. Det är en central princip för att möjliggöra ett
            sunt risktagande och en effektiv kapitalbildning.
          </p>
          <p xml:id="i-914ZKBZuaMUzMa9ScVnw3U">
            Samtidigt krävs självfallet att missbruk av principen beivras.
            I våra grannländer sker detta genom associations- eller skadeståndsrättsliga
            principer, vilket bl.a. kräver att man från de ländernas skattemyndigheter
            måste påvisa uppsåt eller grov oaktsamhet för att ansvar ska utdömas.
          </p>
          <p xml:id="i-TBvGR54gbT6m6Acvgf4Hz2">
            Sverige är i sammanhanget ett undantag genom företrädaransvaret,
            vilket alltså saknar motsvarighet i våra grannländer. Det innebär
            att företrädare för en juridisk person kan åläggas solidariskt
            ansvar för dess skatteskulder. Tillämpningen av företrädaransvaret
            har blivit så hård att det uppsåt eller den grova oaktsamhet som
            krävs anses föreligga om företrädaren inte senast på skattens
            förfallodag betalat skatteskulden och inte senast samma dag vidtagit
            avvecklingsåtgärder om sådana krävs. I praktiken innebär det att
            företrädare för ett företag anses känna till alla bolagets skatteskulder
            och deras förfallodag och att man måste säkerställa att dessa
            betalas, i praktiken genom att kontakta banken eller Skatteverket
            för att kontrollera att betalning skett senast på förfallodagen.
            Reglerna tar inte heller hänsyn till svårigheter vid omprövning
            eller andra fall då det kan vara svårt att avgöra skuldens faktiska
            storlek.
          </p>
          <p xml:id="i-HGTVg4oAwjAdo6qU4Ub4rg">
            Utöver de omedelbara ekonomiska konsekvenserna, så används företrädaransvaret
            i annan lagstiftning för att avgöra om en företagare har skött
            sina åtaganden och därmed t.ex. kan beviljas en ny F-skattsedel
            efter en konkurs. I detta fall försvårar lagstiftningen för företagare
            att komma igen efter en konkurs, då utkrävt företrädaransvar tolkas
            som att man misskött det tidigare företaget och därmed inte medges
            en möjlighet till nystart.
          </p>
          <p xml:id="i-JEuEe8YKuaQMW4HknKAVwo">
            Företrädaransvaret, på det sätt det utvecklats i Sverige, undergräver
            principerna bakom aktiebolagsformen och ökar risken med företagande,
            vilket också innebär att de allmänna förutsättningarna för företagande
            försämras. Det borde vara möjligt för Sverige att, i likhet med
            våra grannländer, slopa företrädaransvaret. Detta bör ges regeringen
            till känna.
          </p>
          <head xml:id="i-RsbqV9mtZhj8WoUpKK8ooj" type="h1">
            Anstånd i skattemål
          </head>
          <p xml:id="i-JKVuQ1LydBZzV9JXVeyTtQ">
            Skatterna är ett undantag från huvudprincipen i svensk rätt att
            beslut inte får verkställas innan de har vunnit laga kraft, då
            principen är att skatter ska betalas oavsett om skattebeslutet
            är föremål för omprövning eller överklagande. Det finns en uppenbar
            logik bakom detta, inte minst mot bakgrund av behovet av att bekämpa
            ekonomisk brottslighet, där långa anståndstider med att betala
            skulle kunna innebära att skatten ytterst inte kan betalas.
          </p>
          <p xml:id="i-Mhp7NodLHCpyUrzuVE2nBS">
            Samtidigt innebär regeln att företagare som försöker göra rätt
            för sig kan tvingas betala in mycket stora belopp i skatt i mål
            där utgången är oviss, inte sällan med svåra följder för företagets
            möjligheter att fortsätta verka. Det krävs därför generösa och
            fungerande regler för anstånd med skatteinbetalningar då ett skattebeslut
            prövas rättsligt.
          </p>
          <p xml:id="i-LEqh6BRqZg9CjEwRHUda17">
            Idag är huvudregeln att anstånd ska beviljas om utgången av ett
            skattemål är oviss, i praktiken även om sannolikheten är något
            större än inte att ett överklagande av skattebeslutet vinner bifall.
            Trots denna regel finns åtskilliga exempel där rätten nekat anstånd
            och sedan omprövat skattebeslutet. Följden blir likviditetsproblem
            för en mängd företagare som skött sina åtaganden och även vunnit
            processen.
          </p>
          <p xml:id="i-7cTvMmhaGTHvqF2UoXsCyU">
            Grundregeln för anstånd bör snarare vara att det ska beviljas,
            om det inte är uppenbart att Skatteverket kommer att vinna i överklagandet
            eller om det finns en uppenbar risk för skatteflykt. Det skulle
            även kunna förenas med en relativt hög ränta som gör det mindre
            intressant att försöka få till stånd anstånd eller att överklaga
            i de fall det saknas en tydlig grund. Detta bör ges regeringen
            till känna.
          </p>
          <head xml:id="i-LoLbQnvM8JtprDDW9V1qpf" type="h1">
            Begränsad tredjemanskontroll
          </head>
          <p xml:id="i-3aiqmPPQ7qMh7ci81gaXT8">
            Skatteverket och Tullverket har möjlighet att använda sig av
            tredjemanskontroller för att säkerställa att skatter och avgifter
            redovisas och betalas korrekt. Denna innebär att myndigheterna
            kan revidera ett företag (tredje man) för att via denna revision
            finna uppgifter om andra skattskyldiga företag eller privatpersoner.
            Någon skyldighet att informera dem man funnit uppgifter om vid
            kontrollen finns inte.
          </p>
          <p xml:id="i-QzTRsf9oa9kmo1mvAU75Pi">
            Tredjemansrevision är i många fall nödvändig för att finna och
            beivra organiserad brottslighet. Samtidigt finns stora problem
            med generella kontroller på detta sätt. Granskning av människors
            kontoutdrag, verksamhet på nätbaserade tjänster (tredjemanskontrollen
            av Blocket.se för ett antal år sedan är ett känt exempel) är integritetskänsliga
            och det måste ifrågasättas om breda revisioner av detta slag utan
            riktade misstankar är proportionerliga i förhållande till intrånget
            i den personliga integriteten. Det är därför av yttersta vikt
            att dessa kontroller sker i begränsad utsträckning och inte bara
            avser att ”fiska” efter uppgifter om enskilda som annars inte
            är misstänkta.
          </p>
          <p xml:id="i-Ae5Tqtisu2zbikhxqX7rP">
            Ett grundkrav bör vara att frågan om denna typ av kontroll inte
            avgörs av respektive myndighet på egen hand, vilket föreslagits
            gälla även fortsättningsvis i SOU 2013:62. Beslut bör istället
            fattas av förvaltningsdomstol, med krav på att det finns en påtaglig
            risk för skatteundandragande i den grupp som kontrollen avser.
            Vidare bör det vara självklart att enskilda informeras om att
            uppgifterna samlats in om det inte finns särskilda skäl för att
            så inte sker, exempelvis om insamlingen rör uppgifter om organiserad
            brottslighet. Detta bör ges regeringen till känna.
          </p>
        </div>
        <div xml:id="i-Lm2MWdNDN7Dd9FvyoGwWLn" type="signatureBlock">
          <list xml:id="i-FqVYk2mawYDV5vThSeAa6A">
            <item xml:id="i-4UsLerbfj6Fh29rSbXCL8L" who="i-5FLxNWhtPm9nrMhcBeFsUk" type="signature">
              Johan Hedin (C)
            </item>
          </list>
        </div>
      </div>
    </body>
  </text>
</TEI>
