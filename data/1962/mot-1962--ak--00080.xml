<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00080">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__80/mot_1962__ak__80-001.pdf"/>
      <fw xml:id="i-NG7jErSBgexRYbJY8sNNWf">
        4 Motioner i Andra kammaren, nr 80 år 1962
      </fw>
      <div xml:id="i-7UkRNtReC5VWoWkeB2SdM3" type="motHeader">
        <div xml:id="i-H8tmxh42eU5mSvgEitGpmS" type="motTitle"/>
        <div xml:id="i-TjMsu88MoZ5a4ZyVVKE2KS" type="motSubmissionInfo"/>
      </div>
      <div xml:id="i-QBnWrVWKrKVA3iZeU2iuD4" type="motBody">
        <div xml:id="i-XQ7gNhxAEURLxnLaezXWgm">
          <p xml:id="i-RNDX5qY8sqExcHXjNijsiQ">
            Nr 80 Av herr Lundberg m. fl., om inrättande vid Uppsala universitet
            av en professur i radioterapi.
          </p>
          <p xml:id="i-YEpFaNPs7NQzpEJMgzwhMV">
            Utvecklingen inom den kliniska medicinen har under de senaste
            decen- nierna karakteriserats av en serie mycket betydelsefulla
            framsteg, som gjort att sjukdomar och sjukdomsgrupper som tidigare
            förorsakat stora förluster i människoliv och nedsatt arbetsförmåga
            numera på ett radikalt sätt för- lorat i betydelse. Flera exempel
            härpå kan nämnas. Med hänsyn till den medicinska utvecklingen
            i allmänhet har dessa framsteg bl. a. medfört att samhällets forsknings-
            och utvecklingsresurser numera med ökad kraft kan koncentreras
            på andra stora olösta uppgifter av betydelse för folkhälsan. "
            Bland de sjukdomar som fortfarande har karaktären av folksjukdomar
            och som årligen kräver ett mycket stort antal offer bland människor
            i pro- duktiv ålder intar kancersjukdomarna en dominerande roll.
            Insikten om dessa förhållanden är allmän, och kancerforskningen
            har därför såväl i vårt eget land som i utlandet fått stort ekonomiskt
            stöd. Detta stöd är av en sådan dimension, att man tryggt kan
            göra gällande att ingen sjukdom eller sjukdomsgrupp är föremål
            för så omfattande, intensiv och kostnadskrä- vande forskning som
            kancersjukdomarna. Detta har medfört att snart sagt alla den naturvetenskapliga
            forskningens experimentella möjligheter enga- gerats i kancerforskningen.
            Så är fallet med biokemi, strålningsfysik, cell- forskning, immunologi
            o.s.v. Det är med andra ord ett stort uppbåd på olika fronter
            som göres för att komma kancersjukdomarnas gåta på spåren. Sannolikt
            återstår mycket arbete innan gåtan fått sin lösning, men en rad
            av visserligen begränsade men mycket uppmuntrande resultat föreligger
            redan. En del av dessa ligger på det med hänsyn till den kliniska
            behand- lingen viktigaste området nämligen inom radioterapien
            (strålningsbehand- lingen). Det vetenskapliga samarbetet mellan
            radioterapi, radiofysik och radiobiologi är intensivt och fruktbärande,
            och förbättrade behandlings- resultat beträffande kancersjukdomarna
            har uppnåtts. Man har således nu kommit fram till ett läge, då
            forskningsinvesteringarna nått en hög nivå, då vissa praktiska
            resultat uppnåtts och då fortsatt samordning av grund- forskningen
            och den kliniska forskningen behövs för att man skall uppnå sådana
            resultat som är väsentliga med hänsyn till folkhälsan. Ett viktigt
            led i detta samarbete är den utbyggnad av radioterapivården, vari
            sjukvårdshuvudmännen engagerat sig. Riktlinjerna härför har angivits
            i riksdagens beslut om regionsjukvården, vilket bl. a. innebär
            att centra för radioterapeutisk vård med alla moderna behandlingsmetoder
            skall inrättas
          </p>
          <pb facs="riksdagen-motions-pdf/data/1962/mot_1962__ak__80/mot_1962__ak__80-002.pdf"/>
          <fw xml:id="i-4jEaWquLe8m2jqMFBLhmiz">
            Motioner i Andra kammaren, nr 80 år 1962 5
          </fw>
          <p xml:id="i-TF52dHvCXMy5vBsa4RoxjU">
            vid undervisnings- och regionsjukhusen. Vid akademiska sjukhuset
            i Upp- sala planeras att den nuvarande helt otillräckliga radioterapiavdelningen
            skall byggas ut till ett dylikt centrum med högvoltsapparater
            av olika slag (acceleratorer, betatron, stor koboltkanon), avdelning
            för behandling med radioaktiva isotoper samt ca 90 vårdplatser
            för allmän och gynekologisk radioterapi. Dessa planer har förts
            så långt att projekteringstillstånd erhål- lits och framställning
            om medel för projektets genomförande kommer att av kommittén för
            akademiska sjukhusets utbyggnad begäras i januari 1962, varför
            detsamma kommer att föreläggas detta års riksdag. Ledningen av
            en så omfattande, mångsidig och ansvarsfull verksamhet som den
            här ifrågavarande ställer mycket stora krav på klinikchefen. Det
            är också vik- tigt att han för att genomföra dessa uppgifter får
            en sådan vetenskaplig och akademisk ställning att han med full
            auktoritet kan bedriva den honom åvilande verksamheten och mobilisera
            de resurser som behövs både på det vetenskapliga området och på
            sjukvårdens område och icke minst för att kunna samordna dessa
            mot den ovan angivna målsättningen. Vid den radio- terapeutiska
            kliniken i Uppsala är laboratorn med. dr Bengt Nohrman över- läkare
            sedan år 1954. Denna hans tjänstgöring vitsordas mycket högt,
            och under hans ledning har ett betydelsefullt men hittills av
            lokalskäl begränsat sjukvårdssamarbete beträffande radioterapi
            etablerats på regionplanet inom den s.k. Uppsala-regionen. Under
            flera år har Uppsala-universitetet i sina äskanden hemställt om
            att denna laboratur skulle omändras till professur och att laborator
            Nohrman skulle utnämnas till professurens förste inne- havare.
            Härvid har särskilda yttranden av sakkunniga åberopats, av vilka
            framgår att Nohrman har den vetenskapliga kompetens som erfordras
            här- för. Universitetskanslern har upptagit denna professur i
            radioterapi i sina äskanden, men Kungl. Maj:t har hittills icke
            upptagit desamma i proposi- tion till riksdagen. Vad beträffar
            kostnaderna för inrättandet av här ifråga- varande professur skall
            framhållas att kostnaden härför är blygsam, då det rör sig om
            att ersätta en laboratur i lgr B1 med en professur i B3. Med hänvisning
            till vad ovan anförts hemställes, att riksdagen måtte besluta
            att en professur i radioterapi med laborator Bengt Nohrman som
            förste innehavare inrät- tas vid Uppsala-universitetet. Stockholm
            den 23 januari 1962
          </p>
          <p xml:id="i-84k5TsmtLdMniyxGM99V9U">
            John Lundberg P. A. Sköldin Erik Tobé Ingemund Bengtsson Sven
            Hammarberg Sven Mellqvist S.G. W. Wahlund Ragnar Ekström Ingvar
            Svanberg i Björkvik Harald Larsson Helge Lindström
          </p>
          <p xml:id="i-HDHDuXfBcax5fGkNPxyE3L">
            i Hedenäset
          </p>
        </div>
      </div>
    </body>
  </text>
</TEI>
