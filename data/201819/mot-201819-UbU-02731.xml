<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-02731">
  <teiHeader>
    <fileDesc>
      <titleStmt>
        <title>Psykisk ohälsa hos barn och unga</title>
        <author corresp="i-9CuY4EZ971YdyxJ8sudKc">av Åsa Lindhagen m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2731 av Åsa Lindhagen m.fl. (MP)</title>
          <idno type="rdwebb">H6022731</idno>
          <rs type="number">2731</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6022731/text</ref>
          <ref type="dokument_url_html">http://data.riksdagen.se/dokument/H6022731</ref>
          <ref type="dokumentstatus_url_xml">http://data.riksdagen.se/dokumentstatus/H6022731</ref>
          <ref type="docx">http://data.riksdagen.se/fil/E0A4BA12-E8C7-4C6A-B810-6333CA71C2A1</ref>
          <ref type="pdf">http://data.riksdagen.se/fil/0546362B-7B83-401D-B3BE-D1671B73B86F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9CuY4EZ971YdyxJ8sudKc</idno>
            <name>Åsa Lindhagen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Gi5wzYJy9BevTW7FbLC5yu" type="signed"/>
        <correspContext corresp="i-Gi5wzYJy9BevTW7FbLC5yu">
          <note type="signatory" corresp="i-9CuY4EZ971YdyxJ8sudKc"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-4K631U2FyQthafuME3cNGX"/>
        </correspContext>
        <correspAction xml:id="i-9XKMvPzy1CK1tZ2uXuCXcp" type="submitted">
          <date when="2018-11-30"/>
          <time when="13:36:00"/>
        </correspAction>
        <correspAction xml:id="i-KeMEJYRjcqgymJmYTUPGLf" type="reviewed">
          <date when="2018-11-30"/>
          <time when="14:19:06"/>
        </correspAction>
        <correspAction xml:id="i-S9sNKUgcRXkAXT7pHVi8Ss" type="referred">
          <date when="2018-12-05"/>
        </correspAction>
        <correspAction xml:id="i-45DyqaWSrvbFcKXBebRq62" type="assigned">
          <date when="2019-06-18"/>
          <time when="12:45:43"/>
        </correspAction>
        <correspContext corresp="i-45DyqaWSrvbFcKXBebRq62">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-DZ7ZyyXwzre6Lpbi9ArLuJ" type="behandlas_i"/>
        <correspContext corresp="i-DZ7ZyyXwzre6Lpbi9ArLuJ">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3fqwfSDaAwyJsC396JJuwh" type="behandlas_i"/>
        <correspContext corresp="i-3fqwfSDaAwyJsC396JJuwh">
          <ref type="uppgift">2018/19:KrU8</ref>
          <ref type="ref_dok_id">H601KrU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU8</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Q242LBj7FcRoB95M18jWDn" type="behandlas_i"/>
        <correspContext corresp="i-Q242LBj7FcRoB95M18jWDn">
          <ref type="uppgift">2018/19:SoU9</ref>
          <ref type="ref_dok_id">H601SoU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-97Eb2TF2YXj1cRarkE4th4" type="behandlas_i"/>
        <correspContext corresp="i-97Eb2TF2YXj1cRarkE4th4">
          <ref type="uppgift">2018/19:SoU15</ref>
          <ref type="ref_dok_id">H601SoU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU15</ref>
          <ref type="ref_dok_titel">Frågor om psykisk ohälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ed48PMww8qFgAwGAsmc8Pj" type="behandlas_i"/>
        <correspContext corresp="i-Ed48PMww8qFgAwGAsmc8Pj">
          <ref type="uppgift">2018/19:UbU10</ref>
          <ref type="ref_dok_id">H601UbU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QvH53DFu3G3XYUNUa55bsN" type="behandlas_i"/>
        <correspContext corresp="i-QvH53DFu3G3XYUNUa55bsN">
          <ref type="uppgift">2018/19:UbU8</ref>
          <ref type="ref_dok_id">H601UbU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU8</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VFSt8Bn7Uk5wzNpNbGB8MA" type="behandlas_i"/>
        <correspContext corresp="i-VFSt8Bn7Uk5wzNpNbGB8MA">
          <ref type="uppgift">2018/19:UbU9</ref>
          <ref type="ref_dok_id">H601UbU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU9</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-65M8D7Y9i4CtypsL2ZkYKY" type="behandlas_i"/>
        <correspContext corresp="i-65M8D7Y9i4CtypsL2ZkYKY">
          <ref type="uppgift">2018/19:SoU11</ref>
          <ref type="ref_dok_id">H601SoU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU11</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CXkeyqEY69S6iEPsYiDPZh" type="behandlas_i"/>
        <correspContext corresp="i-CXkeyqEY69S6iEPsYiDPZh">
          <ref type="uppgift">2018/19:UbU13</ref>
          <ref type="ref_dok_id">H601UbU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU13</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2731 av Åsa Lindhagen m.fl. (MP)
          Psykisk ohälsa hos barn och unga
        </div>
      </div>
      <div type="motBody">
        <div type="motSummary">
          <head xml:id="i-NBf8knGpYtAaUmmdrGTJ43">
            1 Sammanfattning
          </head>
          <p xml:id="i-PBXKcT12ZQgyixop6qtt2A">
            Att bryta den ökande psykiska ohälsan hos barn och unga bör vara
            en av de högst prioriterade frågorna under mandatperioden. Folkhälsomyndigheten
            redovisar att fyra av tio 11-åriga flickor uppger att de har psykosomatiska
            besvär såsom huvudvärk, nedstämdhet och sömnsvårigheter. Även
            när det gäller 13- och 15-åringar har andelen med psykosomatiska
            besvär ökat kontinuerligt under de senaste decennierna och är
            fortsatt hög. 39 % av samtalen till Bris berör numera psykisk
            ohälsa, ångest, uppgiven­het, oro, ensamhet, självdestruktivitet
            och självmordstankar. Att Sverige som land blir allt rikare samtidigt
            som vi mår allt sämre är en ekvation som inte går ihop. Krafttag
            måste tas för att bryta denna utveckling för att ge alla unga
            rätt till en god hälsa och en rättvis chans i livet.
          </p>
          <p xml:id="i-3NbpVfE9Px3rBimZ88bb7z">
            Den psykiska ohälsan påverkar barns skolgång och leder till livslånga
            hälsorisker. Forskning visar att stress och psykisk ohälsa hos
            barn kan leda till ökad risk att drabbas av diabetes och hjärtsjukdomar
            senare i livet. Otillräcklig utbildning skapar hinder för en ung
            människa när det kommer till att få ett arbete och makt över sitt
            eget liv.
          </p>
          <p xml:id="i-CdfWYHotE5nXQxHwURTDBZ">
            Flera faktorer bidrar till att så många unga lider av psykisk
            ohälsa idag. Ett barn som lever i en familj med en tuff socioekonomisk
            situation löper större risk att drabbas av psykisk ohälsa. Våld
            i hemmet, missbruk i familjen eller relationsproblem riskerar
            att leda till att unga mår dåligt. Men det handlar också om hur
            vårt samhälle utvecklats mot ökade prestationskrav, informationsstress
            och konsumtionshets. I ett allt mer stressat samhälle kan vi även
            se att stress hos föräldrar kan leda till psykisk ohälsa hos barnen.
          </p>
          <p xml:id="i-VTSDhHpZrQRKumodxsFfBB">
            Barn- och ungdomspsykiatrin (BUP) och elevhälsan har trots investeringar
            under den gångna mandatperioden haft svårt att hålla jämna steg
            med denna utveckling och landstingen når inte de uppsatta målen
            för hur snabbt en ung människa ska få vård. Miljöpartiet vill
            ta krafttag mot den psykiska ohälsan. Dels genom att stärka barn-
            och ungdomspsykiatrin och de system som ska finnas för unga, dels
            genom förändringar av de strukturer som bidrar till stress och
            ohälsa för unga. Här nedan lyfter vi ett antal åtgärder.
          </p>
        </div>
        <div type="motProposal" subtype="förslag">
          <head xml:id="i-2MaDdeKum8cRQRe7UDCkKj">
            Förslag till riksdagsbeslut
          </head>
          <list style="ol">
            <item xml:id="i-TWEnqJmpqWVh4uS97iyRgW">
              Riksdagen ställer sig bakom det som anförs i motionen om att
              stärka första linjens psykiatri och tillkännager detta för regeringen.
            </item>
            <item xml:id="i-KLjzzKmb4EqykCL2WHd1fK">
              Riksdagen ställer sig bakom det som anförs i motionen om att
              steg för steg förverkliga en köfri barn- och ungdomspsykiatri
              och tillkännager detta för regeringen.
            </item>
            <item xml:id="i-7eGNEayYAHQwv83ivH6yQk">
              Riksdagen ställer sig bakom det som anförs i motionen om särskilda
              insatser för unga vuxna och tillkännager detta för regeringen.
            </item>
            <item xml:id="i-FzqA1tJhkwroLjuTGQvStS">
              Riksdagen ställer sig bakom det som anförs i motionen om stärkt
              suicidprevention och tillkännager detta för regeringen.
            </item>
            <item xml:id="i-4b4QJayyuPcgLczypnWbZG">
              Riksdagen ställer sig bakom det som anförs i motionen om att
              utbilda fler psykologer och att öka antalet psykologer på vårdcentraler
              och tillkännager detta för regeringen.
            </item>
            <item xml:id="i-TSbsXUfkpvTs869pv45nKh">
              Riksdagen ställer sig bakom det som anförs i motionen om att
              bygga ut elevhälsan och tillkännager detta för regeringen.
            </item>
            <item xml:id="i-LYtStb9BxnMWamWq3RWepo">
              Riksdagen ställer sig bakom det som anförs i motionen om försök
              med undervisning för psykisk hälsa och tillkännager detta för
              regeringen.
            </item>
            <item xml:id="i-VfWdQRdRe7aQhpR2MmpCrK">
              Riksdagen ställer sig bakom det som anförs i motionen om arbete
              för att motverka mobbning och tillkännager detta för regeringen.
            </item>
            <item xml:id="i-Ste2fBSryzJxu43vvAURqc">
              Riksdagen ställer sig bakom det som anförs i motionen om ett
              rättvist betygssystem och tillkännager detta för regeringen.
            </item>
            <item xml:id="i-Ne7NJDFfNP9QDP7Geajvdj">
              Riksdagen ställer sig bakom det som anförs i motionen om förbud
              mot reklam inför skolval och tillkännager detta för regeringen.
            </item>
            <item xml:id="i-DS79tHJfPP6HTXEhRxVkkJ">
              Riksdagen ställer sig bakom det som anförs i motionen om stärkt
              sex- och samlevnadsundervisning och porrfri skola och tillkännager
              detta för regeringen.
            </item>
            <item xml:id="i-2ZBBTBnXo3GDiftLmGrMCV">
              Riksdagen ställer sig bakom det som anförs i motionen om att
              förverkliga läsa-skriva-räkna-garantin och tillkännager detta
              för regeringen.
            </item>
            <item xml:id="i-GT2P1f97A4zTHb9C7SgPt9">
              Riksdagen ställer sig bakom det som anförs i motionen om att
              stärka det förebyggande arbetet mot psykisk ohälsa och tillkännager
              detta för regeringen.
            </item>
            <item xml:id="i-4QQibMEVWiaCXyZFQ7FqfH">
              Riksdagen ställer sig bakom det som anförs i motionen om att
              stärka samverkan mellan vård, skola och socialtjänst och tillkännager
              detta för regeringen.
            </item>
            <item xml:id="i-CmYHuULUFhekumNaMW9tw1">
              Riksdagen ställer sig bakom det som anförs i motionen om stärkt
              psykisk hälsa bland hbtq-personer och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Ti4xnFSc34mwfSq2sQ3ADE" type="h1">
            2 Åtgärder för bättre psykisk hälsa hos unga
          </head>
          <head xml:id="i-E1Ca36DVuRTg31JPbEAygX" type="h2">
            2.1 Stärk första linjens psykiatri
          </head>
          <p xml:id="i-AeRatZ5ajC5NGBe3Efomfr">
            Inget barn i behov av hjälp ska behöva vänta på att få stöd.
            Den så kallade första linjens psykiatri behöver förstärkas för
            att insatser ska kunna komma på plats snabbt, avlasta BUP och
            därmed skapa utrymme för att de i behov av den specialistvård
            som BUP erbjuder verkligen får den. Goda exempel på verksamhet
            finns på flera platser i landet. En stärkt första linjens psykiatri
            bidrar också till målet om en köfri BUP. Det är mycket angeläget
            att unga och deras familjer vet vart man kan vända sig för att
            få hjälp. Första linjens psykiatri måste fungera snabbt och enkelt.
            Den hjälper till att fånga upp svårare problematik och en del
            problem kan också bli avhjälpta innan de har eskalerat.
          </p>
          <head xml:id="i-DBuEQpaKkFAd1Ki6s8mXpw" type="h2">
            2.2 Köfri barn- och ungdomspsykiatri
          </head>
          <p xml:id="i-AmNtiuxUdhXn5ak3KVD4u7">
            2009 gjorde regeringen och SKL en överenskommelse om en förstärkt
            vårdgaranti för insatser till barn och unga med psykisk ohälsa.
            Barn och unga som sökte vård skulle erbjudas ett första besök
            hos BUP inom 30 dagar. Fördjupad utredning eller behandling skulle
            erbjudas inom ytterligare 30 dagar. Överenskommelsen sträckte
            sig till 2015. I 2018 års överenskommelse fördelas 250 mk till
            landstingen för att stimulera utveck­lingen inom vården för barn
            och unga med psykisk ohälsa. Det handlar om att bidra till att
            öka tillgängligheten och förstärka stöd och behandling inom barn-
            och ungdoms­psykiatrin och första linjens vård.
          </p>
          <p xml:id="i-Lf9cVJngmq53Pr3LyVmuiG">
            Vi vill stärka barn- och ungdomspsykiatrins vårdgaranti. Staten
            och Sveriges kommuner och landsting bör sluta ett avtal om att
            nå målet om en köfri barn- och ungdomspsykiatri. Vårdgarantin
            ska skärpas så att fler unga får hjälp i tid. Köerna behöver kortas
            både till första kontakt och till behandling. Första steget är
            att nå en maxtid till besök inom barnpsykiatrin på 20 dagar och
            max 30 dagar till återbesök. Skola, socialtjänst och vården behöver
            arbeta mer tillsammans när det gäller att identifiera och hjälpa
            unga i behov av stöd och ökade resurser krävs till barn- och ungdomspsykiatrin.
            Avgörande är att de unga som är i behov av snabba insatser får
            detta. Barn och ungdomspsykiatrin måste ha utrymme att agera utifrån
            behov och inte möta barn som behöver snabb hjälp med långa köer.
          </p>
          <head xml:id="i-2A3QreWDwyBCJJpyoCU6AY" type="h2">
            2.3 Särskilda insatser för unga vuxna
          </head>
          <p xml:id="i-4FcsuYj7QxXveTunKTCmFe">
            Övergången mellan barn- och vuxenpsykiatrin kan bli alltför abrupt
            och det finns en risk att ungdomar faller mellan stolarna efter
            18-årsdagen eller att stödet förändras kraftigt på ett sätt som
            inte gynnar ungdomens hälsa. Unga vuxna från 18 år kan behöva
            särskilda insatser och vissa landsting har inrättat ”unga vuxna”-psykiatri
            för unga 18–23 eller 18–25 år. Men även där kan stödet förändras
            kraftigt efter 18-årsdagen. I praktiken kan en ung människa plötsligt
            förväntas klara mycket mer på egen hand, vilket kan vara ångestskapande.
          </p>
          <p xml:id="i-NnoaPYgs9fS6N3KVWdoyBW">
            Vi vill därför lyfta behovet av att det finns särskilda verksamheter
            och ett specifikt fokus på unga vuxna med psykisk ohälsa. Vi anser
            också att man bör kunna möjliggöra att de som har en påbörjad
            kontakt inom BUP innan 18-årsdagen kan fortsätta vara kvar inom
            BUP även efter att de blivit myndiga så länge de har behov av
            det, alternativt tills de har gått klart gymnasiet.
          </p>
          <head xml:id="i-KTbFZTqGuwV4LSQSmC92md" type="h2">
            2.4 Stärkt suicidprevention
          </head>
          <p xml:id="i-WVRMu7GzoNEJFKETQrhg8Q">
            Vi vill öka resurserna till nationell kunskapsspridning och utöka
            det ekonomiska stödet till organisationer som arbetar suicidpreventivt.
            Vi vill reglera och säkerställa att alla skolor ska använda sig
            av forskningsbaserat material för suicidprevention.
          </p>
          <p xml:id="i-KrvgJfVzNemNFmovyvptFe">
            Vi föreslår också att Nasp, Nationellt centrum för suicidforskning
            och prevention av psykisk ohälsa, eller annan statlig organisation
            ges i uppdrag att ta initiativ till ett kvalitetsregister, där
            det följs upp vad som händer efter att suicidala personer lämnar
            sjukvården. Det skulle kunna ge viktiga kunskaper om vilka typer
            av behandling som fungerar.
          </p>
          <head xml:id="i-HYaYgLgyByw8uTmGSQQCKK" type="h2">
            2.5 Utbilda fler psykologer och öka antalet psykologer på vårdcentraler
          </head>
          <p xml:id="i-FXHLMSTqCubzAEhMfi1QGR">
            Vi vill ha fler utbildningsplatser för psykologer. Vi vill också
            utöka det psykosociala utbudet på vårdcentralerna för att bättre
            kunna möta psykisk ohälsa och psykisk sjukdom i alla åldrar, bland
            annat genom stärkt specialistkompetens hos sjuksköterskor och
            läkare och ökad psykologtäthet.
          </p>
          <head xml:id="i-9KHWzNzMK4CW2xpALGiLAP" type="h2">
            2.6 Utbyggd elevhälsa
          </head>
          <p xml:id="i-GQWkebZzHcL9icFsRBBtvb">
            Under mandatperioden har elevhälsan byggts ut med 900 medarbetare
            med statliga medel, vi vill fortsätta den utbyggnaden och stärka
            elevhälsans främjande och förebyggande arbete. För att det ska
            finnas tillräckligt med tid och kompetens att bedriva ett snabbare
            och mer välkoordinerat arbete krävs fler anställda i elevhälsan.
            Det befintliga statsbidraget behöver utökas så att fler skolläkare,
            skolsköterskor, skolpsyko­loger, skolkuratorer kan anställas.
            Vi ser också gärna att elevhälsan utökas med funktionen ”skolsocionom”
            som kan bredda det sociala stödet till elever med behov av stöttning
            och stärka samverkan mellan skola och socialtjänst.
          </p>
          <head xml:id="i-BdCUCjfPpuat1tQTDGGZt7" type="h2">
            2.7 Undervisning för psykisk hälsa
          </head>
          <p xml:id="i-ULLUSdLXSAUHyuyw6kRPjc">
            Miljöpartiet vill på försök låta ett antal skolor införa undervisning
            i psykisk hälsa, inom ramen för ämnet idrott och hälsa. Detta
            ska ske som en del av de 100 extratimmar i idrott och hälsa som
            införs i grundskolan från och med 1 juli 2019. Miljöpartiet vill
            att ett antal skolor ska få gå före och på försök bedriva sådan
            undervisning och att försöket utvärderas av forskare för att se
            om detta är något som ska genomföras på bred front.
          </p>
          <head xml:id="i-U8yFAccSEBeufrPMZnUqA8" type="h2">
            2.8 Motverka mobbning
          </head>
          <p xml:id="i-7Xr4A2xE8Wfa7iuZQPMm2A">
            Varje år utsätts 60 000 barn för mobbning. Det går att stoppa
            och förebygga mobbning, men det ett kräver långsiktigt och målmedvetet
            arbete. Skolorna ska ha resurser att arbeta effektivt mot mobbning.
            Inom de nationella skolutvecklingsprogrammen byggs det upp ett
            fortbildningsprogram där lärare kan dela verktyg för att bygga
            trygga skolmiljöer och motverka mobbning.
          </p>
          <head xml:id="i-R9mhn8WyYMBb9uMJDDB77k" type="h2">
            2.9 Ett rättvist betygssystem
          </head>
          <p xml:id="i-MfV75ohzS7WYtWCKvurpvi">
            Många elever beskriver hur de i dagens betygsystem upplever att
            de bara bedöms utifrån det de har allra svårast för, ett system
            som skapar stress och ohälsa bland unga. Vi vill ge lärare större
            rätt att väga samman en elevs hela prestation när betyg sätts.
            Vi vill avskaffa de ständiga kursbetygen i gymnasiet och ersätta
            med ämnesbetyg och vi säger nej till ännu tidigare betyg.
          </p>
          <head xml:id="i-XLCoVanCwssTmU41wy4a1h" type="h2">
            2.10 Förbjud reklam inför skolvalet
          </head>
          <p xml:id="i-Anen3Qf9t7YAafsmiXnFZN">
            Skolvalet, framförallt gymnasievalet, innebär en stor stress
            för många. Vi vill därför reglera så att korrekt och rättvisande
            information om skolor sprids gemensamt och att reklam inför skolvalet
            förbjuds. Vi vill också införa ett gemensamt antagningssystem
            för förskoleklass och grundskolan.
          </p>
          <head xml:id="i-8Y8PxLbCK2kvvftGYkCEr9" type="h2">
            2.11 Stärkt sex- och samlevnadsundervisning och porrfri skola
          </head>
          <p xml:id="i-AvozyWCN4hhdwEBBQeamNm">
            Att känna sig trygg i sin kropp och sexualitet och inte utsättas
            för sexism eller homofobi är avgörande för ungas hälsa. Unga ska
            få en bra sex- och samlevnadsundervisning som tar fasta på samtycke.
            Barnkonventionen betonar t ex varje barns rätt att växa upp utan
            våld och rätt till skydd från exponering för sexuellt våld. I
            förskolans läroplan har rätten till kunskap om sin kroppsliga
            integritet förts in.
          </p>
          <p xml:id="i-3Y31Y9JNuk9sJoT7kYbdEE">
            Vi vill stärka sex- och samlevnadsundervisningen i grundskolan
            och knyta den närmare trygghetsarbetet. Exponering för porr får
            stora konsekvenser för barns hälsa. När elever får digitala verktyg
            att använda själva ska skolan använda porrfilter eller andra verktyg
            för att trygga en bra arbetsmiljö också på nätet.
          </p>
          <head xml:id="i-92QkLg9aP192GVKVsYJbh8" type="h2">
            2.12 Förverkliga läsa-skriva-räkna-garantin
          </head>
          <p xml:id="i-KeFTwVRBSBcnZHZHw4jjJo">
            Att inte kunna hänga med på lektionerna bryter ner självkänsla
            och självförtroende hos barn och unga. Regeringen har infört en
            läsa-skriva-räkna-garanti för lågstadiet för att garantera att
            elever i behov av stöd ska få stöd tidigt och utformat utifrån
            sina behov. Garantin ska nu förverkligas. Lärare ska ha mandat
            att sätta in stöd som kan göra skillnad så fort de ser att en
            elev behöver det.
          </p>
          <head xml:id="i-WMNR53PYdAMqSuLwh7GeVF" type="h2">
            2.13 Förebyggande arbete
          </head>
          <p xml:id="i-CdUt1gx9NtV6Y4MPr8BRyX">
            Miljöpartiet anser att Sverige måste förbättra arbetet med att
            förebygga psykisk ohälsa hos unga och i detta uppmärksamma att
            ekonomisk utsatthet ökar risken för ohälsa. Därför vill vi öka
            tidiga insatser från exempelvis mödra- och barnavårdscentraler,
            socialtjänst och skola. Utsatta familjer, där risken för psykisk
            ohälsa är högre, ska alltid kunna erbjudas särskilt stöd och förebyggande
            insatser. Ett positivt exempel för att minska risken för ohälsa
            hos barn och stärka föräldrar i deras föräldraskap i ett tidigt
            skede är den så kallade Rinkebymodellen där socialtjänstens familjeenhet
            tillsammans med en barnmorska från BVC gör sex hembesök – istället
            för ett hembesök från enbart BVC – till förstagångsföräldrar.
          </p>
          <head xml:id="i-oHKdaWACHS3fJsCv4v5jY" type="h2">
            2.14 Stärkt samverkan mellan vård, skola och socialtjänst
          </head>
          <p xml:id="i-FMhTkW66wTefUYoLYGEbfe">
            Inspektionen för vård och omsorg (IVO) har i sina granskningar
            upprepade gånger visat att det finns allvarliga brister i samverkan
            mellan elevhälsan och övriga aktörer. Barn och unga drabbas hårt
            av bristande samverkan. Samtidigt belastas barnens föräldrar av
            att behöva samordna en mängd olika kontakter med vård, skola och
            socialtjänst. Stuprörstänkandet behöver brytas. Vård, skola och
            socialtjänst ska byggas tätare runt varje barn. Det kräver en
            utvecklad samverkan mellan skolan, socialtjänsten och den allmänna
            hälso- och sjukvården. Stödet till barn och unga ska alltid utgå
            från den enskilde och samverkan mellan elevhälsa och insatser
            inom socialtjänsten och vården måste förstärkas. Här går att lära
            sig av goda exempel, både inom Sveriges gränser men även av exempelvis
            Skottland som använder sig av en modell som kallas för Girfec
            – Geting It Right for Every Child. Modellen innebär att man skapar
            ett sammanhållet stöd där barnet är i fokus. Det tas fram en gemensam
            plan för barnet istället för flera olika planer. Varje barn har
            en namngiven kontaktperson och vid mer omfattande insatser från
            flera olika yrkesgrupper finns en huvudansvarig tjänsteman för
            de olika stödinsatserna.
          </p>
          <p xml:id="i-DDy3xvBAJUzmKfC1LQibNY">
            Arbetet med SIP, samordnad individuell plan, behöver utvecklas.
            En SIP är en gemensam överenskommelse mellan socialtjänst och
            hälso- och sjukvård för stöd till personer med behov av insatser
            från båda huvudmännen. I dagsläget är det social­tjänsten eller
            landstinget som ska ta initiativ till att en SIP görs. Miljöpartiet
            vill att även den enskilde ska kunna ta initiativ, eller dennes
            anhöriga om inte den enskilde har något emot detta.
          </p>
          <p xml:id="i-X56TBPtBGqSwcLDD5VCS2A">
            En stark framgångsfaktor för bättre samverkan är också olika
            slags samlokalisering eller att olika yrkeskategorier arbetar
            tillsammans, något som bör stimuleras.
          </p>
          <head xml:id="i-494gtCt5mdxM877ckW6yyB" type="h2">
            2.15 Satsning riktad mot psykisk ohälsa bland hbtq-personer
          </head>
          <p xml:id="i-C119Wem7D5hYcw2sGHZyfG">
            Trots att många steg tagits för hbtq-rättigheter under de senaste
            decennierna mår hbtq-ungdomar (homosexuella, bisexuella, transpersoner
            och queera) betydligt sämre än ungdomar i stort. Runtom i landet
            finns det lokala initiativ för att stärka hbtq-ung­domars situation,
            men Miljöpartiet vill göra mer. Vi vill satsa på särskilda mötesplatser
            för hbtq-ungdomar, inklusive hbtq-ungdomar med olika funktionsnedsättningar,
            för att motverka psykisk ohälsa. Medlen ska kunna gå till bl.a.
            fritidsgårdar eller sommarläger. Det kan också handla om att en
            eller flera kvällar i veckan på en fritidsgård viks för målgruppen.
            Vi vill att fler mötesplatser för hbtq-ungdomar skapas runt om
            i landet, särskilt där det inte finns mötesplatser idag.
          </p>
        </div>
        <div type="motSignatures">
          <list>
            <item xml:id="i-6RJSiCAhBHNPr3cTqaTvbg" who="i-9CuY4EZ971YdyxJ8sudKc">
              Åsa Lindhagen (MP)
            </item>
            <item xml:id="i-Ttd3S4udzP3ekipEZCLiLt" who="i-Atz7ai4RJKnyNCwfSAJEeC">
              Jonas Eriksson (MP)
            </item>
            <item xml:id="i-MX3qffgEViUYVQtL2tGNqe" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-7N5ymY7Jjkx9FwpEJEtqTS" who="i-X9jqcGenibr5tWEbnZgddm">
              Annika Hirvonen Falk (MP)
            </item>
            <item xml:id="i-XgL2qc7AAUy8P5gu786CSZ" who="i-4K631U2FyQthafuME3cNGX">
              Janine Alm Ericson (MP)
            </item>
          </list>
        </div>
      </div>
    </body>
  </text>
</TEI>
