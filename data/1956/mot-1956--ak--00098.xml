<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00098">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__98/mot_1956__ak__98-001.pdf"/>
      <fw xml:id="i-3CDyJ3MGDiE6qZ6H7JNi7V">
        Motioner i Andra kammaren, nr 98 år 1956 13
      </fw>
      <div xml:id="i-pWizt2urJ7zE1d3Gjp9GL" type="motHeader">
        <div xml:id="i-ScUF14bh6CPFXKvSF639T2" type="motTitle"/>
        <div xml:id="i-HcUEEHURu7TEh2uWQERJBo" type="motSubmissionInfo"/>
      </div>
      <div xml:id="i-288svf7i7qNgFXF43nQg2N" type="motBody">
        <div xml:id="i-CSbynfGvAvovpz5razR5Aj">
          <p xml:id="i-2AZ43dg6JTK1eiy6kBtm6k">
            Nr 98
          </p>
          <p xml:id="i-HyXget67NjHxdhkvEhpJVD" type="titleString">
            Av herr Gustafsson i Borås, om anslag till den s. k. Seriekommit-
            tens verksamhet för upplysningsarbete om goda och underhållande
            böcker och tidskrifter för barn och ung- dom.
          </p>
          <p xml:id="i-Dti4tXVFggrQVWSLGyubyB">
            Problemen i samband med vad barn läser har i vår tid fått en
            särskild ak- tualitet. Tryckpressarna kastar ut ständigt växande
            massor av brokigt kolo- rerade alster, som faller i ögonen vid
            otaliga försäljningsställen och som är så billiga, att barn kan
            köpa sitt lystmäte för egna veckopengar. Under se- nare år har
            framför allt läsningen av s. k. seriemagasin tilltagit med explo-
            sionsartad hastighet. År 1953 utkom över 20 stycken sådana magasin,
            som trycktes i en sammanlagd upplaga av 37,5 miljoner exemplar.
            Enligt en un- dersökning som nyligen gjorts (Larson, Barn och
            serier, Sthlm 1954) läses dessa seriehäften i mycket stor utsträckning
            av barn och ungdomar på olika åldersstadier. En del innehåller
            serier av samma slag som brukar förekom- ma i dagspressen och
            är relativt harmlösa men de allra mest lästa häftena handlar om
            brott och förbrytare, har inslag av sadism och ger uttryck för
            en våldsmentalitet som kan förvirra fantasi- och föreställningslivet
            hos de barn som slukar dem i massor. Man har även märkt att serieläsningen
            hind- rar barnen från att komma i kontakt med verklig litteratur.
            I pressen finns ofta uppgifter om samband mellan läsning av dåliga
            serier och ungdomskri- minalitet. Problemet har även andra sidor.
            Lärare klagar över att de barn som över- ger böckerna för att
            titta på serier få för liten övning att läsa och deras for- mella
            färdigheter blir lidande. Seriebildernas sparsamma och ofta miserabla
            texter hindrar utvecklingen av deras språksinne. Då barn och ungdom
            läser serier och annan mindervärdig litteratur kan deras smak
            bli fixerad vid sensationellt raffel och det blir svårt att påverka
            dem för god läsning. Att söka bekämpa läsningen av vad som möter
            såväl i dessa sadism- och gangs- terserier som i de ur litterär
            synpunkt mindervärdiga kriminalmagasinen är ett betydelsefullt
            led i strävandena för en bättre folkbildning. De dåliga seriehäftena
            har gått som en farsot över världen och överallt har uppstått
            en häftig reaktion mot dem. På många håll har man tillgripit lagstiftningsåtgärder
            mot seriemagasinen. I våra grannländer Danmark och Norge har tillsatts
            officiella kommittéer för seriefrågan. I somras hänsköts den till
            ministermötet i Reykjavik, vilket vi hoppas kommer att leda till
            nordiskt samarbete i saken. I Sverige finns även en kommitté som
            bildats på enskilt initiativ. Den kallas Seriekommittén och i
            den finns represente-
          </p>
          <pb facs="riksdagen-motions-pdf/data/1956/mot_1956__ak__98/mot_1956__ak__98-002.pdf"/>
          <fw xml:id="i-XyAzRyJuzVtxrAhKFAmrwe">
            14 Motioner i Andra kammaren, nr 98 år 1956
          </fw>
          <p xml:id="i-Pb8VBTowDPxrUMxdAUGMaK">
            rade följande organisationer: Arbetarnas bildningsförbund, Målsmännens
            riksförbund, Sveriges allmänna folkskollärarförening, Sveriges
            folkskollä- rarinneförbund, Sveriges småskollärarinneförbund,
            LO:s kvinnoråd, Folk- partiets kvinnoförbund, Kooperativa kvinnogillesförbundet,
            Sveriges husmo- dersföreningars riksförbund, Svenska landsbygdens
            kvinnoförbund, Svenska kvinnors medborgarförbund, Internationella
            kvinnoförbundet för fred och frihet, Sveriges mödrars fredsförbund,
            Frikyrkliga samarbetskommittén, Vita bandet, Nykterhetsorganisationen
            Verdandi och Tidningen Ungdoms- nytt. Kommitténs breda förankring
            vittnar om att dess strävanden stöds av en allmän folkmening och
            bör utgöra en borgen för goda resultat. Kommittén har redan utfört
            ett omfattande och förtjänstfullt arbete, vil- ket även vitsordats
            vid de debatter i saken som förts i denna församling. Den har
            bedrivit en riksomfattande upplysningsverksamhet, gjort en un-
            dersökning om i vilken utsträckning barn och ungdom läser serier,
            varit med om att arrangera ungdomens bokdagar, redigera förteckningar
            över god ungdomslitteratur m. m. Detta arbete har utförts av rent
            personligt intresse utan stöd av det allmänna. Kommittén arbetar
            f. n, bland annat med att ut- forma en broschyr om barns läsning,
            som den har för avsikt att tillställa skolor och hem. Detta och
            övrigt arbete som kommittén utfört har varit före- mål för ganska
            stora kostnader. Kommittén har gjort sig förtjänt av att stödjas
            av det allmänna och med hänvisning till vad som ovan anförts hemställes,
            att riksdagen måtte under åttonde huvudtiteln anslå 20 000 kronor
            för budgetåret 1956/57 till den s. k. Seriekommitténs verksamhet
            för upplysningsarbete om goda och underhål- lande böcker och tidskrifter
            för barn och ungdom.
          </p>
          <p xml:id="i-SStj69dDpHHg15CxSMnTF3" type="date">
            Stockholm den 24 januari 1956
          </p>
          <div xml:id="i-CoL7jZT8Qs3kaLzoMswTHb" type="signatureBlock">
            <list xml:id="i-E1cK1qT6y7GoaTD4GpvuyE">
              <item xml:id="i-4HZrEF1zvg5PwtdGRWoQAT" who="unknown" type="signature">
                Axel Gustafsson Borås
              </item>
            </list>
          </div>
        </div>
      </div>
    </body>
  </text>
</TEI>
