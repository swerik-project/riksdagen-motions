<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00229">
  <teiHeader>
    <fileDesc>
      <titleStmt>
        <title>Försöksverksamhet med tv-sända rättegångar m.m.</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försöksverksamhet med tv-sända rättegångar m.m.</title>
          <idno type="rdwebb">GZ02Ju229</idno>
          <rs type="number">Ju229</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju229/text</ref>
          <ref type="dokument_url_html">http://data.riksdagen.se/dokument/GZ02Ju229</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju229</ref>
          <ref type="doc">http://data.riksdagen.se/fil/6E1E9A65-14A4-4736-9281-0A050D34EB17</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FgZDHyiBPVPRNp99DRLT4w" type="signed"/>
        <correspContext corresp="i-FgZDHyiBPVPRNp99DRLT4w">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction type="numbering" xml:id="i-GCAZpf7Lw7e9eVYQvqqULs">
          <date when="2011-10-03"/>
        </correspAction>
        <correspAction type="submission" xml:id="i-Mmrj9GiLq9EbHCvBntFoP9">
          <date when="2011-09-29"/>
        </correspAction>
        <correspAction type="transfer" xml:id="i-CGtWfwEZst4fHdQCA9uaFu">
          <date when="2011-09-29"/>
        </correspAction>
        <correspAction type="assigned" xml:id="i-M2jtKyyi4MAtfDoHPoH9Do"/>
        <correspContext corresp="i-M2jtKyyi4MAtfDoHPoH9Do">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-K3Yc3g8qXWKXt7LyCaDKyU">
            Förslag till riksdagsbeslut
          </head>
          <list style="ol">
            <item xml:id="i-Uh7gJYr74bxY5TXSJQujam">
              Riksdagen tillkännager för regeringen som sin mening vad som
              anförs i motionen om behovet av en försöksverksamhet med tv-sända
              rättegångar.
            </item>
            <item xml:id="i-UJYKk9pdo29813krn7qbf2">
              Riksdagen tillkännager för regeringen som sin mening vad som
              anförs i motionen om att avskaffa det generella fotograferingsförbudet
              i våra domstolar.
            </item>
          </list>
        </div>
        <div type="motContent">
          <head type="h1" xml:id="i-14Hgqb9CGFYB6kmCcW7Uzr">
            Motivering
          </head>
          <p xml:id="i-5JucgoxBEof8m4dcZSpwmH">
            Senast nu i sommar har omvärlden, inklusive överlevande och anhöriga
            till de döda, via tv och på Krigsförbrytartribunalen i Haags hemsida
            kunnat följa förhandlingarna mot den forne bosnienserbiske överbefälhavaren
            och misstänkte krigsförbrytaren Ratko Mladic´. Rättegångarna vid
            tribunalen är offentliga, och i linje med det har det ansetts
            självklart att de förhandlingar som röner mest uppmärksamhet ska
            tv-sändas så att i princip hela världen kan ta del av dem.
          </p>
          <p xml:id="i-Jgp6XkbiEoiUe5W2TgVRmY">
            Öppenhet har knappast varit utmärkande för samhällsklimatet i
            Egypten. Men i augusti beslutade statstelevisionen att sända rättegången
            mot landets ex-diktator Hosni Mubarak, som är åtalad för korruption
            och mord på över 800 egyptiska demokratidemonstranter i samband
            med den arabiska våren.
          </p>
          <p xml:id="i-JXAmn67rbde8TJs7dt4xYm">
            Naturligtvis gör despoter och krigsförbrytare som står till svars
            inför tv-kameror vad de kan för att framställa sig själva som
            hjältar, smutskasta sin motståndare och sprida ondskefull propaganda.
            Fast så länge ordningen i rättssalen inte störs och respekten
            för domstolen inte kränks har även de värsta brottslingar rätt
            att försvara sig med vilka ord och som helst. Med grundläggande
            rättsstatliga principer går det inte att kompromissa.
          </p>
          <p xml:id="i-sFf78M4daE3pwFm7g1uNa">
            Sverige har en lång tradition av öppenhet och insyn i myndighetsutövningen.
            Det gäller även myndighetsutövningen i våra domstolar, vilket
            framgår av huvudregeln i 5 kap. 1 § rättegångsbalken: En förhandling
            vid domstol ska vara offentlig. Allt för att medborgarna själva
            ska kunna bedöma och granska domstolsmakten. Däremot är det helt
            i sin ordning att medier och allmänhet körs ut när obduktionsprotokoll
            presenteras eller när det hålls integritetskänsliga förhör med
            brottsoffer.
          </p>
          <p xml:id="i-VGyWeEF2CZfag1NQZ5U6RU">
            Ett allvarligt hinder för principen om öppenhet i domstolarna
            är att bara ett begränsat antal åhörare får plats i rättssalen.
            Övriga får nöja sig med mediernas filtrerade och ofta dramaturgiskt
            utformade rapportering, som inte sällan blir styrande för hur
            rättegången uppfattas och därmed för människors förtroende för
            domstolarna. För mig är det självklart att en offentlig rättegång
            ska kunna följas av så många som möjligt.
          </p>
          <p xml:id="i-TUv2A8hnDJcYzpqGkxVk9q">
            Det enda riktigt effektiva sättet att säkerställa verklig insyn
            i den dömande verksamheten är att statsmakterna accepterar tv-sända
            rättegångar. Sedan är det upp till domstolarna att från fall till
            fall och på objektiva grunder avgöra om rättegången ska tv-sändas.
            En sådan reform kan inte göras omedelbart utan förutsätter att
            ett antal juridiska och praktiska frågor löses. Därför bör en
            översyn påbörjas med sikte på att först inleda en försöksverksamhet
            med denna inriktning. I det sammanhanget kan inspiration hämtas
            från våra grannländer Norge, Finland och Danmark, där tv-sändningar
            från rättegångar redan förekommer.
          </p>
          <p xml:id="i-Fv2RH3LZ5ghpR8GQcY14yk">
            För att tv-sända rättegångar ska bli verklighet måste det generella
            bildupptagnings- och överföringsförbudet i 5 kap. 9 § rättegångsbalken
            upphävas. Förbudet var ifrågasatt redan när det infördes för över
            60 år sedan. Motivet var att den tidens fotoblixtar orsakade rök
            och knallar samt att fotograferandet antogs orsaka den åtalade
            onödigt lidande. Det första motivet är uppenbart överspelat i
            dag. Det andra är också svagt med tanke på att domstolarna själva
            skulle ha makten över kamerorna och själva bestämma om rättegången
            ska tv-sändas. Det vill säga; domstolarna ska hela tiden ha möjlighet
            att med hänsyn till omständigheterna i det enskilda fallet förbjuda
            eller inskränka fotografering och filmning i rättssalen.
          </p>
          <p xml:id="i-GA8EW6eYof8WbWMnSQGLjA">
            Det är inte givet att varje särskilt tv-sänd rättegång skulle
            stärka förtroendet för rättsväsendet. Om domare, nämndemän, advokater
            och åklagare missköter sig blir förhållandet snarast det motsatta.
            I så fall är det naturligtvis bra att missförhållandena avslöjas,
            vilket i sig är ett argument för tv-sända rättegångar.
          </p>
          <p xml:id="i-7HkQKbnsCehqgAgHmZWf5X">
            Den vanligaste invändningen mot tv-sända rättegångar är att målsägande
            och vittnen skulle bli nervösa och känna sådan psykisk press att
            de skulle lämna en sämre berättelse och därmed försvåra utredningen
            i målet. Den risken finns. Men den är normalt sett av ganska marginell
            betydelse i förhållande till den anspänning som en rättegång under
            alla förhållanden innebär för en person som under hot om vite
            och polishämtning blir kallad att infinna sig i domstol. Om risken
            i något fall skulle vara mer påtaglig ska ju domstolen alltid
            kunna besluta att förhöret inte ska tv-sändas. Likaså ska möjligheten
            att hålla förhandlingar bakom stängda dörrar naturligtvis finnas
            kvar precis som i dag även om fotoförbudet mjukas upp.
          </p>
          <p xml:id="i-NvU3wCHrmNaaeveCgKzee9">
            Ett annat skäl som brukar åberopas mot tv-sända rättegångar är
            risken att kränkande eller brottsliga uttalanden offentliggörs
            via tv-mediet. Inte heller det argumentet väger särskilt tungt.
            Skulle domstolen bedöma att det finns en sådan risk finns tekniska
            möjligheter att tv-sända med viss tidsfördröjning så att de förgripliga
            uttalandena kan rensas bort. Problematiken är dessutom inte ny.
            Vid radiosända inslag från rättegångar finns redan i dag exakt
            samma risk, vilket inte har medfört några större hanteringssvårigheter
            före vare sig Sveriges Radio, domstolar eller parter.
          </p>
        </div>
        <div type="motSignatures">
          <list>
            <item xml:id="i-PwsoKtgoqMJNDGKDnwRisS">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
